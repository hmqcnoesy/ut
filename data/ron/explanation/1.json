{"heading":"","prevAbbr":"introduction","nextAbbr":"1-ne","prevNo":1,"nextNo":1,"chapterTitle":"O SCURTĂ EXPLICAŢIE DESPRECartea lui Mormon","verses":[{"txt":"Cartea lui Mormon este o cronică sfântă despre popoarele vechii Americi, care a fost gravată pe foi de metal. În carte se vorbeşte despre patru feluri de plăci metalice:"},{"txt":"Plăcile lui Nefi, care erau de două feluri: plăcile mici şi plăcile mari. Primele erau dedicate în special lucrurilor spirituale, slujirii şi învăţăturilor profeţilor, în timp ce celelalte se ocupau de istoria seculară a oamenilor despre care se vorbea (1 Nefi 9:2–4). Totuşi, din timpul lui Mosia, plăcile mari includeau, de asemenea, lucruri de importanţă spirituală majoră."},{"txt":"Plăcile lui Mormon, care conţin o prescurtare făcută de Mormon după plăcile mari ale lui Nefi, cu multe comentarii. Aceste plăci conţin, de asemenea, o continuare a istoriei făcută de Mormon şi adăugiri ale fiului său, Moroni."},{"txt":"Plăcile lui Eter, care prezintă o istorie a iarediţilor. Această cronică a fost prescurtată de Moroni, care a introdus comentariile sale personale şi a încorporat cronica în istoria generală sub titlul de „Cartea lui Eter”."},{"txt":"Plăcile de aramă aduse de poporul lui Lehi de la Ierusalim în anul 600 î.H. Acestea conţineau „cele cinci cărţi ale lui Moise ... Şi, de asemenea, o cronică a Iudeilor de la începuturi ... de la începutul domniei lui Zedechia, regele Iudeii; şi, de asemenea, profeţiile sfinţilor profeţi” (1 Nefi 5:11–13). Multe citate de pe aceste plăci, care-i citează pe Isaia şi pe alţi profeţi biblici şi nebiblici, apar în Cartea lui Mormon."},{"txt":"Cartea lui Mormon cuprinde cincisprezece părţi principale sau diviziuni cunoscute, cu o singură excepţie, sub numele de cărţi, fiecare numită după principalul său autor. Prima porţiune (primele şase cărţi, sfârşind cu Omni) este o traducere după plăcile mici ale lui Nefi. Între cărţile lui Omni şi a lui Mosia este o intercalare numită Cuvintele lui Mormon. Această intercalare face o legătură între cronica gravată pe plăcile mici şi prescurtarea lui Mormon făcută la plăcile mari."},{"txt":"Cea mai lungă porţiune, de la Mosia la Mormon, capitolul 7 inclusiv, este o traducere a prescurtării lui Mormon a plăcilor mari ale lui Nefi. Porţiunea de încheiere din Mormon, capitolul 8 până la sfârşitul volumului, a fost gravată de Moroni, fiul lui Mormon, care, după ce a terminat cronica despre viaţa tatălui său, a făcut o prescurtare a cronicii iarediţilor (denumită Cartea lui Eter) şi mai târziu a adăugat părţile cunoscute sub numele de Cartea lui Moroni."},{"txt":"În sau în jurul anului 421 d.H., Moroni, ultimul dintre profeţii şi istoricii nefiţilor, a pecetluit cronica sfântă şi a ascuns-o pentru Domnul, să fie descoperită în ultimele zile, aşa cum a fost prezis prin glasul lui Dumnezeu prin profeţii Săi străvechi. În anul 1823, după naşterea lui Hristos, acelaşi Moroni, atunci o persoană înviată, l-a vizitat pe profetul Joseph Smith şi mai târziu i-a înmânat plăcile gravate."}]}