{"heading":"Lupte şi neînţelegeri sunt peste tot în regat—Achiş formează o combinaţie secretă legată prin jurământ ca să-l ucidă pe rege—Combinaţiile secrete sunt ale diavolului şi au ca rezultat distrugerea popoarelor—Neamurile moderne sunt avertizate împotriva combinaţiei secrete care va căuta să distrugă libertatea tuturor pământurilor, popoarelor şi ţărilor.","prevAbbr":"ether","nextAbbr":"ether","prevNo":7,"nextNo":9,"chapterTitle":"Eter 8","prevTitle":"Eter 7","nextTitle":"Eter 9","verses":[{"vNo":1,"txt":"Şi s-a întâmplat că el l-a zămislit pe Omer, iar Omer a domnit în locul lui. Şi Omer l-a zămislit pe Iared; iar Iared a zămislit fii şi fiice."},{"vNo":2,"txt":"Iar Iared s-a revoltat împotriva tatălui său şi a venit şi a locuit în ţara lui Het. Şi s-a întâmplat că el a linguşit pe mulţi, din cauza cuvintelor lui înşelătoare, până când a câştigat jumătate din regat."},{"vNo":3,"txt":"Şi atunci când el a câştigat o jumătate din regat, el a venit cu bătălie împotriva tatălui său şi l-a luat pe tatăl său în robie şi l-a pus să slujească în robie;"},{"vNo":4,"txt":"Şi acum, în zilele domniei lui Omer, el a fost în robie timp de jumătate din zilele sale. Şi s-a întâmplat că el a zămislit fii şi fiice, printre care erau Esrom şi Coriantumr;"},{"vNo":5,"txt":"Şi ei au fost nespus de mânioşi din cauza faptelor lui Iared, fratele lor, într-atât, încât ei au ridicat o oştire şi s-au bătut cu Iared. Şi s-a întâmplat că ei s-au bătut cu el pe timp de noapte."},{"vNo":6,"txt":"Şi s-a întâmplat că atunci când ei au ucis oştirea lui Iared, ei erau cât pe ce să-l ucidă şi pe el; iar el s-a rugat de ei ca să nu-l ucidă şi că el va renunţa la regat în favoarea tatălui său. Şi s-a întâmplat că ei i-au cruţat viaţa."},{"vNo":7,"txt":"Şi acum, Iared a devenit nespus de supărat din cauza pierderii regatului, căci el îşi pusese inima pe regat şi pe slava lumii."},{"vNo":8,"txt":"Acum, fiica lui Iared fiind foarte pricepută şi văzând supărarea tatălui său, s-a gândit să facă un plan prin care să salveze regatul pentru tatăl ei."},{"vNo":9,"txt":"Acum, fiica lui Iared era nespus de frumoasă. Şi s-a întâmplat că ea a vorbit cu tatăl ei şi l-a spus: De ce este tatăl meu atât de supărat? Nu a citit el cronica pe care strămoşii noştri au adus-o peste marile adâncuri? Iată, nu este aceasta o relatare despre cei de demult, cum că ei prin planurile lor secrete au căpătat regate şi mare slavă"},{"vNo":10,"txt":"Şi acum, de aceea, tatăl meu să trimită după Achiş, fiul lui Chimnor, şi iată, eu sunt frumoasă şi am să dansez în faţa lui şi o să-i fac plăcere, încât el va dori să fiu nevasta lui; de aceea, dacă el va dori ca tu să mă dai lui de nevastă, atunci tu să zici: Ţi-o dau dacă tu îmi vei aduce capul tatălui meu, regele."},{"vNo":11,"txt":"Şi acum, Omer era un prieten de-al lui Achiş; de aceea, atunci când Iared a trimis după Achiş, fiica lui Iared a dansat în faţa lui şi i-a făcut plăcere într-atât, încât el a dorit-o pe ea de nevastă. Şi s-a întâmplat că el a spus către Iared: Dă-mi-o mie de nevastă."},{"vNo":12,"txt":"Iar Iared i-a spus: Eu ţi-o dau ţie pe ea, dacă tu îmi vei aduce capul tatălui meu, regele."},{"vNo":13,"txt":"Şi s-a întâmplat că Achiş a adunat în casa lui Iared toate neamurile lui şi a vorbit către ei: Vreţi voi să-mi juraţi că îmi veţi fi credincioşi în legătură cu lucrul pe care eu îl doresc de la voi"},{"vNo":14,"txt":"Şi s-a întâmplat că ei toţi au jurat pe Dumnezeul din cer şi pe ceruri şi pe pământ şi pe capul lor că cel care se va abate de la ajutorul pe care Achiş l-a cerut de la ei îşi va pierde capul; iar cel care va divulga orice secret pe care Achiş l-a încredinţat, acela îşi va pierde viaţa."},{"vNo":15,"txt":"Şi s-a întâmplat că astfel ei s-au înţeles cu Achiş. Iar Achiş le-a arătat lor jurămintele care le fuseseră transmise de la cei din vechime care, de asemenea, au căutat putere, jurăminte care fuseseră transmise încă din timpul lui Cain, care de la începuturi era un ucigaş."},{"vNo":16,"txt":"Şi ei au fost ajutaţi de puterea diavolului ca să arate aceste jurăminte poporului, ca să-i păstreze pe aceştia în întuneric, ca să-i ajute pe cei care căutau putere să capete putere şi să ucidă şi să jefuiască şi să mintă şi să făptuiască tot felul de ticăloşii şi preacurvie."},{"vNo":17,"txt":"Iar fiica lui Iared a fost aceea care a pus în inima lui ideea să caute aceste lucruri din vechime; şi Iared a pus aceasta în inima lui Achiş; de aceea Achiş a prezentat această idee neamurilor şi prietenilor săi, conducându-i pe ei cu făgăduieli neadevărate ca să facă orice lucru a dorit."},{"vNo":18,"txt":"Şi s-a întâmplat că ei au format o combinaţie secretă, la fel ca şi cei din vechime; care combinaţie este odioasă şi ticăloasă mai presus decât toate, în ochii lui Dumnezeu;"},{"vNo":19,"txt":"Căci Domnul nu lucrează prin combinaţii secrete şi El nici nu doreşte ca omul să verse sânge, ci în toate cele a interzis El aceasta, de la începutul omului."},{"vNo":20,"txt":"Iar acum eu, Moroni, nu scriu despre felul de combinaţii şi de jurăminte, căci mie mi-a fost făcut cunoscut cum că acestea sunt cunoscute printre toţi oamenii şi, de asemenea, şi printre lamaniţi."},{"vNo":21,"txt":"Şi ei au pricinuit distrugerea acestui popor, despre care eu acum vorbesc, precum şi distrugerea poporului lui Nefi."},{"vNo":22,"txt":"Şi orice neam care va păstra aceste combinaţii secrete pentru ca să capete putere şi câştig până când ele se vor răspândi peste neam, iată, acesta va fi distrus; căci Domnul nu va lăsa ca sângele sfinţilor Săi, care va fi vărsat de către el, să-L implore din pământ întotdeauna pe El pentru răzbunare împotriva lor şi totuşi El să nu-i răzbune."},{"vNo":23,"txt":"De aceea, o, voi, neamurilor, înţelepciunea lui Dumnezeu este ca aceste lucruri să vă fie arătate vouă pentru ca astfel voi să vă pocăiţi de păcatele voastre şi să nu lăsaţi ca aceste combinaţii ucigătoare să vină asupra voastră, care sunt construite ca să aducă putere şi câştig—iar lucrarea, da, chiar lucrarea distrugerii să vină asupra voastră, da, şi anume sabia dreptăţii Dumnezeului celui Veşnic va cădea asupra voastră pentru răsturnarea şi distrugerea voastră, dacă voi veţi lăsa ca aceste lucruri să se întâmple."},{"vNo":24,"txt":"De aceea, Domnul vă porunceşte ca atunci când voi veţi vedea că aceste lucruri vin asupra voastră, voi să vă treziţi la înţelegerea situaţiei voastre îngrozitoare din cauza acestei combinaţii secrete care va fi printre voi; sau, vai de aceasta, din cauza sângelui acelora care au fost ucişi; căci ei imploră din ţărână pentru răzbunare împotriva acesteia şi a acelora care au înfiinţat-o."},{"vNo":25,"txt":"Căci se va întâmpla că acela care o va înfiinţa va căuta să răstoarne libertatea tuturor pământurilor, neamurilor şi ţărilor; şi aceasta va aduce distrugerea tuturor oamenilor, căci aceasta este construită de către diavol, care este tatăl tuturor minciunilor; şi anume acelaşi mincinos care i-a înşelat pe primii noştri părinţi, da, şi anume acelaşi mincinos care l-a făcut pe om să facă crime de la începuturi; care a împietrit inimile oamenilor într-atât, încât ei i-au ucis pe profeţi şi i-au bătut cu pietre şi i-au alungat de la începuturi."},{"vNo":26,"txt":"De aceea eu, Moroni, am dat poruncă ca să se scrie aceste lucruri, pentru ca răul să fie înlăturat şi ca timpul să poată veni când Satana să nu mai aibă nici o putere asupra inimilor copiilor oamenilor, ci ca ei să poată să fie convinşi să facă bine tot timpul, pentru ca ei să vină la fântâna tuturor dreptăţilor şi să fie salvaţi."}]}