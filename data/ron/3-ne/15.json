{"heading":"Isus anunţă că legea lui Moise este împlinită în El—Nefiţii sunt celelalte oi despre care El a pomenit în Ierusalim—Din cauza nedreptăţii, poporul Domnului din Ierusalim nu cunoaşte despre oile împrăştiate ale Israelului. Circa 34 d.H.","prevAbbr":"3-ne","nextAbbr":"3-ne","prevNo":14,"nextNo":16,"chapterTitle":"3 Nefi 15","prevTitle":"3 Nefi 14","nextTitle":"3 Nefi 16","verses":[{"vNo":1,"txt":"Şi acum s-a întâmplat că atunci când Isus a terminat de spus acestea, El şi-a aruncat ochii de jur-împrejur peste mulţime şi a spus către ei: Iată, voi aţi auzit aceste lucruri pe care Eu le-am propovăduit înainte de a Mă înălţa la Tatăl Meu; de aceea, cel care îşi va aduce aminte de aceste lucruri spuse de Mine şi care le va înfăptui, pe acela îl voi înălţa Eu în ziua din urmă."},{"vNo":2,"txt":"Şi s-a întâmplat că atunci când Isus a spus aceste cuvinte, El a înţeles că erau unii printre ei care s-au minunat şi s-au întrebat ce voia El cu legea lui Moise; căci ei nu au înţeles ceea ce El spusese că lucrurile vechi s-au terminat şi că toate lucrurile au devenit noi."},{"vNo":3,"txt":"Şi El a spus către ei: Nu vă minunaţi că Eu v-am spus vouă că lucrurile vechi au trecut şi că toate lucrurile au devenit noi."},{"vNo":4,"txt":"Iată, vă spun Eu vouă că legea este împlinită, aceea care a fost dată lui Moise."},{"vNo":5,"txt":"Iată, Eu sunt Acela care a dat legea; şi Eu sunt Acela care am făcut un legământ cu poporul Meu Israel; de aceea, legea este împlinită în Mine, căci Eu am venit ca să îndeplinesc legea; de aceea ea are un sfârşit."},{"vNo":6,"txt":"Iată, Eu nu îi distrug pe profeţi, căci toate acelea care nu au fost împlinite pentru Mine, adevărat vă spun Eu vouă, că toate se vor împlini."},{"vNo":7,"txt":"Şi fiindcă Eu v-am spus vouă că lucrurile vechi s-au terminat, Eu nu distrug ceea ce a fost spus despre lucrurile care urmează să vină."},{"vNo":8,"txt":"Căci iată, legământul pe care Eu l-am făcut cu poporul Meu nu este împlinit în întregime; dar legea care a fost dată lui Moise are un sfârşit în Mine."},{"vNo":9,"txt":"Iată, Eu sunt legea şi lumina. Priviţi la Mine şi înduraţi până la capăt şi atunci voi veţi trăi; căci aceluia care îndură până la capăt îi voi da Eu viaţă veşnică."},{"vNo":10,"txt":"Iată, Eu v-am dat vouă poruncile; de aceea, ţineţi poruncile Mele. Şi acestea sunt legea şi profeţii, căci ei într-adevăr dau mărturie despre Mine."},{"vNo":11,"txt":"Şi acum s-a întâmplat că atunci când Isus a spus aceste cuvinte, El a spus către cei doisprezece pe care El îi alesese:"},{"vNo":12,"txt":"Voi sunteţi ucenicii Mei; şi voi sunteţi o lumină pentru acest popor, care sunt urmaşi ai casei lui Iosif."},{"vNo":13,"txt":"Şi iată, aceasta este ţara moştenirii voastre; şi Tatăl v-a dat-o vouă."},{"vNo":14,"txt":"Şi niciodată nu Mi-a dat Mie Tatăl poruncă pentru ca Eu să spun aceasta către fraţii voştri de la Ierusalim."},{"vNo":15,"txt":"Şi niciodată nu Mi-a dat Mie Tatăl poruncă pentru ca Eu să le spun lor despre celelalte triburi ale casei lui Israel, pe care Tatăl le-a condus afară din ţară."},{"vNo":16,"txt":"Numai atât Mi-a dat Tatăl poruncă să le spun lor:"},{"vNo":17,"txt":"Cum că Eu am alte oi care nu sunt din stâna aceasta; pe ele, de asemenea, trebuie Eu să le aduc; şi ele Îmi vor auzi glasul; şi atunci va fi numai o stână şi un Păstor."},{"vNo":18,"txt":"Şi acum, din cauza încăpăţânării şi a necredinţei, ei nu au înţeles cuvântul Meu; de aceea, Mie Mi s-a poruncit de către Tatăl să nu le mai spun nimic despre acest lucru."},{"vNo":19,"txt":"Dar adevărat vă spun Eu vouă cum că Tatăl Mi-a dat Mie poruncă şi Eu vă spun vouă cum că aţi fost despărţiţi de ei din cauza nedreptăţii lor; de aceea, din cauza nedreptăţii lor, ei nu ştiu despre voi."},{"vNo":20,"txt":"Şi iarăşi, adevărat vă spun Eu vouă cum că pe celelalte triburi le-a despărţit Tatăl de ei; şi din cauza nedreptăţii lor, ei nu ştiu despre ele."},{"vNo":21,"txt":"Şi adevărat vă spun Eu vouă cum că voi sunteţi aceia despre care Eu am spus: Alte oi am Eu care nu sunt din stâna aceasta; pe ele, de asemenea, trebuie Eu să le aduc, iar ele Îmi vor auzi glasul Meu; şi atunci va fi numai o stână şi un Păstor."},{"vNo":22,"txt":"Iar ei nu M-au înţeles pe Mine, căci au crezut că erau neamurile; căci nu au înţeles că neamurile trebuia să se convertească prin predicile lor."},{"vNo":23,"txt":"Şi ei nu M-au înţeles pe Mine când Eu am spus că Îmi vor auzi glasul; şi nu M-au înţeles pe Mine că neamurile nu vor auzi niciodată glasul Meu—că Eu nu Mă voi arăta lor, decât prin Duhul Sfânt."},{"vNo":24,"txt":"Dar iată, voi aţi şi auzit glasul Meu şi M-aţi şi văzut pe Mine; şi voi sunteţi oile Mele; şi voi sunteţi număraţi printre cei pe care Tatăl Mi i-a dat Mie."}]}