{"heading":"În zilele din urmă, Sionul şi ţăruşii lui vor fi întemeiaţi şi Israelul va fi adunat în milă şi simţire—Ei vor triumfa—Compară cu Isaia 54. Circa 34 d.H.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Nefi 22","verses":[{"vNo":"1 ","txt":"Şi atunci se va întâmpla ceea ce este scris: Cântă, O tu cea stearpă, tu care nu poţi să naşti; izbucneşte în cântec şi strigă cu glas puternic, tu, cea care nu ai suferit durerile naşterii; căci mai mulţi sunt copiii celei părăsite decât copiii nevestei măritate, a spus Domnul."},{"vNo":"2 ","txt":"Măreşte locul cortului tău şi lasă-i pe ei să întindă învelitorile locuinţelor tale; nu te opri, lungeşte-ţi funiile şi întăreşte-ţi ţăruşii;"},{"vNo":"3 ","txt":"Căci tu te vei întinde la dreapta şi la stânga, iar seminţia ta va moşteni neamurile şi va face ca oraşele cele părăsite să fie locuite."},{"vNo":"4 ","txt":"Nu te teme, căci tu nu vei fi ruşinată; şi nici nu vei fi distrusă căci tu nu vei fi făcută de ruşine; căci tu vei uita ruşinea tinereţii tale şi nu-ţi vei aduce aminte de reproşurile tinereţii tale; şi nu-ţi vei mai aduce aminte de ruşinea văduviei tale."},{"vNo":"5 ","txt":"Căci Creatorul tău, Bărbatul tău, Domnul oştirilor este numele Lui; şi Mântuitorul tău, Cel Sfânt al lui Israel—Dumnezeul întregului pământ va fi El numit."},{"vNo":"6 ","txt":"Căci Domnul te-a chemat pe tine ca pe o femeie părăsită şi îndurerată în spirit şi ca pe o nevastă din tinereţe, atunci când tu ai fost alungată, a spus Dumnezeul tău."},{"vNo":"7 ","txt":"Căci pentru un timp scurt te-am părăsit Eu pe tine, dar cu mare îndurare te voi aduce Eu înapoi."},{"vNo":"8 ","txt":"Într-o mânie scurtă Mi-am ascuns Eu faţa de la tine, dar cu bunătate veşnică Mă voi îndura Eu de tine, a spus Domnul, Mântuitorul tău."},{"vNo":"9 ","txt":"Şi aceasta pentru Mine este ca şi apele lui Noe; căci tot aşa cum Eu am jurat că apele lui Noe nu vor mai veni pe pământ, tot aşa am jurat Eu că nu voi mai fi mânios pe tine."},{"vNo":"10 ","txt":"Căci munţii se vor despărţi şi dealurile se vor clătina, dar bunătatea Mea nu se va îndepărta de la tine; şi nici legământul Meu de pace nu va fi îndepărtat, a spus Domnul, care are milă de tine."},{"vNo":"11 ","txt":"O, tu cea în suferinţă, lovită de furtună şi nemângâiată! Iată, Eu voi aşeza pietrele cu culori minunate şi voi pune temeliile tale cu safire."},{"vNo":"12 ","txt":"Şi voi face ferestrele tale din agate şi porţile tale din pietre preţioase şi toate graniţele tale din pietre nestemate."},{"vNo":"13 ","txt":"Şi toţi copiii tăi vor fi învăţaţi despre Domnul; şi mare va fi pacea copiilor tăi."},{"vNo":"14 ","txt":"În dreptate tu vei fi întemeiat; tu vei fi departe de oprimare, căci tu nu trebuie să te temi; şi departe de teroare, căci aceasta nu se va apropia de tine."},{"vNo":"15 ","txt":"Iată, ei cu siguranţă se vor aduna împotriva ta, nu de către Mine; oricine care se va aduna împotriva ta va cădea din cauza ta."},{"vNo":"16 ","txt":"Iată, Eu l-am creat pe fierarul care suflă cărbunii în foc şi care aduce o unealtă pentru lucrul său; şi tot Eu l-am creat pe nimicitor, ca s-o distrugă."},{"vNo":"17 ","txt":"Nici o armă care va fi construită împotriva ta nu va prospera; şi orice limbă care va vorbi împotriva ta pentru judecată tu s-o osândeşti. Aceasta este moştenirea slujitorilor Domnului, iar dreptatea lor este de la Mine, a spus Domnul."}]}