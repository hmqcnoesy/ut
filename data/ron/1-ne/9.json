{"heading":"Nefi face două rânduri de cronici—Fiecare dintre ele poartă numele de plăcile lui Nefi—Plăcile cele mai mari conţin o istorie seculară; plăcile cele mai mici se ocupă mai ales de lucruri sfinte. Circa 600–592 î.H.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nefi 9","verses":[{"vNo":"1 ","txt":"Şi pe toate lucrurile acestea le-a văzut şi le-a auzit şi le-a spus tatăl meu în timp ce el trăia într-un cort în valea lui Lemuel, precum şi mult mai multe lucruri care nu pot fi scrise pe aceste plăci."},{"vNo":"2 ","txt":"Şi acum, după cum am vorbit despre aceste plăci, iată, ele nu sunt plăcile pe care fac o relatare completă a istoriei poporului meu; căci plăcilor pe care fac o relatare completă a poporului meu le-am dat numele de Nefi; prin urmare, ele sunt numite plăcile lui Nefi, după propriul meu nume; şi aceste plăci, de asemenea, sunt numite plăcile lui Nefi."},{"vNo":"3 ","txt":"Cu toate acestea, eu am primit poruncă de la Domnul să fac aceste plăci cu scopul special ca să existe o relatare gravată despre slujirea poporului meu."},{"vNo":"4 ","txt":"Pe celelalte plăci trebuie să fie gravată o relatare despre domnia regilor şi despre războaiele şi conflictele poporului meu; prin urmare, aceste plăci sunt în cea mai mare parte despre slujire; iar celelalte plăci sunt în cea mai mare parte despre domnia regilor şi despre războaiele şi conflictele poporului meu."},{"vNo":"5 ","txt":"Prin urmare, Domnul mi-a dat poruncă să fac aceste plăci pentru scopul Lui înţelept, scop pe care eu nu îl cunosc."},{"vNo":"6 ","txt":"Dar Domnul cunoaşte toate lucrurile de la început; prin urmare, El pregăteşte o cale pentru înfăptuirea tuturor lucrărilor Sale printre copiii oamenilor; căci, iată, El are toată puterea pentru înfăptuirea tuturor cuvintelor Sale. Şi aşa este. Amin."}]}