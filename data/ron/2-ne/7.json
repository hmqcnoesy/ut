{"heading":"Isaia vorbeşte într-un fel mesianic—Mesia va avea limba celor învăţaţi—El va întoarce spatele celor care lovesc—El nu va fi făcut de ruşine—Compară cu Isaia 50. Circa 559–545 î.H.","prevAbbr":"2-ne","nextAbbr":"2-ne","prevNo":6,"nextNo":8,"chapterTitle":"2 Nefi 7","prevTitle":"2 Nefi 6","nextTitle":"2 Nefi 8","verses":[{"vNo":1,"txt":"Da, căci aşa vorbeşte Domnul: Te-am dat pe tine deoparte sau te-am alungat pe tine pentru totdeauna? Căci aşa a spus Domnul: Unde este cartea de despărţire a mamei tale? Cui te-am dat sau căruia dintre creditorii mei te-am vândut Eu pe tine? Da, cui te-am vândut? Iată, din cauza nedreptăţilor voastre voi v-aţi vândut pe voi înşivă şi din cauza nelegiuirilor voastre, mama voastră este izgonită."},{"vNo":2,"txt":"Prin urmare, atunci când Eu am venit, nu era nici un om; atunci când Eu am chemat, nu era nimeni care să răspundă. O, casă a lui Israel, este mâna Mea scurtată în aşa fel încât nu poate mântui, ori nu am nici o putere ca să izbăvesc? Iată, la comanda Mea usuc marea, Eu transform râurile lor într-un pustiu şi fac ca peştii lor să pută pentru că apele sunt uscate, iar ei mor de sete."},{"vNo":3,"txt":"Eu îmbrac cerurile cu întunecime şi le acopăr cu un veşmânt de doliu."},{"vNo":4,"txt":"Domnul Dumnezeu Mi-a dat limba celui învăţat pentru ca să ştiu să vorbesc la timpul potrivit către tine, o, casă a lui Israel. Atunci când eşti obosită, El veghează dimineaţă după dimineaţă. Şi El Îmi trezeşte urechea ca să asculte ca cel învăţat."},{"vNo":5,"txt":"Domnul Dumnezeu Mi-a deschis urechea, iar Eu nu M-am răzvrătit şi nici nu am întors spatele."},{"vNo":6,"txt":"I-am dat spinarea Mea celui care loveşte, iar obrajii Mei celor care smulg barba. Eu nu mi-am ascuns faţa de la ruşine şi scuipături."},{"vNo":7,"txt":"Căci Domnul Dumnezeu Mă va ajuta, de aceea nu voi fi făcut de ruşine. De aceea, Mi-am făcut faţa ca o cremene şi ştiu că nu voi fi umilit."},{"vNo":8,"txt":"Şi Domnul este aproape şi Mă îndreptăţeşte. Cine se va întrece cu Mine? Să stăm împreună. Cine este potrivnicul Meu? Lăsaţi-l să vină lângă Mine, iar Eu îl voi lovi cu tăria gurii Mele."},{"vNo":9,"txt":"Căci Domnul Dumnezeu Mă va ajuta. Şi iată, toţi cei care Mă vor condamna vor îmbătrâni ca o haină, iar moliile o vor mânca."},{"vNo":10,"txt":"Cine dintre voi se teme de Domnul, se supune glasului slujitorului Său, merge în întuneric şi nu are nici o lumină"},{"vNo":11,"txt":"Priviţi, voi toţi cei care faceţi focuri, care vă călăuziţi după scântei, mergeţi în lumina focului vostru şi în scânteile pe care le-aţi făcut. Aceasta veţi căpăta din mâna Mea—veţi zace pe jos în suferinţă."}]}