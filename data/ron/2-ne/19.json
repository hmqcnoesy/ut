{"heading":"Isaia vorbeşte într-un fel mesianic—Popoarele din întuneric vor vedea o lumină mare—Un copil s-a născut pentru noi—El va fi Domn al Păcii şi va domni pe tronul lui David—Compară cu Isaia 9. Circa 559–545 î.H.","prevAbbr":"2-ne","nextAbbr":"2-ne","prevNo":18,"nextNo":20,"chapterTitle":"2 Nefi 19","prevTitle":"2 Nefi 18","nextTitle":"2 Nefi 20","verses":[{"vNo":1,"txt":"Cu toate acestea, bezna nu va fi aşa de mare cum era în timpul marilor necazuri când, întâi, el a lovit ţara lui Zabulon şi ţara lui Neftali, iar apoi a lovit mai puternic pe calea Mării Roşii, dincolo de Iordan, în Galilea popoarelor."},{"vNo":2,"txt":"Oamenii care au mers în întuneric au văzut o mare lumină; cei care locuiesc în ţara umbrei morţii, asupra lor a strălucit lumina."},{"vNo":3,"txt":"Tu ai înmulţit popurul şi i-ai dat bucurii mari—ei se bucură înaintea Ta, cum se bucură la seceriş şi cum se veselesc oamenii la împărtirea prăzii."},{"vNo":4,"txt":"Căci Tu ai sfărâmat jugul poverii ei şi greutatea de pe umerii ei şi toiagul celui care o subjugă."},{"vNo":5,"txt":"Căci fiecare luptă a războinicului este însoţită de un zgomot neclar şi de veşminte pline de sânge; dar toate acestea vor fi aruncate într-un foc arzând."},{"vNo":6,"txt":"Căci un Copil a fost născut pentru noi; un Fiu ne este dat; iar domnia se va sprijini pe umerii Lui; iar numele Lui va fi Minunat, Sfătuitor, Dumnezeu cel Puternic, Părinte Veşnic, Prinţul Păcii."},{"vNo":7,"txt":"Sporirea domniei şi a păcii nu va avea sfârşit pe tronul lui David şi peste împărăţia lui pentru a o rândui, ca s-o întemeieze în judecată şi dreptate, acum şi în vecii vecilor. Râvna Domnului oştirilor va face toate acestea."},{"vNo":8,"txt":"Domnul a trimis cuvântul Său către Iacov şi acesta a căzut ca un trăsnet peste Israel."},{"vNo":9,"txt":"Şi toţi oamenii vor şti, chiar şi Efraim şi locuitorii Samariei, cei care spun cu mândria şi îngâmfarea inimii:"},{"vNo":10,"txt":"Cărămizile au căzut pe jos, dar noi vom construi cu pietre cioplite; sicomorii sunt tăiaţi, dar noi îi vom înlocui cu cedri."},{"vNo":11,"txt":"De aceea, Domnul va ridica pe duşmanii lui Reţin împotriva lui şi-i va uni laolaltă pe duşmanii lui;"},{"vNo":12,"txt":"Şi pe sirieni în faţă, iar pe filisteni în spate; iar ei îl vor devora pe Israel cu gura plină. Căci toată mânia aceasta a Lui nu a slăbit, iar mâna Lui este încă întinsă."},{"vNo":13,"txt":"Pentru că poporul nu se întoarce către cel care îl loveşte şi nici nu caută pe Domnul oştirilor."},{"vNo":14,"txt":"De aceea, Domnul va alunga din Israel capul şi coada, ramura şi trestia într-o singură zi."},{"vNo":15,"txt":"Cel bătrân, el este capul; iar profetul care îi învaţă minciuni, el este coada."},{"vNo":16,"txt":"Căci conducătorii acestui popor îi fac să greşească; şi cei care sunt conduşi de aceştia sunt distruşi."},{"vNo":17,"txt":"De aceea, Domnul nu va avea nici o bucurie în copiii lor şi nici milă de orfani şi de văduve; căci fiecare dintre ei este un ipocrit şi un făcător de rele şi fiecare gură spune lucruri nebuneşti. Căci toată mânia aceasta a Lui nu a slăbit, iar mâna Lui este încă întinsă."},{"vNo":18,"txt":"Căci răutatea arde ca focul; el va devora mărăcinii şi spinii şi se va aprinde în desişurile cele mai dese ale pădurilor; iar acestea se vor mistui în fumul care se ridică în sus."},{"vNo":19,"txt":"Din cauza mâniei Domnului oştirilor, ţara este întunecată; şi poporul va fi ca ars de foc; nici un om nu-şi va cruţa fratele."},{"vNo":20,"txt":"Şi el va fura în dreapta şi va fi flămând; şi va mânca în stânga şi ei nu vor fi sătui; va mânca fiecare om carnea propriului său braţ—"},{"vNo":21,"txt":"Manase pe Efraim, iar Efraim pe Manase; ei împreună vor fi împotriva lui Iuda. Căci toată mânia aceasta a Lui nu a slăbit, iar mâna Lui este încă întinsă."}]}