{"heading":"Hristos va fi ca o piatră de poticnire şi ca o stâncă de păcătuire—Caută-L pe Domnul, nu te uita la vrăjitori—Întoarce-te la lege şi la mărturie pentru îndrumare—Compară cu Isaia 8. Circa 559–545 î.H.","prevAbbr":"2-ne","nextAbbr":"2-ne","prevNo":17,"nextNo":19,"chapterTitle":"2 Nefi 18","prevTitle":"2 Nefi 17","nextTitle":"2 Nefi 19","verses":[{"vNo":1,"txt":"Mai mult, cuvântul Domnului mi-a spus: Ia un sul mare de pergament şi scrie pe el cu o peniţă omenească despre Maher-Şalal-Haş-Baz."},{"vNo":2,"txt":"Şi am luat doi martori de încredere, pe preotul Urie şi pe Zaharia, fiul lui Ieberechia."},{"vNo":3,"txt":"Şi m-am dus la profetesă; iar ea a zămislit şi a născut un fiu. Iar Domnul a spus către mine: Dă-i numele Maher-Şalal-Haş-Baz."},{"vNo":4,"txt":"Căci iată, copilul nu va şti să strige: Tatăl meu şi mama mea înainte ca bogăţiile Damascului şi prăzile Samariei să fie luate din faţa regelui Asiriei."},{"vNo":5,"txt":"Şi Domnul iarăşi a vorbit către mine, zicând:"},{"vNo":6,"txt":"Pentru că acest popor a dispreţuit apele liniştite din Siloe şi se bucură de Reţin şi de fiul lui Remalia;"},{"vNo":7,"txt":"De aceea acum, iată, Domnul va trimite asupra lor râului, mari şi puternice, chiar pe regele Asiriei şi toată slava lui; şi el va veni pe toate canalele lui şi se va revărsa peste toate malurile lui."},{"vNo":8,"txt":"Şi el va trece prin Iudeea; el se va revărsa şi va ajunge chiar până la gât; iar întinderea aripilor lui va umple lărgimea întregii Tale ţări, o, Emanuel."},{"vNo":9,"txt":"Uniţi-vă, o, voi oameni, şi veţi fi rupţi în bucăţele; şi voi toţi din ţările îndepărtate, ascultaţi; încingeţi-vă şi veţi fi rupţi în bucăţele; da, încingeţi-vă şi veţi fi sfărâmaţi în bucăţele."},{"vNo":10,"txt":"Sfătuiţi-vă între voi şi totul va fi degeaba; luaţi hotărâri şi acestea nu vor rezista; pentru că Dumnezeu este cu noi."},{"vNo":11,"txt":"Căci aşa a spus Domnul către mine cu fermitate şi m-a sfătuit să nu merg pe urma acestui popor, zicând:"},{"vNo":12,"txt":"Nu spune că este o uneltire tot ceea ce acest popor spune că este o uneltire; nici nu te teme de ceea ce se tem ei şi nici nu te speria."},{"vNo":13,"txt":"Sfinţiţi pe Însuşi Domnul oştirilor, de El să vă temeţi şi de El să vă înspaimântaţi."},{"vNo":14,"txt":"Iar El va fi un adăpost sfânt; dar va fi o piatră de poticnire şi o stâncă de păcătuire pentru amândouă casele lui Israel, o cursă şi un laţ pentru locuitorii Ierusalimului."},{"vNo":15,"txt":"Şi mulţi dintre ei se vor împiedica şi vor cădea, şi vor fi distruşi, şi vor fi prinşi, şi vor fi luaţi."},{"vNo":16,"txt":"Înveleşte această mărturie, pecetluieşte legea printre ucenicii Mei."},{"vNo":17,"txt":"Iar eu Îl voi aştepta pe Domnul care Îşi ascunde faţa de casa lui Iacov, iar eu Îl voi căuta pe El."},{"vNo":18,"txt":"Iată, eu şi copiii pe care Domnul mi i-a dat suntem semne şi minuni în Israel de la Domnul oştirilor, Cel care trăieşte în muntele Sionului."},{"vNo":19,"txt":"Iar atunci când ei vă vor spune: Căutaţi-i pe aceia care au spirite cunoscute şi pe vrăjitorii care privesc pe furiş şi bodogănesc–-nu trebuie un popor să-l caute pe Dumnezeul lor pentru ca cei în viaţă să audă de la cei morţi"},{"vNo":20,"txt":"De lege şi de mărturie; iar dacă ei nu vorbesc în acord cu acest cuvânt, este pentru că nu este în ei nici o lumină."},{"vNo":21,"txt":"Iar ei vor trece prin aceasta împovăraţi şi flămânzi; şi se va întâmpla că, atunci când vor fi flămânzi, atunci se vor mânia şi-L vor blestema pe regele lor şi pe Dumnezeul lor şi îşi vor ridica privirile către înălţimi."},{"vNo":22,"txt":"Şi se vor uita la pământ şi vor vedea necaz şi întuneric, bezna fricii şi vor fi mânaţi către întuneric."}]}