{"heading":"Distrugerea Babilonului este un tip de distrugere ca la cea de-a Doua Venire—Aceasta va fi o zi de mânie şi răzbunare—Babilonul (lumea) va cădea pentru totdeauna—Compară cu Isaia 13. Circa 559–545 î.H.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Nefi 23","verses":[{"vNo":"1 ","txt":"Povara Babilonului pe care Isaia, fiul lui Amoţ, a văzut-o."},{"vNo":"2 ","txt":"Ridicaţi un steag pe muntele cel înalt; ridicaţi-vă glasurile către ei, faceţi semne cu mâna ca ei să treacă prin porţile celor nobili."},{"vNo":"3 ","txt":"Eu le-am dat poruncă celor sfinţiţi ai Mei şi, de asemenea, i-am chemat pe cei puternici ai Mei, căci mânia Mea nu este asupra celor care se bucură în măreţia Mea."},{"vNo":"4 ","txt":"Zgomotul mulţimii în munţi este acela al unui popor numeros, un zgomot tumultuos al împărăţiilor naţiunilor adunate laolaltă, Domnul oştirilor cercetează oştirile din luptă."},{"vNo":"5 ","txt":"Ele vin dintr-o ţară îndepărtată, din marginea cerului, da, Domnul şi armele mâniei Sale ca să distrugă întreaga ţară."},{"vNo":"6 ","txt":"Urlaţi, căci ziua Domnului este aproape; ea va veni ca o distrugere de la Cel Atotputernic."},{"vNo":"7 ","txt":"De aceea, toate braţele vor fi slăbite, iar inima fiecărui om se va topi;"},{"vNo":"8 ","txt":"Şi ei vor fi înspăimântaţi. Chinuri şi dureri îi vor cuprinde; ei se vor uita unul la altul uimiţi; feţele lor vor fi ca flăcările."},{"vNo":"9 ","txt":"Iată, ziua Domnului vine cu cruzime, cu mânie şi supărare cruntă ca să lase ţara pustiită; şi El va distruge pe păcătoşii de acolo."},{"vNo":"10 ","txt":"Căci stelele cerului şi constelaţiile lui nu vor lumina; soarele va fi întunecat în drumul lui, iar luna nu va lăsa lumina ei să străluceasă."},{"vNo":"11 ","txt":"Iar Eu voi pedepsi lumea din cauza răutăţii, iar pe cei păcătoşi din cauza nedreptăţii lor; Eu voi face ca înfumurarea celor mândri să se termine şi voi supune îngâmfarea celor tirani."},{"vNo":"12 ","txt":"Eu voi face omul mai preţios decât aurul fin; chiar mai preţios decât lingoul de aur din Ofir."},{"vNo":"13 ","txt":"De aceea, Eu voi cutremura cerurile, iar pământul se va muta din loc în furia Domnului oştirilor şi în ziua mâniei Lui aprinse."},{"vNo":"14 ","txt":"Şi va fi ca o căprioară fugărită şi ca o oaie pe care nici un om nu o păzeşte; fiecare om se va întoarce la poporul său şi va fugi în ţara sa."},{"vNo":"15 ","txt":"Fiecare dintre cei mândri va fi străpuns; da, şi oricine s-a unit cu cel păcătos va cădea de sabie."},{"vNo":"16 ","txt":"Copiii lor, de asemenea, vor fi ciopârţiţi în bucăţi în faţa ochilor lor; casele lor vor fi jefuite şi nevestele lor vor fi siluite."},{"vNo":"17 ","txt":"Iată, Eu îi voi aţâţa împotriva lor pe Mezi, care nu vor fi interesaţi în argint şi aur şi nici nu se vor bucura de acestea."},{"vNo":"18 ","txt":"Arcurile lor, de asemenea, îi vor ciopârţi pe tinerii lor în bucăţele; şi ei nu vor avea nici o milă de rodul pântecelui; ochii lor nu-i vor cruţa pe copii."},{"vNo":"19 ","txt":"Şi Babilonul, slava împărăţiilor, frumuseţea desăvârşirii Haldeii, va fi la fel ca atunci când Dumnezeu a distrus Sodoma şi Gomora."},{"vNo":"20 ","txt":"El nu va mai fi locuit niciodată şi nici nu va mai fi locuit generaţie după generaţie; nici arabul nu-şi va instala cortul acolo; nici păstorul nu-şi va face coliba acolo."},{"vNo":"21 ","txt":"Dar animalele sălbatice ale deşertului vor trăi acolo; iar casele lor vor fi pline de jivine; şi bufniţele vor trăi acolo şi satirii vor dansa acolo."},{"vNo":"22 ","txt":"Iar animalele sălbatice ale insulelor vor urla în casele lor pustii şi balaurii în palatele lor frumoase; şi timpul lui este aproape să vină, iar ziua lui nu va fi prelungită. Căci Eu îl voi distruge în grabă; da, căci Eu voi fi milos cu poporul Meu, dar cei păcătoşi vor pieri."}]}