{"heading":"Amaron îl instruieşte pe Mormon despre cronicile sfinte—Un război începe între nefiţi şi lamaniţi—Cei trei nefiţi sunt luaţi—Ticăloşia, necredinţa, farmecele şi vrăjitoria predomină. Circa 321–326 d.H.","prevAbbr":"4-ne","prevNo":1,"nextAbbr":"morm","nextNo":2,"chapterTitle":"Mormon 1","verses":[{"vNo":"1 ","txt":"ŞI acum eu, Mormon, fac o cronică a lucrurilor pe care eu le-am văzut şi auzit şi o numesc Cartea lui Mormon."},{"vNo":"2 ","txt":"Şi cam la timpul când Amaron a ascuns cronicile pentru Domnul, el a venit la mine (vârsta mea fiind cam de zece ani, şi eu am început să fiu învăţat întrucâtva după felul învăţăturii poporului meu), iar Amaron a spus către mine: Eu văd că tu eşti un copil serios şi iute în a observa;"},{"vNo":"3 ","txt":"De aceea, atunci când vei fi cam de douăzeci şi patru de ani, aş dori ca tu să-ţi aduci aminte de lucrurile pe care le-ai observat despre acest popor; şi când vei fi la vârsta aceea, du-te în ţara Antum, la dealul care va fi numit Şim; şi acolo am pus eu în Domnul toate inscripţiile sfinte despre acest popor."},{"vNo":"4 ","txt":"Şi iată, tu să iei plăcile lui Nefi la tine, iar pe celelalte să le laşi în locul în care sunt; şi tu să înscrii pe plăcile lui Nefi toate lucrurile pe care le-ai observat despre acest popor."},{"vNo":"5 ","txt":"Iar eu, Mormon, fiind un urmaş al lui Nefi (şi numele tatălui meu a fost Mormon), îmi aduc aminte de lucrurile pe care Amaron mi le-a poruncit."},{"vNo":"6 ","txt":"Şi s-a întâmplat că eu având unsprezece ani, am fost dus de către tatăl meu în ţara de la miazăzi şi anume în ţara lui Zarahemla."},{"vNo":"7 ","txt":"Toată faţa ţării fusese acoperită de clădiri, iar poporul era aproape tot atât de numeros ca nisipul mării."},{"vNo":"8 ","txt":"Şi s-a întâmplat că în acel an a început un război între nefiţi, care îi cuprindeau pe nefiţi şi iacoviţi, şi iosefiţi şi zoramiţi; iar acest război era între nefiţi şi lamaniţi, lemueliţi şi ismaeliţi."},{"vNo":"9 ","txt":"Acum, lamaniţii şi lemueliţii şi ismaeliţii erau numiţi lamaniţi, iar cele două tabere erau nefiţii şi lamaniţii."},{"vNo":"10 ","txt":"Şi s-a întâmplat că războiul a început să fie între ei la graniţele Zarahemlei, lângă apele lui Sidon."},{"vNo":"11 ","txt":"Şi s-a întâmplat că nefiţii adunaseră laolaltă un mare număr de oameni, chiar mai mulţi de treizeci de mii. Şi s-a întâmplat că ei au avut în acelaşi an un număr de bătălii în care nefiţii i-au bătut pe lamaniţi şi au ucis pe mulţi dintre ei."},{"vNo":"12 ","txt":"Şi s-a întâmplat că lamaniţii şi-au abandonat planul; şi pacea a fost instaurată în ţară; iar pacea a durat timp de aproape patru ani, când nu a fost nici o vărsare de sânge."},{"vNo":"13 ","txt":"Dar ticăloşia a predominat pe faţa întregii ţări, într-atât, încât Domnul i-a luat pe ucenicii Săi preaiubiţi, iar faptele de minuni şi vindecări au încetat din cauza nedreptăţii poporului."},{"vNo":"14 ","txt":"Şi nu au mai fost nici un fel de daruri de la Domnul şi Duhul Sfânt nu s-a mai pogorât asupra nimănui din cauza ticăloşiei şi necredinţei lor."},{"vNo":"15 ","txt":"Iar eu, fiind de cincisprezece ani şi fiind serios de felul meu, de aceea, am fost eu vizitat de către Domnul şi am gustat şi am cunoscut bunătatea lui Isus."},{"vNo":"16 ","txt":"Şi m-am apucat să predic spre popor, dar gura mi-a fost închisă şi mi s-a interzis să le predic lor; căci iată, ei s-au răzvrătit cu bunăvoie împotriva Dumnezeului lor; şi Ucenicii cei iubiţi au fost luaţi de acolo din ţară din cauza nedreptăţii lor."},{"vNo":"17 ","txt":"Dar eu am rămas printre ei, însă mi s-a interzis să le predic lor din cauza împietririi inimilor lor; şi din cauza împietririi inimilor lor ţara a fost blestemată din cauza lor."},{"vNo":"18 ","txt":"Şi aceşti tâlhari de-ai lui Gadianton, care erau printre lamaniţi, au împânzit ţara într-atât, încât locuitorii ei au început să-şi ascundă comorile în pământ; şi ele au devenit alunecoase pentru că Domnul blestemase ţara; iar ei n-au putut nici să le ţină şi nici să le capete iară."},{"vNo":"19 ","txt":"Şi s-a întâmplat că au fost vrăjitorii şi farmece şi magii; şi puterea celui rău a lucrat pe toată faţa ţării chiar până la îndeplinirea tuturor cuvintelor lui Abinadi, precum şi ale lui Samuel Lamanitul."}]}