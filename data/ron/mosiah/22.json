{"heading":"Se fac planuri pentru ca poporul să scape de sub sclavia lamaniţilor—Lamaniţii sunt îmbătaţi—Poporul scapă, se întoarce la Zarahemla şi devine supus regelui Mosia. Circa 121–120 î.H.","prevAbbr":"mosiah","prevNo":21,"nextAbbr":"mosiah","nextNo":23,"chapterTitle":"Mosia 22","verses":[{"vNo":"1 ","txt":"Şi acum s-a întâmplat că Amon şi regele Limhi au început să se sfătuiască cu poporul cum să se elibereze din sclavie; şi chiar au făcut ca tot poporul să se adune laolaltă; şi aceasta au făcut-o ca să cunoască glasul poporului despre această problemă."},{"vNo":"2 ","txt":"Şi s-a întâmplat că ei n-au putut găsi nici o cale să se elibereze din sclavie, decât să-şi ia femeile şi copiii şi turmele şi cirezile şi corturile şi să plece în pustiu; căci lamaniţii fiind atât de numeroşi, era imposibil pentru poporul lui Limhi să se lupte cu ei, gândindu-se să se elibereze din sclavie prin sabie."},{"vNo":"3 ","txt":"Acum s-a întâmplat că Ghedeon s-a dus şi a stat înaintea regelui şi i-a spus: Acum, o, rege, tu până acum ai ascultat de cuvintele mele de multe ori când noi am avut conflicte cu fraţii noştri, lamaniţii."},{"vNo":"4 ","txt":"Şi acum, o, rege, dacă tu nu m-ai găsit pe mine că sunt un slujitor nevrednic sau dacă tu ai ascultat până acum de cuvintele mele într-o oarecare măsură şi ele au fost de folos pentru tine, chiar aşa, eu doresc ca tu să asculţi cuvintele mele la acest timp; şi voi fi slujitorul tău şi voi elibera acest popor din sclavie."},{"vNo":"5 ","txt":"Şi regele i-a dat lui voie să vorbească. Şi Ghedeon i-a spus:"},{"vNo":"6 ","txt":"Uită-te la trecătoarea din spate, prin zidul din spate, în partea din spatele oraşului. Lamaniţii sau gărzile lamaniţilor sunt beţi noaptea; de aceea, să dăm de veste către tot acest popor, ca să-şi adune laolaltă turmele şi cirezile pentru ca să le poată mâna în pustiu pe timp de noapte."},{"vNo":"7 ","txt":"Iar eu mă voi duce, potrivit poruncii tale şi voi plăti lamaniţilor ultimul tribut de vin şi ei vor fi beţi; iar noi vom trece prin trecătoarea secretă de la stânga taberei lor, atunci când ei sunt beţi şi adormiţi."},{"vNo":"8 ","txt":"Astfel, noi vom pleca în pustiu împreună cu femeile noastre şi cu copiii noştri, cu turmele noastre şi cu cirezile noastre; iar noi vom călători în jurul ţării lui Şilom."},{"vNo":"9 ","txt":"Şi s-a întâmplat că regele a ascultat de cuvintele lui Ghedeon."},{"vNo":"10 ","txt":"Şi regele Limhi a făcut ca poporul său să-şi adune laolaltă turmele; şi a trimis tributul de vin lamaniţilor; şi, de asemenea, a trimis mai mult vin ca dar către ei; şi au băut fără măsură din vinul pe care regele Limhi l-a trimis pentru ei."},{"vNo":"11 ","txt":"Şi s-a întâmplat că oamenii regelui Limhi a plecat pe timp de noapte în pustiu cu turmele lor şi cu cirezile lor; şi au mers în jurul ţării lui Şilom în pustiu şi apoi au cotit drumul lor către ţara lui Zarahemla, fiind conduşi de către Amon şi fraţii lui."},{"vNo":"12 ","txt":"Şi ei îşi luaseră cu ei tot aurul lor şi argintul şi lucrurile lor preţioase pe care le-au putut căra, precum şi proviziile lor, în pustiu. Şi şi-au continuat călătoria."},{"vNo":"13 ","txt":"Şi după ce fuseseră timp de multe zile în pustiu, au ajuns în ţara lui Zarahemla şi s-au unit cu poporul lui Mosia şi au devenit supuşii lui."},{"vNo":"14 ","txt":"Şi s-a întâmplat că Mosia i-a primit cu bucurie; şi, de asemenea, a primit cronicile lor, precum şi cronicile care fuseseră găsite de către poporul lui Limhi."},{"vNo":"15 ","txt":"Şi acum, s-a întâmplat că atunci când lamaniţii au descoperit că poporul lui Limhi plecase din ţară pe timp de noapte, ei au trimis o armată în pustiu ca să-i urmărească;"},{"vNo":"16 ","txt":"Şi după ce i-au urmărit timp de două zile, nu au mai putut să calce pe urmele lor; de aceea, s-au rătăcit în pustiu."}]}