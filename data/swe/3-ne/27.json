{"heading":"Jesus befaller dem att kalla kyrkan efter hans namn — Hans mission och försoningsoffer utgör hans evangelium — Människorna befalls att omvända sig och bli döpta så att de kan bli heliggjorda genom den Helige Anden — De skall vara sådana som Jesus är. Omkring 34–35 e Kr.","prevAbbr":"3-ne","nextAbbr":"3-ne","prevNo":26,"nextNo":28,"chapterTitle":"3 Nephi 27","prevTitle":"3 Nephi 26","nextTitle":"3 Nephi 28","verses":[{"vNo":1,"txt":"               Och det hände sig att när Jesu lärjungar reste omkring och predikade det som de hade både hört och sett och döpte i Jesu namn, hände det sig att lärjungarna samlades och förenades i mäktig bön och fasta."},{"vNo":2,"txt":" Och Jesus visade sig åter för dem, ty de bad till Fadern i hans namn. Och Jesus kom och stod mitt ibland dem och sade till dem: Vad vill ni att jag skall ge er?"},{"vNo":3,"txt":" Och de sade till honom: Herre, vi vill att du talar om för oss det namn varmed vi skall kalla denna kyrka, ty det förekommer ordstrider bland folket om detta."},{"vNo":4,"txt":" Och Herren sade till dem: Sannerligen, sannerligen säger jag er: Hur kommer det sig att folket knotar och tvistar om detta?"},{"vNo":5,"txt":" Har de inte läst skrifterna, vilka säger att ni måste ta på er Kristi namn, vilket är mitt namn? Ty vid det namnet skall ni bli kallade på den yttersta dagen."},{"vNo":6,"txt":" Och var och en som tar på sig mitt namn och håller ut intill änden skall bli frälst på den yttersta dagen."},{"vNo":7,"txt":" Vad ni än gör skall ni därför göra i mitt namn. Därför skall ni kalla kyrkan efter mitt namn, och ni skall åkalla Fadern i mitt namn så att han välsignar kyrkan för min skull."},{"vNo":8,"txt":" Och hur kan det vara minkyrka om den inte kallas efter mitt namn? Ty om en kyrka kallas efter Moses namn, så är det Moses kyrka. Och om den kallas efter en människas namn, så är det en människas kyrka. Men om den kallas efter mitt namn så är det min kyrka, om så är att de är byggda på mitt evangelium."},{"vNo":9,"txt":" Sannerligen säger jag er att ni är byggda på mitt evangelium. Därför skall ni kalla vad ni än kallar efter mitt namn. Om ni därför åkallar Fadern för kyrkan så skall Fadern höra er, om ni gör det i mitt namn."},{"vNo":10,"txt":" Och om så är att kyrkan är byggd på mitt evangelium då skall Fadern uppenbara sina egna gärningar i den."},{"vNo":11,"txt":" Men om den inte är byggd på mitt evangelium utan är byggd på människors verk, eller på djävulens verk, sannerligen säger jag er: De gläds åt sitt verk en tid, och så småningom kommer slutet, och då huggs de ned och kastas i elden från vilken det inte finns någon återvändo."},{"vNo":12,"txt":" Ty deras gärningar följer dem, och det är för sina gärningars skull som de huggs ned. Kom därför ihåg det som jag har talat till er."},{"vNo":13,"txt":" Se, jag har givit er mitt evangelium, och detta är det evangelium som jag har givit er — att jag kom till världen för att göra min Faders vilja, därför att min Fader sände mig."},{"vNo":14,"txt":" Och min Fader sände mig för att jag skulle kunna lyftas upp på korset, och så att jag, sedan jag lyfts upp på korset skulle kunna dra alla människor till mig, för att människorna, liksom jag hade lyfts upp av människor, på samma sätt skulle lyftas upp av Fadern för att stå inför mig för att dömas efter sina gärningar, vare sig de är goda eller de är onda."},{"vNo":15,"txt":" Och av denna anledning har jag blivit upplyft. Därför skall jag enligt Faderns makt dra alla människor till mig så att de kan dömas efter sina gärningar."},{"vNo":16,"txt":" Och det skall ske att var och en som omvänder sig och blir döpt i mitt namn skall bli mättad. Och om han håller ut intill änden, se, då skall jag hålla honom utan skuld inför min Fader den dag då jag skall stå för att döma världen."},{"vNo":17,"txt":" Och den som inte håller ut intill änden, han är den som även skall huggas ned och kastas i elden, från vilken de inte kan återvända på grund av Faderns rättvisa."},{"vNo":18,"txt":" Och detta är det ord som han har givit till människobarnen. Och av denna anledning uppfyller han de ord som han har givit, och han ljuger inte utan uppfyller alla sina ord."},{"vNo":19,"txt":" Och inget orent kan komma in i hans rike. Därför kommer ingenting in i hans vila utom de som har tvättat sina kläder i mitt blod genom sin tro och omvändelse från alla sina synder och genom sin trofasthet intill änden."},{"vNo":20,"txt":" Och detta är befallningen: Omvänd er, alla jordens ändar, och kom till mig och bli döpta i mitt namn så att ni kan bli heliggjorda genom att ta emot den Helige Anden, så att ni kan stå obefläckade inför mig på den yttersta dagen."},{"vNo":21,"txt":" Sannerligen, sannerligen säger jag er att detta är mitt evangelium, och ni vet vad ni måste göra i min kyrka, ty de gärningar som ni har sett mig göra skall även ni göra. Ty det som ni har sett mig göra, det skall även ni göra."},{"vNo":22,"txt":" Om ni därför gör detta är ni välsignade, ty ni skall upphöjas på den yttersta dagen."},{"vNo":23,"txt":" Skriv om det som ni har sett och hört, utom det som är förbjudet."},{"vNo":24,"txt":" Skriv om detta folks framtida gärningar, på samma sätt som det har skrivits om det som har varit."},{"vNo":25,"txt":" Ty se, efter de böcker som har skrivits, och som kommer att skrivas, skall detta folk dömas, ty genom dem skall deras gärningar bli kända för människorna."},{"vNo":26,"txt":" Och se, allt är skrivet genom Fadern. Därför skall världen dömas utifrån de böcker som skall skrivas."},{"vNo":27,"txt":" Och vet att ni skall bli detta folks domare enligt den dom som jag skall ge er, vilken skall vara rättvis. Vad slags män bör ni då vara? Sannerligen säger jag er: Sådana som jag är."},{"vNo":28,"txt":" Och nu går jag till Fadern. Och sannerligen säger jag er: Vad ni än ber Fadern om i mitt namn skall bli er givet."},{"vNo":29,"txt":"               Be därför, och ni skall få. Bulta, och det skall öppnas för er. Ty den som ber han får, och för den som bultar skall det öppnas."},{"vNo":30,"txt":" Och se, nu är min glädje stor, ja, intill fullkomlighet på grund av er och även detta släktled. Och Fadern själv gläds, och även alla de heliga änglarna, tack vare er och detta släktled, ty ingen av dem är förlorad."},{"vNo":31,"txt":" Se, jag vill att ni skall förstå, ty jag menar dem av detta släktled som lever nu. Och ingen av dem är förlorad och i dem har jag glädjens fullhet."},{"vNo":32,"txt":" Men se, jag sörjer över det fjärde släktledet från detta släktled, ty de förs bort i fångenskap av honom på samma sätt som förtappelsens son. Ty de kommer att sälja mig för silver och för guld och för det som mal fördärvar och som tjuvar kan bryta sig in och stjäla. Och på den dagen skall jag hemsöka dem, ja, genom att återgälda deras gärningar på deras egna huvuden."},{"vNo":33,"txt":" Och det hände sig att sedan Jesus slutat tala dessa ord sade han till sina lärjungar: Gå in genom den trånga porten, ty trång är porten och smal är vägen som leder till liv, och få är de som finner den. Men vid är porten och bred är vägen som leder till död, och många är de som vandrar på den till dess natten kommer då ingen kan verka."}]}