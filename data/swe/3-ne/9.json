{"heading":"I mörkret förkunnar Kristi röst att många människor och städer förintats på grund av deras ogudaktighet — Han förkunnar även sin gudomlighet, tillkännager att Moses lag är fullbordad och inbjuder människorna att komma till honom och bli frälsta. Omkring 34 e Kr.","prevAbbr":"3-ne","nextAbbr":"3-ne","prevNo":8,"nextNo":10,"chapterTitle":"3 Nephi 9","prevTitle":"3 Nephi 8","nextTitle":"3 Nephi 10","verses":[{"vNo":1,"txt":"               Och det hände sig att en röst hördes bland jordens alla invånare, över hela detta lands yta, och den ropade:"},{"vNo":2,"txt":" Ve, ve, ve detta folk. Ve hela jordens invånare om de inte omvänder sig. Ty djävulen skrattar och hans änglar fröjdar sig över de dräpta bland mitt folks fagra söner och döttrar. Och det är på grund av sin ondska och sina avskyvärdheter som de har fallit!"},{"vNo":3,"txt":" Se, den stora staden Zarahemla och dess invånare har jag bränt upp med eld."},{"vNo":4,"txt":" Och se, den stora staden Moroni har jag låtit sänka i havets djup och dess invånare att bli dränkta."},{"vNo":5,"txt":" Och se, den stora staden Moronihah och dess invånare har jag täckt med jord för att dölja deras ondska och deras avskyvärdheter för mitt ansikte, så att profeternas och de heligas blod inte längre skall komma fram inför mig emot dem."},{"vNo":6,"txt":" Och se, staden Gilgal har jag låtit sänka och dess invånare begravas i jordens djup."},{"vNo":7,"txt":" Ja, och likaså staden Onihah och dess invånare och staden Mocum och dess invånare och staden Jerusalem och dess invånare. Och vatten har jag låtit komma upp i deras ställe för att dölja deras ogudaktighet och avskyvärdheter från mitt ansikte, så att profeternas och de heligas blod inte längre skall komma fram inför mig emot dem."},{"vNo":8,"txt":" Och se, staden Gadiandi och staden Gadiomnah och staden Jakob och staden Gimgimno, alla dessa har jag låtit sänka och har gjort kullar och dalar i deras ställe. Och deras invånare har jag begravt i jordens djup för att dölja deras ogudaktighet och avskyvärdheter från mitt ansikte, så att profeternas och de heligas blod inte längre skall komma fram inför mig emot dem."},{"vNo":9,"txt":" Och se, den stora staden Jakobugath, som beboddes av kung Jakobs folk, har jag låtit bränna upp med eld för deras synders och deras ogudaktighets skull, som överträffade all annan ogudaktighet på hela jorden på grund av deras hemliga mord och sammansvärjningar. Ty det var de som förgjorde mitt folks frid och landets regering. Därför lät jag dem brännas upp för att utrota dem från mitt ansikte, så att profeternas och de heligas blod inte längre skulle komma fram inför mig emot dem."},{"vNo":10,"txt":" Och se, staden Laman och staden Josh och staden Gad och staden Kishkumen och deras invånare har jag låtit bränna upp med eld på grund av deras ogudaktighet i att driva ut profeterna och stena dem som jag sände att förkunna för dem deras ogudaktighet och deras avskyvärdheter."},{"vNo":11,"txt":" Och eftersom de drev bort dem alla så att det inte fanns några rättfärdiga bland dem sände jag ned eld och förintade dem så att deras ogudaktighet och deras avskyvärdheter skulle kunna döljas för mitt ansikte, så att profeternas och de heligas blod, vilka jag sände ibland dem, inte längre skall kunna ropa till mig ur jorden emot dem."},{"vNo":12,"txt":" Och mycket stor förgörelse har jag låtit drabba detta land och detta folk för deras ogudaktighets och deras avskyvärdheters skull."},{"vNo":13,"txt":" O alla ni som har skonats för att ni var mera rättfärdiga än de, vill ni inte nu återvända till mig och ångra era synder och bli omvända så att jag kan hela er?"},{"vNo":14,"txt":" Ja, sannerligen säger jag er att om ni kommer till mig skall ni få evigt liv. Se, min barmhärtighets arm är utsträckt mot er, och den som kommer tar jag emot. Och välsignade är de som kommer till mig."},{"vNo":15,"txt":" Se, jag är Jesus Kristus, Guds Son. Jag skapade himlarna och jorden och allt som finns i dem. Jag var hos Fadern från begynnelsen. Jag är i Fadern, och Fadern är i mig, och i mig har Fadern förhärligat sitt namn."},{"vNo":16,"txt":" Jag kom till mina egna, och mina egna tog inte emot mig. Och skrifterna angående min ankomst är uppfyllda."},{"vNo":17,"txt":" Och åt alla som har tagit emot mig har jag givit att bli Guds söner. Och på samma sätt skall jag göra med alla som skall tro på mitt namn, ty se, genom mig kommer återlösning och i mig är Moses lag uppfylld."},{"vNo":18,"txt":" Jag är världens ljus och liv. Jag är Alfa och Omega, begynnelsen och änden."},{"vNo":19,"txt":" Och ni skall inte längre offra till mig genom att utgjuta blod. Ja, era offer och era brännoffer skall upphöra, ty jag skall inte ta emot några av era offer och brännoffer."},{"vNo":20,"txt":" Och som offer till mig skall ni frambära ett förkrossat hjärta och en botfärdig ande. Och den som kommer till mig med förkrossat hjärta och botfärdig ande skall jag döpa med eld och med den Helige Anden, alldeles som lamaniterna på grund av sin tro på mig vid tiden för sin omvändelse döptes med eld och med den Helige Anden, och de visste det inte."},{"vNo":21,"txt":" Se, jag har kommit till världen för att bringa återlösning till världen och för att frälsa världen från synd."},{"vNo":22,"txt":" Den som omvänder sig och kommer till mig som ett litet barn skall jag därför ta emot, ty av sådana består Guds rike. Se, för sådana har jag lagt ned mitt liv och har tagit upp det igen. Omvänd er därför och kom till mig, ni jordens ändar, och bli frälsta."}]}