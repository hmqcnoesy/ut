{"heading":"Isais stam (Kristus) skall döma i rättfärdighet — Kunskapen om Gud skall täcka jorden under tusenårsriket — Herren skall uppresa ett baner och samla in Israel — Jämför Jesaja 11. Omkring 559–545 f Kr.","prevAbbr":"2-ne","nextAbbr":"2-ne","prevNo":20,"nextNo":22,"chapterTitle":"2 Nephi 21","prevTitle":"2 Nephi 20","nextTitle":"2 Nephi 22","verses":[{"vNo":1,"txt":"               Och ett skott skall skjuta fram ur Isaisstam, och en gren skall växa fram ur hans rötter."},{"vNo":2,"txt":" Och på honom skall Herrens Ande vila, visdomens och förståndets ande, rådens och maktens ande, den ande som ger kunskap och Herrens fruktan,"},{"vNo":3,"txt":" och skall ge honom klart förstånd i Herrens fruktan, och han skall varken döma efter vad hans ögon ser eller skipa rätt efter vad hans öron hör."},{"vNo":4,"txt":" Utan med rättfärdighet skall han döma de fattiga och med rättvisa skipa rätt åt de ödmjuka på jorden. Och han skall slå jorden med sin muns stav, och med sina läppars andedräkt skall han döda de ogudaktiga."},{"vNo":5,"txt":" Och rättfärdighet skall vara bältet kring hans höfter och trofasthet bältet kring hans midja."},{"vNo":6,"txt":" Även vargen skall bo tillsammans med lammet, och leoparden skall ligga tillsammans med killingen, och kalven och det unga lejonet och gödboskapen skall vara tillsammans, och ett litet barn skall valla dem."},{"vNo":7,"txt":" Och kon och björnen skall gå och beta, deras ungar skall ligga ned tillsammans, och lejonet skall äta hö liksom oxen."},{"vNo":8,"txt":" Och dibarnet skall leka invid huggormens hål, och det avvanda barnet skall lägga sin hand på basiliskens bo."},{"vNo":9,"txt":" De skall inte göra vad ont och fördärvligt är på hela mitt heliga berg, ty jorden skall vara full av kunskapen om Herren, liksom vattnen täcker havet."},{"vNo":10,"txt":" Och på den dagen skall det finnas en Isais rot som står som ett baner för folken. Dit skall icke-judarna söka sig, och hans vila skall vara härlig."},{"vNo":11,"txt":" Och det skall ske på den dagen att Herren för andra gången åter skall sträcka ut sin hand för att från Assyrien och från Egypten och från Patros och från Nubien och från Elam och från Sinear och från Hamat och från havets öar återvinna den återstod av sitt folk som finns kvar."},{"vNo":12,"txt":" Och han skall resa upp ett baner för nationerna och skall samla Israels fördrivna och samla in Judas förskingrade från jordens fyra hörn."},{"vNo":13,"txt":" Efraims avund skall även upphöra och Judas motståndare skall bli avskurna. Efraim skall inte avundasJuda, och Juda skall inte hemsöka Efraim."},{"vNo":14,"txt":" Men de skall slå ned på filisteernas axlar västerut, tillsammans skall de ta byte av österlänningarna. De skall lägga sin hand på Edom och Moab, och Ammons barn skall lyda dem."},{"vNo":15,"txt":" Och Herren skall fullständigt ödelägga Egyptiska havets vik, och med sin mäktiga vind skall han skaka sin hand över floden, och han skall klyva den i sju bäckar och göra så att man torrskodd kan gå över."},{"vNo":16,"txt":" Och där skall bli en banad väg från Assyrien för den återstod av hans folk som finns kvar, liksom det var för Israel den dag då de drog upp ur Egyptens land."}]}