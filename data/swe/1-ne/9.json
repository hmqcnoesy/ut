{"heading":"Nephi gör två slags uppteckningar — Var och en kallas Nephis plåtar — De större plåtarna innehåller en världslig historia — De mindre handlar främst om andliga ting. Omkring 600–592 f Kr.","prevAbbr":"1-ne","nextAbbr":"1-ne","prevNo":8,"nextNo":10,"chapterTitle":"1 Nephi 9","prevTitle":"1 Nephi 8","nextTitle":"1 Nephi 10","verses":[{"vNo":1,"txt":"               Och allt detta såg och hörde och talade min far medan han bodde i ett tält i Lemuels dal, och även mycket mer som inte kan skrivas på dessa plåtar."},{"vNo":2,"txt":" Och som jag har sagt om dessa plåtar, se, de är inte de plåtar på vilka jag ger en fullständig berättelse om mitt folks historia, ty de plåtar på vilka jag ger en fullständig berättelse om mitt folk har jag givit namnet Nephi, varför de kallas Nephis plåtar efter mitt eget namn. Och dessa plåtar kallas också Nephis plåtar."},{"vNo":3,"txt":" Ändå har jag fått befallning av Herren att jag skall göra dessa plåtar i den särskilda avsikten att där skall finnas inristad en berättelse om mitt folks andliga verksamhet."},{"vNo":4,"txt":" På de andra plåtarna skall inristas en berättelse om kungarnas regering och mitt folks krig och stridigheter. Därför handlar dessa plåtar till större delen om den andliga verksamheten, och de andra plåtarna handlar till större delen om kungarnas regering och om mitt folks krig och stridigheter."},{"vNo":5,"txt":" Därför har Herren befallt mig att göra dessa plåtar i en för honom vis avsikt, vilken avsikt jag inte känner till."},{"vNo":6,"txt":" Men Herren vet allt från begynnelsen. Därför bereder han en utväg att utföra alla sina verk bland människobarnen, ty se, han har all makt att uppfylla alla sina ord. Och så är det. Amen."}]}