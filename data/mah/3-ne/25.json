{"heading":"Ilo Itok eo Kein Karuo, rijuwa im nana enaaj bwil āinwōt ujooj m̧ōrā—Ilaija enaaj ro̧o̧ltok m̧okta jān raan eo eļap im kaammijak—Keidi Malakai 4. Iturinļo̧k Ā.K. 34.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nipai 25","verses":[{"vNo":"1 ","txt":"Bwe lo, raan eo ej itok eo enaaj bwil āinwōt um̧; im aolep rijuwa, aaet, im aolep ro rej kōm̧m̧an nana, naaj āinwōt ujooj m̧ōrā; im raan eo ej itok enaaj tile er, Irooj in Inelep eo ej ba, jon̄an e jamin naaj likūt er okar ak ra."},{"vNo":"2 ","txt":"A n̄an kom̧ ro rej mijak Eta, Nejin Weeppān enaaj jerkak kōn kōmour ilo pein; im kom̧ naaj ilo̧k im eddekļo̧k āinwōt koon in kau ilo jikin."},{"vNo":"3 ","txt":"Im kom̧ naaj jujuri ilaļ rinana eo; bwe renaaj melkwarar ium̧win lo̧piden neemi ilo raan eo bwe Inaaj kōm̧m̧an men in, Irooj in Inelep eo ej ba."},{"vNo":"4 ","txt":"Kom̧in keememej kien Moses, eo karejera, eo Iaar jiron̄ e iHoreb kōn aolep Israel, ippān kien ko im ekajet ko."},{"vNo":"5 ","txt":"Lo, Inaaj jilkinwaj Ilaija rikanaan eo m̧okta jān itok eo an raan eo eļap im rōkaammijak an Irooj;"},{"vNo":"6 ","txt":"Im enaaj ukōt būruōn ro jemāer n̄an ro nejier, im būruōn ro nejier n̄an ro jemāer, n̄e I ab itok im den̄ļo̧ke laļ kōn juon kalia."}]}