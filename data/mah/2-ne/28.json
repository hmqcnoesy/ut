{"heading":"Elōn̄ kabun̄ ko rejjab m̧ool renaaj jutak ilo raan ko āliktata—Renaaj katakin katak ko rebōd, rewaan, im rebwebwe—Bun̄ jān tōmak enaaj ikkutkut kōn rikaki riab ro—Devil enaaj bwiltōn̄tōn̄ ilo būruōn armej—E naaj katakin aolep katak ko rebōd. Iturinļo̧k 559–545 M.K.","prevAbbr":"2-ne","prevNo":27,"nextAbbr":"2-ne","nextNo":29,"chapterTitle":"2 Nipai 28","verses":[{"vNo":"1 ","txt":"Im kiiō, lo, ro jeiū im jatū, iaar kōnono n̄an kom̧, āinwōt jetōb eaar kipel eō; kōn menin, ijeļā bwe em̧ool renaaj kūrm̧ool."},{"vNo":"2 ","txt":"Im men ko renaaj jeje jān bok eo renaaj kanooj aorōk n̄an ro nejin armej, im eļaptata n̄an ro ineed, eo ej bwein m̧weo im̧ōn Israel."},{"vNo":"3 ","txt":"Bwe enaaj kūrm̧ool ilo raan eo bwe kabun̄ ko raar jutak, im jab n̄an Irooj, n̄e juon ej ba n̄an eo juon: Lo, n̄a, n̄aij an Irooj; im ro jet renaaj ba: n̄a, n̄aij an Irooj; im āindein aolep ro raar kajutak kabun̄ ko renaaj ba, im jab n̄an Irooj—"},{"vNo":"4 ","txt":"Im renaaj aitwerōk ippān doon; im pris ro aer renaaj aitwerōk ippān doon, im renaaj katakin jeļā ko aer, im kaarmejjete Jetōb Kwōjarjar, eo ej letok ekkōnono."},{"vNo":"5 ","txt":"Im rej kaarmejjete kajoor an Anij, eo Rikwōjarjar in Israel; im rej ba n̄an armej raņ: kom̧in eo̧ron̄ kōm, im kom̧in ron̄jaki katak ko am; bwe lo ejjeļo̧k Anij rainin, bwe Irooj im Ripinmuur em̧ōj an kōm̧m̧ane jerbal eo An, im Eaar leļo̧k kajoor eo An n̄an armej;"},{"vNo":"6 ","txt":"Lo, kom̧in eo̧ron̄ katak ko am; eļan̄n̄e renaaj ba ewōr juon mennin bwilōn̄ kōm̧anm̧an in pein Irooj, jab tōmak e; bwe rainin E ej jab Anij in mennin bwilōn̄ ko; em̧ōj An kōm̧m̧ane jerbal eo An."},{"vNo":"7 ","txt":"Aaet, im enaaj lōn̄ ro renaaj ba: Mōn̄ā, idaak, im lan̄lōn̄, bwe ilju jej mej; im enaaj em̧m̧an n̄an kōj."},{"vNo":"8 ","txt":"Im enaaj lōn̄ ro renaaj barāinwōt ba: Kanooj, idaak, im lan̄lōn̄; ijoke, mijak Anij—E naaj kōtļo̧k ad kōm̧m̧ane jidik jero̧wiwi; aaet, riab jidik, idenoņe nana n̄an juon kōn naan ko an, kūbwij ro̧n̄in eo riturum̧; ejjeļo̧k kōmetak ilo men in; im kōm̧m̧ani aolep men kein, bwe ilju jej mej; im n̄e āindein bwe jej bōd, Anij Enaaj den̄ļo̧ke kōj kōn jet den̄den̄, im āliktata jenaaj mour ilo aelōn̄ in Anij."},{"vNo":"9 ","txt":"Aaet, im enaaj lōn̄ ro renaaj katakin ilo wāween in, katak ko rebōd im pata im rebwebwe, im renaaj kōmmejāje ilo burueer, im naaj kappukot n̄an ņooji pepe ko aer jān Irooj; im jerbal ko aer renaaj ilo marok."},{"vNo":"10 ","txt":"Im bōtōktōkin ro rekwōjarjar naaj lam̧ōj jān bwidej ņae er."},{"vNo":"11 ","txt":"Aaet, raar aolep ilo̧k jān iaļ eo; em̧ōj aer aolep ettoon."},{"vNo":"12 ","txt":"Kōn juwa, im kōn rikaki in bōd ro, im katak ko reriab, kabun̄ ko aer raar erom ettoon, im kabun̄ ko aer rej utiej; kōn juwa rej kōmmejāje."},{"vNo":"13 ","txt":"Rej ko̧o̧te rijeram̧ōl kōn jikin kwōjarjar ko aer; rej ko̧o̧te rijeram̧ōl kōn nuknuk ko aer rem̧m̧an; im rej matōrtōre ro ettā burueer im ro rej jeram̧ōl kōn Jetōb, kōn juwa in burueer rej kōmmejāje."},{"vNo":"14 ","txt":"Rej kōņak kōnwa ko rekankan im bar ko reutiej; aaet, im kōn juwa in burueer, im nana, im mennin jōjō ko, im juwaļōn̄ļōn̄ ko, raar aolep jebwābwe ijello̧kun wōt jet, ro rej ettā rikaļooran Kraist; mekarta, rein tōl er, bwe ilo elōn̄ wāween ko rej bōd kōnke katakin er katak ko an armej."},{"vNo":"15 ","txt":"O rimālōtlōt, im rijeļāļo̧kjeņ, im rim̧weie, ro rej kōmmejāje ilo juwa in burueer; im aolep ro rej katakin katak ko rebōd, im aolep ro rej kōm̧m̧ani jerbal in ļōn̄ ko, im kaankekeik iaļ eo ejim̧we an Irooj, wo, wo, wo n̄an er, Irooj Anij Ekajoor Bōtata ej ba, bwe naaj jolaļļo̧k er n̄an hell!"},{"vNo":"16 ","txt":"Wo n̄an er ro rej eļļo̧k jān ro rejim̧we n̄an men eo e waan im jab bōk men eo em̧m̧an, im ba bwe ejjeļo̧k aorōkin! Bwe raan eo enaaj itok im Irooj Anij enaaj m̧ōkaj An loļo̧k ro ilaļ; im ilo raan eo renaaj kanooj kalo ilo nana renaaj jako."},{"vNo":"17 ","txt":"A lo, eļan̄n̄e ro ilo laļ renaaj ukeļo̧k jān nana im mennin jōjō ko rej jamin jako, Irooj in Inelep eo ej ba."},{"vNo":"18 ","txt":"A lo, kabun̄ eo eļap im kajjōjō, lio ekijon̄ in aolepān laļ, eaikuj wōtlo̧k n̄an laļ, im wōtlo̧k in enaaj kanooj ļap."},{"vNo":"19 ","txt":"Bwe aelōn̄ eo an devil ej aikuj wūdiddid, im ro ie rej aikuj em̧m̧akūt n̄an ukeļo̧k, ak devil enaaj lukwōj er kōn tomede ko an ejjeļo̧k jem̧ļo̧kier, im naaj kōketak er n̄an illu, im jako;"},{"vNo":"20 ","txt":"Bwe lo, ilo raan eo enaaj kajoor ibūruōn ro nejin armej, im kōketak er n̄an illu ņae men eo em̧m̧an."},{"vNo":"21 ","txt":"Im ro jet enaaj kajokane, im kaalļo̧k er n̄an kōjatdikdik ioon men ko an kanniōk, bwe renaaj ba: Men otemjej ej em̧m̧an ilo Zaion; aaet, Zaion ej jeraam̧m̧anļo̧k, men otemjej em̧m̧an—im āindein devil enaaj m̧oņe jetōb ko aer, im tōlļo̧k er ilo tiljek n̄an hell."},{"vNo":"22 ","txt":"Im lo, ro jet enaaj lo̧n̄iin mejwōnwōne er, im jiron̄ er bwe ejjeļo̧k hell; im ej ba n̄an er: Ej jab n̄a devil, bwe ejjeļo̧k juon—im āindein ej unoojdikdik ilo lo̧jiln̄ier, m̧ae iien ej lukwōj er kōn tomede ko renana an, jān iien eo ejjeļo̧k lo̧mo̧o̧ren."},{"vNo":"23 ","txt":"Aaet, rej lokjak kōn mej, im hell; im mej, im hell, im devil, im aolep ro raar po kōn tomede kein reaikuj jutak im̧aan tūroon an Anij, im ekajet ekkar n̄an jerbal ko aer, jān ijin rej aikuj etal n̄an jikin eo kōpooj n̄an er, em̧ool reba in kijeek im brimstone, eo ej en̄taan ejjeļo̧k jem̧ļo̧kin."},{"vNo":"24 ","txt":"Kōn menin, wo n̄an e eo ej kakkije ilo Zaion!"},{"vNo":"25 ","txt":"Wo n̄an eo ej lam̧ōj: Men Otemjej em̧m̧an!"},{"vNo":"26 ","txt":"Aaet, wo n̄an eo ej eo̧ron̄ katak ko an armej, im kariab kajoor in Anij, im mennin letok eo an Jetōb Kwōjarjar!"},{"vNo":"27 ","txt":"Aaet, wo n̄an eo ej ba: Kōm ar bōk, im kōmij jab bar aikuj!"},{"vNo":"28 ","txt":"Im ilo tukaduin, wo n̄an aolep ro rej ļōkatip, im rej illu kōn m̧ool an Anij! Bwe lo, eo ej kalōk ioon ejm̧aan eo ej bōk e ilo m̧ōņōņō; im eo ej kalōk ioon pedped eo ebokbok ej wūdiddid bwe enaaj wōtlo̧k."},{"vNo":"29 ","txt":"Wo n̄an eo enaaj ba: Kōm ar bōk naan in Anij, im kōmij jab bar aikuji naan in Anij, bwe ebwe ijo ippām!"},{"vNo":"30 ","txt":"Bwe lo, āindein Irooj Anij ej ba: Inaaj leļo̧k n̄an ro nejin armej lain im bar lain, naan in kain̄i im bar naan in kain̄i, ijin jidik im ijjuweo jidik; im em̧ōņōņō ro rej eo̧ron̄ naan in kain̄i ko Aō, im wūjleptok lo̧jiln̄ier n̄an Aō kōkapilōklōk, bwe renaaj jeļā mālōtlōt; bwe n̄an eo ej bōk Inaaj leļo̧k eļapļo̧k; im jān er ro renaaj ba, ebwe ippām, jān er naaj bōk em̧ool ijo ewōr ippāer."},{"vNo":"31 ","txt":"E lia eo ej likūt an kōjatdikdik ilo armej, ak kōm̧m̧an bwe kanniōk en pein, ak naaj eo̧ron̄ katak ko an armej, ijello̧kun wōt n̄e katak ko aer liļo̧k jān kajoor in Jetōb Kwōjarjar."},{"vNo":"32 ","txt":"Wo n̄an ro riAelōn̄ ko, Irooj Anij in Inelep eo ej ba! Bwe men̄e Inaaj erļo̧keļo̧k Peiū n̄an er jān raan n̄an raan, renaaj kajekdo̧o̧n Eō; mekarta, Inaaj tūriam̧okake er, Irooj Anij ej ba, eļan̄n̄e renaaj ukeļo̧k im itok n̄an Ippa; bwe Peiū ej erļo̧kļo̧k aolepān raan eo, Irooj Anij in Inelep eo ej ba."}]}