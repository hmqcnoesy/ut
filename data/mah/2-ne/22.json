{"heading":"Ilo raan in meļļennial aolep armej renaaj wūjtake Irooj—E naaj jokwe ilubwiljier—Keidi Aiseia 12. Iturinļo̧k 559–545 M.K.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nipai 22","verses":[{"vNo":"1 ","txt":"Im ilo raan eo kwōnaaj ba: O Irooj, inaaj wūjtake Eok; men̄e Kwaar illu ippa Am̧ illu eaar jeorļo̧k, im Kwōj kaenōm̧m̧an eō."},{"vNo":"2 ","txt":"Lo, Anij ej aō lo̧mo̧o̧r; inaaj lōke E, im jab mijak; bwe Irooj Jeova ej aō kajoor im aō al; E ej barāinwōt erom aō lo̧mo̧o̧r."},{"vNo":"3 ","txt":"Kōn menin, kōn lan̄lōn̄ kwōnaaj itōk dān jān aebōj ko in lo̧mo̧o̧r."},{"vNo":"4 ","txt":"Im ilo raan eo kwōnaaj ba: Kwōn wūjtake Irooj, kūr ilo Etan, kabun̄bun̄ļo̧k kōm̧m̧an ko An ilubwiljin armej ro, kajeededļo̧k bwe Etan Eutiej."},{"vNo":"5 ","txt":"Kom̧in al n̄an Irooj; bwe Eaar kōm̧m̧an men ko rem̧m̧an; men in rejeļā kake ilo aolepān laļ."},{"vNo":"6 ","txt":"Kom̧in kautiej ainikiōmi im lam̧ōj, kom̧ ro ilo Zaion; bwe eļap ej eo Rikwōjarjar in Israel ilubwiljimi."}]}