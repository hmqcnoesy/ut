{"heading":"Rikam̧ool ro jilu im jerbal in make renaaj jutak āinwōt juon kam̧ool in m̧ool eo an Bok in Mormon.","prevAbbr":"ether","prevNo":4,"nextAbbr":"ether","nextNo":6,"chapterTitle":"Ether 5","verses":[{"vNo":"1 ","txt":"Im kiiō n̄a, Moronai, iaar jeje naan ko kar jiron̄ eō, ekkar n̄an ememej eo aō; im Iaar jiron̄ eok men ko iaar sili; kōn menin jab jibwi kōn un in bwe kwōn maron̄ ukok; bwe men in em̧ōj kōmo̧ik eok, ijello̧kun ilo iien eo ekkar enaaj ļoļātāt ilo Anij."},{"vNo":"2 ","txt":"Im lo, kwo m̧aron̄ utiej bwe kwo m̧aron̄ kwaļo̧k pileij ko n̄an ro renaaj jipan̄ n̄an bōk tok jerbal in;"},{"vNo":"3 ","txt":"Im n̄an jilu naaj kwaļo̧k n̄an er jān kajoor in Anij; kōn menin renaaj jeļā ilo lukkuun m̧ool bwe men kein rem̧ool."},{"vNo":"4 ","txt":"Im ilo lo̧n̄iin jilu rikam̧ool naaj men kein jutak; im naan in kam̧ool an jilu, im jerbal in, eo ilo enaaj kwaļo̧kļo̧k kajoor eo an Anij im barāinwōt An innaan, eo jān e Jemān, im Nejin, im Jetōb Kwōjarjar rej kam̧ool—im aolep men in naaj jutak āinwōt juon naan in kam̧ool ņae laļ ilo raan eo āliktata."},{"vNo":"5 ","txt":"Im eļan̄n̄e enaaj āindein bwe rej ukeļo̧k im itok n̄an Jemān ilo etan Jisōs, naaj bōk er ilo aelōn̄ in Anij."},{"vNo":"6 ","txt":"Im kiiō, eļan̄n̄e eaar ejjeļo̧k aō maron̄ n̄an men kein, kom̧in ekajete; bwe kom̧ naaj jeļā bwe ewōr aō maron̄ n̄e kom̧ naaj lo eō, im jenaaj jutak im̧aan Anij ilo raan eo āliktata. Amen."}]}