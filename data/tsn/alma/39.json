{"heading":"Sebe sa thobalano ke bodiabole—Dibe tsa ga Korianthene di thibetse Basoramo mo go amogeleng lefoko—Thekololo ya ga Keresete e a bereka mo go bolokeng baikanyegi ba ba tlileng pele ga yone. E ka nna dingwaga di le 74 pele ga ga Keresete.","sectionHeading":"Ditaelo tsa ga Alema go morwawe Korianthene.","prevAbbr":"alma","prevNo":38,"nextAbbr":"alma","nextNo":40,"chapterTitle":"Alema 39","verses":[{"vNo":"1 ","txt":"Mme jaanong, morwaaka, ke na le go le selekanyo sengwe go se bua go wena go feta se ke se buileng go morwarrago; gonne bona, a ga o a bona go itsetsepela ga ga morwarrago, go ikanyega ga gagwe, le tlhoafalo ya gagwe mo go tshegetseng ditaelo tsa Modimo? Bona, a ga a tlhoma sekai se se molemo go wena?"},{"vNo":"2 ","txt":"Gonne ga o a naya kelotlhoko e ntsi jalo go mafoko a me jaaka go dirile morwarrago, gareng ga batho ba Basoramo. Jaanong se ke sone se ke nang le sone kgatlhanong le wena; wena o ne wa tswelela mo go ikgantsheng mo nonofong ya gago le tlhalefo ya gago."},{"vNo":"3 ","txt":"Mme se ga se gotlhe, morwaaka. O ne wa dira seo se se botlhoko go nna; gonne o ne wa tlogela tirelo, mme wa ya kwa lefatsheng la Saerone, gareng ga melelwane ya Baleimene, morago ga seaka Isabela."},{"vNo":"4 ","txt":"Ee, o ne a gapa dipelo tsa ba le bantsi; mme se e ne e se seipato mo go wena, morwaaka. O ka bo o tlhokometse tirelo e mo go yone o neng o neilwe tlhokomelo."},{"vNo":"5 ","txt":"A ga o itse, morwaaka, gore dilo tse ke bodiabole mo ponong ya Morena; ee, bodiabole jo bo fetang dibe tsotlhe fa e se tshololo ya madi a yo o senang molato kgotsa go latola Mowa o o Boitshepho?"},{"vNo":"6 ","txt":"Gonne bona, fa o latola Mowa o o Boitshepho mme o kile wa nna le lefelo mo go wena, mme o itse gore o a o latola, bona, se ke sebe se se senang boitshwarelo; ee, mme mang le mang yo o bolayang kgatlhanong le lesedi le kitso ya Modimo, ga go motlhofo gore a bone boitshwarelo; ee, ke go raya ke re, morwaaka, ga go motlhofo mo go ene gore a bone boitshwarelo."},{"vNo":"7 ","txt":"Mme jaanong, morwaaka, ke ka re go Modimo gore o ka bo o se molato o o mogolo jaana. Ga ke kake ka nna mo melatong ya gago, go haraka botho jwa gago, fa e ne e se gore go go sologele molemo."},{"vNo":"8 ","txt":"Mme bona, ga o kake wa fitlhela Modimo melato ya gago; mme fa e se o ka ikotlhaya e tlaa ema e le bopaki kgatlhanong le wena ka letsatsi la bofelo."},{"vNo":"9 ","txt":"Jaanong morwaaka, ke ka re o ikotlhaye mme o tlogele dibe tsa gago, mme o se tlhole o tsamaya gape fa morago ga dikeletso tsa matlho a gago, mme o intshe mo dilong tse tsotlhe; gonne fa o ka seka wa dira se ga o kake ka mokgwa ope wa tsaya motse wa bogosi jwa Modimo. O, gakologelwa, mme o e tseye mo go wena, mme o intshe mo dilong tse."},{"vNo":"10 ","txt":"Mme ke go laela gore o tseye mo go wena go gakololana le bomorwarrago ba batona mo ditirong tsa gago; gonne bona, o mo bonaneng jwa gago, mme o eme mo go tlhokeng go otliwa ke bomorwarrago. Mme o eletlhoko kgakololo ya bone."},{"vNo":"11 ","txt":"O se itetlelele go timediwa ke sepe sa lefela kgotsa dilo tsa boeleele; o se letlelele diabole go isa go sele pelo ya gago gape fa morago ga diaka tse di boleo tseo. Bona, O morwaaka, boikepi jo bogolo jang jo o bo tlisetseng mo Basoramong; gonne fa ba ne ba bona maitsholo a gago ba ne ba se kake ba dumela mo mafokong a me."},{"vNo":"12 ","txt":"Mme jaanong Mowa wa Morena o nthaya o re: Laela bana ba gago go dira molemo, e se re kgotsa ba tlaa isa dipelo tsa batho ba le bantsi go tshenyegong; jalo he ke a go laela, morwaaka, mo poifong ya Modimo, gore o itshware mo go direng boikepi jwa gago;"},{"vNo":"13 ","txt":"Gore o fetogele go Morena ka mogopolo wa gago otlhe, bonatla, le nonofo; gore o se tlhole o isa go sele dipelo tsa bape go dira boikepi; mme boemong o boele kwa go bone, mme o amogele gore o dumalana gore o dirile diphoso tsa gago le molato o o o dirileng."},{"vNo":"14 ","txt":"O seka wa batla dikhumo le fa e le dilo tsa lefela tsa lefatshe le; gonne bona, ga o kake wa di tsaya le wena."},{"vNo":"15 ","txt":"Mme jaanong, morwaaka, ke tlaa bua ka selekanyo sengwe go wena mabapi le go tla ga ga Keresete. Bona, ke go raya ke re, ke ene yo e le ruri a tlaa tlang go tsaya dibe tsa lefatshe; ee, o tla go bega melaetsa e e itumedisang ya poloko go batho ba gagwe."},{"vNo":"16 ","txt":"Mme jaanong, morwaaka, e e ne e le tirelo e o neng o e bileditswe, go bega melaetsa e e itumedisang go batho ba, go baakanya megopolo ya bone; kgotsa gore poloko e ka tla ya tla mo go bone, gore ba ka tla ba baakanya megopolo ya bana ba bone go utlwa lefoko ka nako ya go tla ga gagwe."},{"vNo":"17 ","txt":"Mme jaanong ke tlaa tlhofofatsa mogopolo wa gago ka selekanyo sengwe mo kgannyeng e. Bona, o gakgamala gore ke eng dilo tse di tshwanetse go itsiwe nako e kgakala jaana pele. Bona, ke go raya ke re, a botho mo nakong e ga bo botlhokwa mo Modimong fela jaaka botho bo tla bo bo ntse ka nako ya go tla ga gagwe?"},{"vNo":"18 ","txt":"A ga go tlhokafale gore thulaganyo ya thekololo e itsesiwe go batho ba ga mmogo le bana ba bone?"},{"vNo":"19 ","txt":"A ga go motlhofo mo nakong e gore Morena a romele moengele wa gagwe go bega melaetsa e e itumedisang go rona jaaka go bana ba rona, kgotsa jaaka morago ga nako ya go tla ga gagwe?"}]}