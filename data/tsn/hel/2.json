{"heading":"Hilamene morwa Hilamene o nna moatlhodi mogolo—Kedienthene o etelela pele setlhopha sa ga Kishekumene—Motlhanka wa ga Hilamene o bolaya Kishekumene, mme setlhopha sa ga Kedienthene se tshabela mo nageng. E ka nna dingwaga di le 50 go ya go di le 49 pele ga ga Keresete.","prevAbbr":"hel","prevNo":1,"nextAbbr":"hel","nextNo":3,"chapterTitle":"Hilamene 2","verses":[{"vNo":"1 ","txt":"Mme go ne ga diragala mo ngwageng wa masome a mane le bobedi wa puso ya baatlhodi, morago ga Moronaeha a sena go tlhoma kagiso gape fa gare ga Baleimene le Banifae, bonang go ne go se ope go nna mo setilong sa katlholo; jalo go ne ga simolola go nna le komano gape gareng ga batho mabapi le gore ke mang yo o tshwanetseng go nna setilo sa katlholo."},{"vNo":"2 ","txt":"Mme go ne ga diragala gore Hilamene, yo e neng e le morwa Hilamene, o ne a tlhongwa go nna setilo sa katlholo, ke lentswe la batho."},{"vNo":"3 ","txt":"Mme bonang, Kishekumene, yo o neng a bolaile Phahorane, o ne a lalela Hilamene go mmolaya le ene; mme o ne a engwe nokeng ke setlhopha sa gagwe, ba ba neng ba tsene mo kgolaganong gore ope a seka a itse boleofi jwa gagwe."},{"vNo":"4 ","txt":"Gonne go ne go na le mongwe Kedienthene, yo o neng a le moitseanape mo go feteletseng mo mafokong a mantsi, ga mmogo le mo tirong ya gagwe, go tsweledisa tiro ya sephiri ya polao le ya go thukutha; jalo he o ne a nna moeteledipele wa setlhopha sa ga Kishekumene."},{"vNo":"5 ","txt":"Jalo he o ne a ba fora, ga mmogo le Kishekumene, gore fa ba ka mmaya mo setilong sa katlholo o tlaa fa go bao ba e neng e le ba setlhopha sa gagwe gore ba bewe mo setilong sa thata le taolo gareng ga batho; jalo he Kishekumene o ne a batla go bolaya Hilamene."},{"vNo":"6 ","txt":"Mme go ne ga diragala gore jaaka a ne a ya pele kwa ntlheng ya setilo sa katlholo go bolaya Hilamene, bonang mongwe wa batlhanka ba ga Hilamene, a ne a le kwa ntle bosigo, mme a tsere, ka go itira motho o sele, kitso ka ga maano ao a a neng a logilwe ke setlhopha se go bolaya Hilamene—"},{"vNo":"7 ","txt":"Mme go ne ga diragala gore a rakane le Kishekumene, mme a mo neela sesupo; jalo he Kishekumene a dira gore go itsege go ene maikaelelo a keletso ya gagwe, a eletsa gore a mo ise kwa setilong sa katlholo gore a tle a bolaye Hilamene."},{"vNo":"8 ","txt":"Mme fa motlhanka wa ga Hilamene a ne a itsile pelo yotlhe ya ga Kishekumene, le gore jang se e ne e le maikaelelo a gagwe go bolaya, le gore e ne e le maikaelelo a bao botlhe ba e neng e le ba setlhopha sa gagwe go bolaya, le go thukutha, le go tsaya thata, (mme se e ne e le leano la bone la sephiri, le makunutu a bone) motlhanka wa ga Hilamene a raya Kishekumene a re: A re ye pele kwa setilong sa katlholo."},{"vNo":"9 ","txt":"Jaanong se se ne sa itumedisa Kishekumene mo go feteletseng, gonne o ne a gopola gore o ka diragatsa maikaelelo a gagwe; mme bonang, motlhanka wa ga Hilamene, jaaka ba ne ba ya pele kwa setilong sa katlholo, o ne a tlhaba Kishekumene le tota go ya kwa pelong, gore a we a sule kwa ntle ga go koma. Mme a siana mme a bolelela Hilamene dilo tsotlhe tse a neng a di bonye, le go utlwa, le go di dira."},{"vNo":"10 ","txt":"Mme go ne ga diragala gore Hilamene o ne a romela pele go tsaya setlhopha se sa dirukuthi le babolai ba sephiri, gore ba tle ba bolawe go ya ka fa molaong."},{"vNo":"11 ","txt":"Mme bonang, fa Kedienthene a bona gore Kishekumene o ne a sa bowe o ne a boifa gore kgotsa o sentswe; jalo he a dira gore setlhopha sa gagwe se mo sale morago. Mme ba tshaba go tswa mo lefatsheng, ka tsela ya sephiri, mo nageng; mme jalo fa Hilamene a romela pele go ba tsaya ba ne ba seka ba bonwa gope."},{"vNo":"12 ","txt":"Mme go le gontsi ka ga Kedienthene yo go tlaa buiwa go tsweng fa. Mme jalo ga fela ngwaga wa masome a mane le bobedi wa puso ya baatlhodi godimo ga batho ba Nifae."},{"vNo":"13 ","txt":"Mme bonang, mo bofelong jwa buka e lo tlaa bona gore Kedienthene yo o ne a baka thankgolo, ee, e ka nna tshenyo gotlhelele ya batho ba Nifae."},{"vNo":"14 ","txt":"Bonang ga ke reye bokhutlo jwa buka ya ga Hilamene, mme ke raya bokhutlo jwa buka ya ga Nifae, e mo go yone ke tsereng pego yotlhe e ke e kwadileng."}]}