{"heading":"Mo letsatsing la sebaka sa dingwaga tse di sekete batho botlhe ba tlaa galaletsa Morena—O tlaa nna gareng ga bone—Tshwantsha Isaia 12. E ka nna dingwaga di le 559 go ya go di le 545 pele ga ga Keresete.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nifae 22","verses":[{"vNo":"1 ","txt":"Mme mo letsatsing leo o tlaa a re: O Morena, ke tlaa go baka; le fa o ne o ntshakgaletse tšhakgalo ya gago e eme, mme o nkgomoditse."},{"vNo":"2 ","txt":"Bonang, Modimo ke poloko ya me; Ke tlaa tshepa, mme ke se boife; gonne Morena Jehofa ke nonofo ya me le pina ya me; ene gape o nnile poloko ya me."},{"vNo":"3 ","txt":"Jalo he, ka boipelo o tlaa ga metsi go tswa mo didibeng tsa poloko."},{"vNo":"4 ","txt":"Mme mo letsatsing leo lo tlaa re: Bakang Morena, bitsang leina la gagwe, begang ditiro tsa gagwe gareng ga batho, bolelang gore leina la gagwe le tlhatlositswe."},{"vNo":"5 ","txt":"Opelelang go Morena; gonne o dirile dilo tse di kgethegileng; se se itsewe mo lefatsheng lotlhe."},{"vNo":"6 ","txt":"Goa o bo o kue, wena moagi wa Sione; gonne go gogolo Moitshephi wa Iseraele mo gareng ga lona."}]}