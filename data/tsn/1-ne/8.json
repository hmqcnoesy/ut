{"heading":"Lihae o bona pono ya setlhare sa botshelo—O ja leungo la sone, mme o eletsa ba lelwapa la gagwe go ka dira jalo—O bona thobane ya tshipi, tselana e e pitlaganeng e tshesane, le mouwane wa lefifi o o sirang batho—Saraeya, Nifae, le Seme ba ja leungo, mme Leimene le Lemuele ba a gana. E ka nna dingwaga di le 600 go ya go dile 592 pele ga ga Keresete.","prevAbbr":"1-ne","prevNo":7,"nextAbbr":"1-ne","nextNo":9,"chapterTitle":"1 Nifae 8","verses":[{"vNo":"1 ","txt":"Mme go ne ga diragala gore re ne re kgobokantse mmogo mekgwa yotlhe ya dipeo tsa mefuta yotlhe, mmogo tsa mabele a mefuta yotlhe, gape le dipeo tsa maungo a mefuta yotlhe."},{"vNo":"2 ","txt":"Mme go ne ga diragala gore fa ntate a ntse a letile mo nageng o ne a bua le rona, a re: Bonang, ke lorile toro; kgotsa, ka mafoko a mangwe, ke bone pono."},{"vNo":"3 ","txt":"Mme bonang, ka ntlha ya selo se ke se bonyeng, ke na le lebaka la go itumela mo Moreneng ka ntlha ya ga Nifae ga mmogo le ka ga Seme; gonne ke na le lebaka la go akanya gore bone, ga mmogo le bontsi jwa peo ya bone, ba tlaa bolokwa."},{"vNo":"4 ","txt":"Mme bonang, Leimene le Lemuele, ke boifa mo go feteletseng ka ntlha ya lona; gonne bonang, nna ka akanya gore ke bonye mo torong ya me, naga e e lefifi e e boitshegang."},{"vNo":"5 ","txt":"Mme go ne ga diragala gore ka bona monna, mme o ne a apere purapura e tshweu; mme o ne a tla go ema fa pele ga me."},{"vNo":"6 ","txt":"Mme go ne ga diragala gore a bue le nna, mme a ntaletsa gore ke mo sale morago."},{"vNo":"7 ","txt":"Mme go ne ga diragala gore jaaka fa ke ne ke mo setse morago ke ne ka ipona gore ke ne ke le mo tatlhegong e e lefifi e e boitshegang."},{"vNo":"8 ","txt":"Mme morago ga ke sena go tsamaya sebaka sa dioura tse dintsi mo lefifing, ka simolola go rapela go Morena gore a nne kutlwelobotlhoko mo go nna, go ya ka matshwititshwiti mautlwelobotlhoko a a bonolo a gagwe."},{"vNo":"9 ","txt":"Mme go ne ga diragala morago ga ke sena go rapela go Morena ka bona lebala le legolo le le bophara."},{"vNo":"10 ","txt":"Mme go ne ga diragala gore ke bone setlhare, se leungo la sone le neng le eletsega go dira mongwe go itumela."},{"vNo":"11 ","txt":"Mme go ne ga diragala gore ke ne ka ya pele mme ka ja leungo la sone; mme ka bona gore le ne le le monate thata, godimo ga otlhe a ke kileng ka a utlwa. Ee, ke ne ka bona gore leungo la sone le ne le le lesweu, go feta bosweu jotlhe jo ke kileng ka bo bona."},{"vNo":"12 ","txt":"Mme fa ke e ja leungo la sone, le ne la tlatsa botho jwa me ka boitumelo jo bogolo jo bo feteletseng; ka jalo he, ka simolola go eletsa gore ba lelwapa la me ba le je le bone; gonne ke ne ke itse gore le eletsega godimo ga maungo a mangwe otlhe."},{"vNo":"13 ","txt":"Mme fa ke latlhela matlho a me mo tikologong, gore gongwe ke ka bona ba lelwapa la me le bone, ka bona noka ya metsi; mme e elela, mme e ne e le gaufi le setlhare se ke neng ke e ja leungo la sone."},{"vNo":"14 ","txt":"Mme ka leba go bona kwa e neng e tswa teng; mme ka bona tlhogo ya yone, sekgelenyana se se kae; mme kwa tlhogong ya yone ka bona mmaalona Saraeya, le Seme, le Nifae; mme ba eme jaaka e kete ba ne ba sa itse gore ba ye kae."},{"vNo":"15 ","txt":"Mme go ne ga diragala gore ke ba bitse ka letsogo; mme gape ka ba raya ka lentswe le le kwa godimo gore ba tle kwa go nna, mme ba je leungo, le le neng le eletsega godimo ga maungo a mangwe otlhe."},{"vNo":"16 ","txt":"Mme go ne ga diragala gore ba ne ba tla go nna, mme ba a ja leungo le bone."},{"vNo":"17 ","txt":"Mme go ne ga diragala gore ke ne ka eletsa gore Leimene le Lemuele ba tle go ja leungo le bone; ka jalo he, ka latlhela matlho a me go ya kwa tlhogong ya noka gore gongwe ke ka ba bona."},{"vNo":"18 ","txt":"Mme go ne ga diragala gore ke ba bone, mme ba ne ba seka ba tla kwa go nna go tla go ja leungo."},{"vNo":"19 ","txt":"Mme ka bona thobane ya tshipi, mme e ne e tsamaya e bapisitse le letshitshi la noka, mme e isa kwa setlhareng se ka sone ke neng ke eme."},{"vNo":"20 ","txt":"Mme ke ne gape ka bona tselana e e pitlaganeng e tshesane, e e neng e tla e bapile le thobane ya tshipi, le go ya kwa setlhareng se ka sone ke neng ke eme; mme gape e ne e isa kwa tlhogong ya motswedi, go ya kwa lebaleng le legolo le le bophara, jaaka e kete e ne e le lefatshe."},{"vNo":"21 ","txt":"Mme ke ne ka bona masomosomo a a senang palo a batho, ba bontsi jwa bone ba neng ba gatela pele, gore ba tle ba bone tselana e e neng e isa kwa setlhareng se ka sone ke neng ke eme."},{"vNo":"22 ","txt":"Mme go ne ga diragala gore ba ne ba tla pele, mme ba simolola mo tselaneng e e neng e isa kwa setlhareng."},{"vNo":"23 ","txt":"Mme go ne ga diragala gore go tsoge mouwane wa lefifi; ee, le tota mouwane wa lefifi o mogolo mo go feteletseng, mo e leng gore ba ba neng ba simolotse mo tselaneng ba ne ba latlhegelwa ke tsela ya bone, mo ba neng ba kailakaila, mme ba latlhega."},{"vNo":"24 ","txt":"Mme go ne ga diragala gore ka bona ba bangwe ba gatela pele, mme ba tla pele le go tshwara phelelo ya thobane ya tshipi; mme ba ne ba gatela pele go ralala mouwane wa lefifi, ba ngaparetse thobane ya tshipi, le go fitlhelela ba tla pele, ba bo ba a ja leungo la setlhare."},{"vNo":"25 ","txt":"Mme morago ga ba sena go ja leungo la setlhare ba ne ba latlhela matlho a bone mo tikologong jaaka e kete ba ne ba tlhabiwa ke ditlhong."},{"vNo":"26 ","txt":"Mme le nna ka latlhela matlho a me mo tikologong, mme ka bona, kwa letlhakoreng le lengwe la noka ya metsi, kago e kgolo e e bulegileng; mme e ne e eme jaaka e kete e mo phefong, kwa godimo godimo ga lefatshe."},{"vNo":"27 ","txt":"Mme e ne e tletse ka batho, mmogo bagolo le bana, mmogo banna le basadi; mme mokgwa wa bone wa go apara o ne o le montle mo go feteletseng; mme ba ne ba le mo maitsholong a go sotla le go supa menwana ya bone kwa go ba ba neng ba tsile kwa mme ba ne ba a ja leungo."},{"vNo":"28 ","txt":"Mme morago ga ba sena go utlwa leungo ba ne ba tlhajwa ke ditlhong, ka ntlha ya bao ba ba neng ba ba sotla; mme ba wela go sele mo tselaneng tse di ileditsweng mme ba latlhega."},{"vNo":"29 ","txt":"Mme jaanong nna, Nifae, ga ke bue mafoko otlhe a ga ntate."},{"vNo":"30 ","txt":"Mme, go nna mokhutshwane mo go kwaleng, bonang, a bona boidiidi jo bongwe bo gatela pele; mme ba ne ba tla mme ba tshwara phelelo ya thobane ya tshipi; mme ba ne ba gatela tsela ya bone kwa pele, ba tsweletse ba itshwareletse ka thobane ya tshipi, go fitlhelela ba tla pele, le go wela fatshe, mme ba a ja leungo la setlhare."},{"vNo":"31 ","txt":"Mme o ne gape a bona matshwititshwiti a mangwe a lekela tsela ya bone go ya kwa kagong eo e kgolo e e sephara."},{"vNo":"32 ","txt":"Mme go ne ga diragala gore bontsi bo ne jwa betwe ke metsi mo boteng jwa motswedi; mme bontsi bone jwa timela mo ponong ya gagwe, jwa kaila mo ditseleng tse di sa itsiweng."},{"vNo":"33 ","txt":"Mme bogolo e ne e le matshwititshwiti a a neng a tsena mo kagong eo e e sa tlwaelesegang. Mme fa ba sena go tsena mo kagong eo, ba ne ba supa monwana wa tshotlo kwa go nna le bao ba ba neng ba a ja leungo; mme ra seka ra ba tlhokomela."},{"vNo":"34 ","txt":"A ke mafoko a ga ntate: Gonne bontsi jotlhe jo bo neng jwa ba reetsa, ba ne ba wela kwa thoko."},{"vNo":"35 ","txt":"Mme Leimene le Lemuele ba ne ba seka ba ja leungo, ga bua ntate."},{"vNo":"36 ","txt":"Mme go ne ga diragala gore morago ga ntate a sena go bua mafoko otlhe a toro ya gagwe kgotsa pono, a a neng a le mantsi, a re go rona, ka ntlha ya dilo tse tse a di bonyeng mo ponong, o boifela mo go feteletseng Leimene le Lemuele; ee, o ne a boifa e sere kgotsa ba latlhwe go tswa fa bonnong jwa Morena."},{"vNo":"37 ","txt":"Mme o ne a ba rotloetsa jaanong foo ka maikutlo otlhe a motsadi yo o bonolo, gore ba obamele mafoko a gagwe, gore gongwe Morena o ka ba utlwela botlhoko, mme a seke a ba latlhe; ee, ntate o ne a ba rerela."},{"vNo":"38 ","txt":"Mme morago ga a sena go ba rerela, ga mmogo le go porofita go bone dilo di le dintsi, o ne a ba laletsa go tshegetse ditaelo tsa Morena; mme a emisa go bua le bone."}]}