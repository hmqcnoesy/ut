{"heading":"Kari, šķelšanās un ļaundarība jarediešu dzīvē ir pārsvarā. Pravieši paredz pilnīgu jarediešu iznīcināšanu, ja vien tie nenožēlos grēkus. Ļaudis noraida praviešu vārdus.","prevAbbr":"ether","prevNo":10,"nextAbbr":"ether","nextNo":12,"chapterTitle":"Etera 11","verses":[{"vNo":"1 ","txt":"Un tur nāca Koma dienās daudzi pravieši un pravietoja šīs lielās tautas iznīcināšanu, ja vien tie nenožēlos grēkus un nepievērsīsies Tam Kungam, un neatmetīs savas slepkavības un ļaundarības."},{"vNo":"2 ","txt":"Un notika, ka ļaudis praviešus noraidīja un tie bēga pie Koma pēc aizsardzības, jo ļaudis meklēja tos nogalināt."},{"vNo":"3 ","txt":"Un tie pravietoja Komam daudzas lietas; un viņš bija svētīts visās savās atlikušajās dienās."},{"vNo":"4 ","txt":"Un viņš dzīvoja līdz labi lielam vecumam un dzemdināja Šiblomu; un Šibloms valdīja viņa vietā. Un Šibloma brālis sacēlās pret to, un tur sākās ārkārtīgi liels karš visā zemē."},{"vNo":"5 ","txt":"Un notika, ka Šibloma brālis lika, lai visi pravieši, kas pravietoja par tautas iznīcināšanu, tiktu nodoti nāvei."},{"vNo":"6 ","txt":"Un tur bija liela nelaime visā zemē, jo viņi bija liecinājuši, ka liels lāsts nāks pār zemi un arī pār ļaudīm un ka tur būs liela iznīcināšana starp tiem, tāda, kāda nekad nav bijusi uz zemes virsas, un viņu kauli būs kā zemes grēdas uz zemes virsas, ja vien tie nenožēlos savas ļaundarības."},{"vNo":"7 ","txt":"Un tie nepaklausīja Tā Kunga balsij dēļ savām slepenajām savienībām; tādēļ tur sākās kari un strīdi visā zemē, un arī bads un daudz sērgu, tā ka tur bija liela iznīcināšana, tāda, kāda nekad nebija bijusi zināma uz zemes virsas; un viss tas notika Šibloma dienās."},{"vNo":"8 ","txt":"Un ļaudis sāka nožēlot savas nekrietnības; un, cik daudz tie nožēloja, tik Tas Kungs apžēlojās par tiem."},{"vNo":"9 ","txt":"Un notika, ka Šibloms tika nogalināts un Sets tika aizvests gūstā, un dzīvoja gūstā visas savas dienas."},{"vNo":"10 ","txt":"Un notika, ka Ahāss, viņa dēls, ieguva ķēniņvalsti; un viņš valdīja pār tautu visas savas dienas. Un viņš darīja visādas nekrietnības savās dienās, ar ko viņš izraisīja lielu asinsizliešanu; un maz bija viņa dienu."},{"vNo":"11 ","txt":"Un Etems, būdams Ahāsa pēctecis, ieguva ķēniņvalsti; un viņš savās dienās arī darīja to, kas bija ļauns."},{"vNo":"12 ","txt":"Un notika, ka Etema dienās tur nāca daudzi pravieši un pravietoja atkal pret to tautu; jā, viņi pravietoja, ka Tas Kungs pilnīgi izdeldēs tos no zemes virsas, ja vien viņi nenožēlos savas nekrietnības."},{"vNo":"13 ","txt":"Un notika, ka ļaudis nocietināja savas sirdis un nepaklausīja viņu vārdiem; un pravieši sēroja un atkāpās no ļaudīm."},{"vNo":"14 ","txt":"Un notika, ka Etems sprieda tiesu bezdievībā visās savās dienās; un viņš dzemdināja Moronu. Un notika, ka Morons valdīja viņa vietā; un Morons darīja to, kas bija ļauns Tā Kunga priekšā."},{"vNo":"15 ","txt":"Un notika, ka tur izcēlās dumpis starp ļaudīm dēļ tās slepenās savienības, kas bija izveidota, lai gūtu varu un peļņu; un starp tiem radās varens vīrs nekrietnībā, un viņš deva kauju Moronam, kurā viņš gāza pusi ķēniņvalsts; un viņš paturēja pusi ķēniņvalsts uz daudziem gadiem."},{"vNo":"16 ","txt":"Un notika, ka Morons gāza viņu un atkal ieguva ķēniņvalsti."},{"vNo":"17 ","txt":"Un notika, ka tur radās cits varens vīrs; un viņš bija Jareda brāļa pēctecis."},{"vNo":"18 ","txt":"Un notika, ka viņš gāza Moronu un ieguva ķēniņvalsti; tādēļ Morons dzīvoja gūstā visu savu dienu atlikumu; un viņš dzemdināja Koriantoru."},{"vNo":"19 ","txt":"Un notika, ka Koriantors dzīvoja gūstā visas savas dienas."},{"vNo":"20 ","txt":"Un Koriantora dienās tur arī nāca daudzi pravieši un pravietoja lielas un brīnumainas lietas, un piesauca ļaudis grēku nožēlošanai, un, ja vien tie nenožēlos grēkus, Tas Kungs spriedīs tiesu pret tiem līdz viņu pilnīgai iznīcināšanai."},{"vNo":"21 ","txt":"Un ka Dievs Tas Kungs ar savu spēku tādā pat veidā, kā Viņš atveda to tēvus, sūtīs jeb atvedīs citus ļaudis, lai tiem piederētu šī zeme."},{"vNo":"22 ","txt":"Un viņi noraidīja visus praviešu vārdus dēļ savas slepenās biedrības un ļaunajām negantībām."},{"vNo":"23 ","txt":"Un notika, ka Koriantors dzemdināja Eteru, un tad viņš nomira, nodzīvojis gūstā visas savas dienas."}]}