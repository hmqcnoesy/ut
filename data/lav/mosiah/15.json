{"heading":"Tiek izskaidrots, kā Kristus ir gan Tēvs, gan Dēls. Viņš aizlūgs par Savu tautu un nesīs viņu pārkāpumus. Tie un visi svētie pravieši ir Viņa pēcnācēji. Viņš īsteno augšāmcelšanos. Maziem bērniem ir mūžīgā dzīve. Apmēram 148 g. pr. Kr.","prevAbbr":"mosiah","prevNo":14,"nextAbbr":"mosiah","nextNo":16,"chapterTitle":"Mosijas 15","verses":[{"vNo":"1 ","txt":"Un tad Abinadijs sacīja uz viņiem: Es gribu, lai jūs saprastu, ka Dievs pats nāks starp cilvēku bērniem un atpestīs Savu tautu."},{"vNo":"2 ","txt":"Un tādēļ, ka Viņš būs miesā, Viņš tiks saukts par Dieva Dēlu, un, pakļaudams miesu Tēva gribai, būdams Tēvs un Dēls—"},{"vNo":"3 ","txt":"Tēvs tādēļ, ka Viņš tika ieņemts ar Dieva spēku, un Dēls miesas dēļ, tā tapdams par Tēvu un par Dēlu—"},{"vNo":"4 ","txt":"un viņi ir viens Dievs, jā, patiesais Mūžīgais Debesu un Zemes Tēvs."},{"vNo":"5 ","txt":"Un tā miesai topot pakļautai Garam, vai kā Dēls Tēvam, būdami viens Dievs, izcieš kārdinājumus un nepadodas kārdinājumiem, bet ļauj Savai tautai Sevi izsmiet un šaustīt, un atmest, un neatzīt."},{"vNo":"6 ","txt":"Un pēc visa tā, pēc tam, kad būs paveicis daudzus varenus brīnumus starp cilvēku bērniem, Viņš tiks vests, jā, patiesi kā Jesaja sacīja, kā avs, kas paliek klusa pirms cirpšanas, tā Viņš neatdarīja savu muti."},{"vNo":"7 ","txt":"Jā, patiesi tā Viņš tiks aizvests, sists krustā un nokauts, miesai topot pakļautai pat nāvei, un Dēla griba saplūdīs Tēva gribā."},{"vNo":"8 ","txt":"Un tā Dievs sarauj nāves saites, gūstot uzvaru pār nāvi; dodot Dēlam varu aizlūgt par cilvēku bērniem—"},{"vNo":"9 ","txt":"uzkāpdams debesīs, būdams žēlastības pilns, piepildīts ar līdzjūtību pret cilvēku bērniem; nostādamies starp viņiem un taisnību; sarāvis nāves saites, uzņēmies uz Sevi viņu nekrietnības un viņu pārkāpumus, atpestījis viņus un apmierinājis taisnības prasības."},{"vNo":"10 ","txt":"Un tagad es saku jums, kas pasludinās Viņa pēcnācējus? Lūk, es saku jums, kad Viņa dvēsele tiks ziedota par grēku, Viņš redzēs Savus pēcnācējus. Un tagad ko jūs sakāt? Kas būs Viņa pēcnācēji?"},{"vNo":"11 ","txt":"Lūk, es saku jums, ka tas, kas uzklausījis praviešu vārdus, jā, visus svētos praviešus, kas ir pravietojuši par Tā Kunga atnākšanu—es saku jums, ka visi tie, kas ir uzklausījuši viņu vārdus un ticējuši, ka Tas Kungs atpestīs Savu tautu, un raudzījušies pēc tās dienas savu grēku piedošanai, es saku jums, ka tie ir Viņa pēcnācēji jeb tie ir Dieva valstības mantinieki."},{"vNo":"12 ","txt":"Jo viņi ir tie, kuru grēkus Viņš ir nesis; viņi ir tie, par kuriem Viņš ir miris, lai atpestītu tos no viņu pārkāpumiem. Un tad, vai tie nav Viņa pēcnācēji?"},{"vNo":"13 ","txt":"Jā, un vai pravieši nav Viņa pēcnācēji, katrs, kas atvēris savu muti lai pravietotu, kas nav kritis grēkā, es domāju visus svētos praviešus vienmēr kopš pasaule sākās? Es saku jums, ka tie ir Viņa pēcnācēji."},{"vNo":"14 ","txt":"Un viņi ir tie, kas pasludinājuši mieru, kas atnesuši labas vēstis par labo, kas pasludinājuši glābšanu un sacījuši Ciānai: tavs Dievs valda!"},{"vNo":"15 ","txt":"Un ak, cik brīnišķas kalnos bija to kājas!"},{"vNo":"16 ","txt":"Un vēl, cik brīnišķas kalnos ir to kājas, kas vēl joprojām sludina mieru."},{"vNo":"17 ","txt":"Un vēl, cik brīnišķas kalnos ir to kājas, kas vēl sludinās mieru, jā, no šī laika turpmāk un mūžīgi!"},{"vNo":"18 ","txt":"Un lūk, es saku jums, tas vēl nav viss. Jo cik brīnišķas kalnos ir tā kājas, kas atnes labas vēstis, kas ir miera radītājs, jā, patiesi Tas Kungs, kas ir atpestījis Savu tautu; jā, Viņš, kas dāvājis glābšanu Savai tautai;"},{"vNo":"19 ","txt":"jo, ja tas nebūtu pestīšanas dēļ, ko Viņš ir darījis Savai tautai, kas bija sagatavota no pasaules dibināšanas, es saku jums, ja tas nebūtu tā dēļ, visai cilvēcei vajadzētu iet bojā."},{"vNo":"20 ","txt":"Bet lūk, nāves saites tiks sarautas un Dēls valda, un Viņam ir vara pār mirušajiem, tādēļ Viņš īsteno mirušo augšāmcelšanos."},{"vNo":"21 ","txt":"Un tur nāk augšāmcelšanās, tieši pirmā augšāmcelšanās; jā, tas ir to augšāmcelšanās, kas ir bijuši un kas ir, un kas būs, līdz pat brīdim, kad augšāmcelsies Kristus—jo tā Viņš tiks saukts."},{"vNo":"22 ","txt":"Un tad visi pravieši un visi tie, kas ticējuši viņu vārdiem, vai visi tie, kas turējuši Dieva baušļus, augšāmcelsies pirmajā augšāmcelšanās reizē, tādēļ viņi ir pirmā augšāmcelšanās."},{"vNo":"23 ","txt":"Viņi ir uzcelti, lai dzīvotu ar Dievu, kas viņus ir atpestījis; tādējādi viņiem ir mūžīgā dzīve caur Kristu, kurš ir sarāvis nāves saites."},{"vNo":"24 ","txt":"Un viņi ir tie, kam ir daļa pie pirmās augšāmcelšanās; un viņi ir tie, kas ir nomiruši pirms Kristus atnākšanas, būdami savā neziņā, jo tiem nebija sludināta glābšana. Un tā Tas Kungs īsteno viņu atjaunošanu; un viņiem ir daļa pie pirmās augšāmcelšanās jeb mūžīgā dzīve, esot Tā Kunga atpestītiem."},{"vNo":"25 ","txt":"Un maziem bērniem arī ir mūžīgā dzīve."},{"vNo":"26 ","txt":"Bet skatieties un bīstieties, un trīciet Dieva priekšā, jo jums ir jātrīc; jo Tas Kungs neatpestī nevienu tādu, kas saceļas pret Viņu un nomirst savos grēkos; jā, patiesi visus tos, kas gājuši bojā savos grēkos jebkad kopš pasaule sākās, kas tīši sacēlušies pret Dievu, kas zinājuši Dieva baušļus un nav tos turējuši; viņi ir tie, kam nav daļas pie pirmās augšāmcelšanās."},{"vNo":"27 ","txt":"Tādēļ, vai jums nevajag trīcēt? Jo glābšana nenāk ne pie viena tāda; jo Tas Kungs nav atpestījis nevienu tādu; jā, Tas Kungs arī nevar tādus atpestīt, jo Viņš nevar noliegt pats Sevi; jo Viņš nevar noliegt taisnību, kad tai ir sava prasība."},{"vNo":"28 ","txt":"Un tagad es saku jums, ka nāks laiks, kad Tā Kunga glābšana tiks pasludināta katrai tautai, ciltij, valodai un tautībai."},{"vNo":"29 ","txt":"Jā, Kungs, Tavi sargi pacels savu balsi, visi vienā balsī viņi gavilēs, jo tie redzēs paši savām acīm, kad Tas Kungs atkal atjaunos Ciānu."},{"vNo":"30 ","txt":"Gavilējiet priekā, dziediet kopā, jūs Jeruzālemes izpostītās vietas; jo Tas Kungs ir mierinājis Savu tautu, Viņš ir atpestījis Jeruzālemi."},{"vNo":"31 ","txt":"Tas Kungs ir atsedzis Savu svēto roku visu tautu acu priekšā, un visi zemes gali redzēs glābšanu, kas nāk no mūsu Dieva."}]}