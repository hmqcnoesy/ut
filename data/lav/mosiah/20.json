{"heading":"Noas priesteri nolaupa dažas lamaniešu meitas. Lamanieši karo pret Limhaju un viņa ļaudīm. Lamaniešu pulki tiek atsisti un nomierināti. Apmēram 145–123 g. pr. Kr.","prevAbbr":"mosiah","prevNo":19,"nextAbbr":"mosiah","nextNo":21,"chapterTitle":"Mosijas 20","verses":[{"vNo":"1 ","txt":"Tad tur bija viena vieta Šemlonā, kur lamaniešu meitas sapulcējās kopā, lai dziedātu un dejotu, un priecātos."},{"vNo":"2 ","txt":"Un notika, ka tur vienu dienu dažas no viņām bija sapulcējušās kopā, lai dziedātu un dejotu."},{"vNo":"3 ","txt":"Un tad ķēniņa Noas priesteri, kaunoties atgriezties Nefija pilsētā, jā, un arī baidoties, ka ļaudis tos nogalinās, tādēļ viņi neuzdrošinājās atgriezties pie savām sievām un saviem bērniem."},{"vNo":"4 ","txt":"Un palikuši mežonīgā apvidū un atklājuši lamaniešu meitas, viņi noslēpās un novēroja tās;"},{"vNo":"5 ","txt":"un, kad tur bija tikai dažas no viņām sapulcējušās dejot, tie iznāca no savām slēptuvēm un sagrāba viņas un aizveda viņas mežonīgā apvidū; jā, divdesmit un četras lamaniešu meitas tie aizveda mežonīgā apvidū."},{"vNo":"6 ","txt":"Un notika, kad lamanieši atklāja, ka viņu meitas ir pazudušas, viņi bija dusmīgi uz Limhija ļaudīm, jo viņi domāja, ka tie bija Limhija ļaudis."},{"vNo":"7 ","txt":"Tādēļ viņi sūtīja savus karapulkus; jā, pat pats ķēniņš devās savas tautas priekšgalā; un viņi devās uz Nefija zemi, lai iznīcinātu Limhija ļaudis."},{"vNo":"8 ","txt":"Un tad Limhijs bija atklājis viņus no torņa, patiesi visu viņu sagatavošanos karam tas atklāja; tādēļ viņš sapulcināja savus ļaudis kopā un nolika tos gaidīt laukos un mežos."},{"vNo":"9 ","txt":"Un notika, kad lamanieši ienāca, ka Limhija ļaudis sāka uzbrukt viņiem no savām slēptuvēm un sāka tos nogalināt."},{"vNo":"10 ","txt":"Un notika, ka cīņa kļuva ļoti sīva, jo viņi cīnījās kā lauvas par savu laupījumu."},{"vNo":"11 ","txt":"Un notika, ka Limhija ļaudis sāka dzīt lamaniešus sev pa priekšu; tomēr viņu nebija pat uz pusi tik daudz kā lamaniešu. Bet viņi cīnījās par savām dzīvībām un par savām sievām, un par saviem bērniem; tādēļ viņi saņēma visus spēkus un cīnījās kā pūķi."},{"vNo":"12 ","txt":"Un notika, ka tie atrada lamaniešu ķēniņu starp viņu kritušajiem, tomēr viņš nebija miris, bet bija ievainots un pamests zemē, tik steidzīga bija viņa ļaužu bēgšana."},{"vNo":"13 ","txt":"Un tie paņēma viņu un pārsēja viņa vātis, un atnesa to Limhija priekšā, un sacīja: Lūk, šeit ir lamaniešu ķēniņš; viņš, būdams ievainots, bija kritis starp beigtajiem, un lamanieši bija viņu pametuši; un lūk, mēs atvedām viņu tavā priekšā; un tagad atļauj mums viņu nogalināt!"},{"vNo":"14 ","txt":"Bet Limhijs sacīja tiem: Jūs nenogalināsit viņu, bet atvedīsit viņu šurp, lai es varētu viņu redzēt! Un tie atveda viņu. Un Limhijs sacīja viņam: Kāds jums bija iemesls nākt karot pret manu tautu? Lūk, mana tauta nav lauzusi zvērestu, kuru es jums devu; tādēļ, kāpēc jūs laužat zvērestu, kuru jūs devāt manai tautai?"},{"vNo":"15 ","txt":"Un tad ķēniņš sacīja: Es lauzu zvērestu tāpēc, ka tavi ļaudis aizveda manu ļaužu meitas; tādēļ savās dusmās es liku savai tautai nākt karot pret tavu tautu."},{"vNo":"16 ","txt":"Un tad Limhijs nebija neko dzirdējis par šo lietu; tādēļ viņš sacīja: Es pārbaudīšu starp saviem ļaudīm, un kas to būs darījis, ies bojā! Tādēļ viņš lika, lai viņa ļaudis tiktu pārbaudīti."},{"vNo":"17 ","txt":"Tad, kad Gideons bija šo dzirdējis, viņš, būdams ķēniņa virsnieks, devās un sacīja ķēniņam: Es lūdzu tevi, pārtrauc un nepārbaudi šos ļaudis, un neapsūdzi viņus!"},{"vNo":"18 ","txt":"Jo vai tu neatceries sava tēva priesterus, kurus šī tauta gribēja nogalināt? Un vai viņi nav mežonīgā apvidū? Un vai viņi nav tie, kas nozaguši lamaniešu meitas?"},{"vNo":"19 ","txt":"Un tad, redzi un pastāsti ķēniņam par to, lai viņš varētu pastāstīt saviem ļaudīm, ka viņi varētu tikt nomierināti; jo lūk, viņi atkal gatavojas nākt pret mums; un redzi arī, ka mūsu nav daudz."},{"vNo":"20 ","txt":"Un lūk, viņi nāk ar daudziem pulkiem; un, ja ķēniņš viņus nenomierinās, mums vajadzēs iet bojā."},{"vNo":"21 ","txt":"Jo vai nav Abinadija vārdi piepildīti, ko viņš pravietoja pret mums—un viss tas tādēļ, ka mēs neklausījāmies Tā Kunga vārdos un nenovērsāmies no savām nekrietnībām?"},{"vNo":"22 ","txt":"Un tagad nomierināsim ķēniņu, un mēs izpildīsim zvērestu, ko esam viņam devuši; jo labāk, ka mēs esam jūgā, nekā mums ir jāzaudē savas dzīvības; tādēļ apturēsim šo lielo asinsizliešanu."},{"vNo":"23 ","txt":"Un tad Limhijs pastāstīja ķēniņam visu par savu tēvu un priesteriem, kas bēga mežonīgā apvidū un piedēvēja tiem viņu meitu aizvešanu."},{"vNo":"24 ","txt":"Un notika, ka ķēniņš tika nomierināts pret Limhija tautu; un viņš sacīja tiem: Iesim satikt manus ļaudis bez ieročiem; un es zvēru jums ar zvērestu, ka mana tauta nenogalinās tavu tautu!"},{"vNo":"25 ","txt":"Un notika, ka viņi sekoja ķēniņam un devās sastapt lamaniešus bez ieročiem. Un notika, ka viņi sastapa lamaniešus; un lamaniešu ķēniņš dziļi paklanījās viņu priekšā un aizlūdza par Limhija tautu."},{"vNo":"26 ","txt":"Un, kad lamanieši redzēja Limhija tautu, ka viņi bija bez ieročiem, viņi iežēlojās par viņiem un nomierinājās, un atgriezās ar savu ķēniņu mierā savā pašu zemē."}]}