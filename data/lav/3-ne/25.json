{"heading":"Otrajā Atnākšanā lepnie un bezdievīgie tiks sadedzināti kā rugāji. Elija atgriezīsies pirms tās lielās un briesmīgās dienas. Salīdziniet ar Maleahija gr. 3. Apmēram 34 g. pēc Kr.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3. Nefija 25","verses":[{"vNo":"1 ","txt":"Jo lūk, tā diena nāk, kas degs kā karsta krāsns; un visi lepnie, jā, un visi tie, kas dara ļaundarības, būs kā rugāji; un tā diena, kas nāk, tos sadedzinās, saka Pulku Kungs, ka tā neatstās ne saknes, ne zara."},{"vNo":"2 ","txt":"Bet jums, kas bīstaties Manu Vārdu, celsies Taisnības Dēls ar dziedinājumu Savos spārnos; un jūs iziesit un augsit kā barojamie teļi steliņģī."},{"vNo":"3 ","txt":"Un jūs samīsit bezdievīgos; jo tie būs pelni zem jūsu kāju pēdām tanī dienā, kad Es to darīšu, saka Pulku Kungs."},{"vNo":"4 ","txt":"Jūs atcerieties Mozus, Mana kalpa, likumu, ko Es devu viņam Horeba kalnā visa Israēla labā, ar visiem likumiem un tiesām."},{"vNo":"5 ","txt":"Lūk, Es sūtīšu pie jums pravieti Eliju, iekams nāks Tā Kunga lielā un šausmu pilnā diena;"},{"vNo":"6 ","txt":"un Viņš pievērsīs tēvu sirdis bērniem un bērnu sirdis saviem tēviem, lai Man nebūtu jānāk un jāsit zeme ar lāstu."}]}