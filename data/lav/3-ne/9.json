{"heading":"Tumsā Kristus balss pasludina daudzu ļaužu un pilsētu iznīcināšanu viņu bezdievības dēļ. Viņš arī pasludina Savu dievišķību, paziņo, ka Mozus likums ir piepildīts un aicina visus cilvēkus nākt pie Viņa un tapt izglābtiem. Apmēram 34 g. pēc Kr.","prevAbbr":"3-ne","prevNo":8,"nextAbbr":"3-ne","nextNo":10,"chapterTitle":"3. Nefija 9","verses":[{"vNo":"1 ","txt":"Un notika, ka tur bija balss dzirdama starp visiem zemes iedzīvotājiem, pa visu zemes virsu, saucam:"},{"vNo":"2 ","txt":"Ak vai, vai, vai šai tautai; ak vai, visas zemes iedzīvotājiem, ja vien tie nenožēlos grēkus; jo velns smejas un viņa eņģeļi priecājas dēļ tiem, kas ir nokauti no Manas tautas skaistajiem dēliem un meitām; un tas ir viņu nekrietnības un negantību dēļ, ka tie ir krituši!"},{"vNo":"3 ","txt":"Lūk, to lielo pilsētu Zarahemlu un tās iedzīvotājus Es esmu nodedzinājis ar uguni."},{"vNo":"4 ","txt":"Un lūk, to lielo pilsētu Moroniju Es liku nogremdēt jūras dziļumos, un tās iedzīvotājus noslīcināt."},{"vNo":"5 ","txt":"Un lūk, to lielo pilsētu Moronihu un tās iedzīvotājus Es pārklāju ar zemi, lai apslēptu viņu nekrietnības un viņu negantības no Mana vaiga, lai praviešu un svēto asinis nenāktu pie Manis pret tiem."},{"vNo":"6 ","txt":"Un lūk, Gilgalas pilsētu Es liku nogremdēt un tās iedzīvotājus aprakt zemes dziļumos;"},{"vNo":"7 ","txt":"jā, un Onihas pilsētu un tās iedzīvotājus, un Mokumas pilsētu un tās iedzīvotājus, un Jeruzālemes pilsētu un tās iedzīvotājus; un ūdeņiem Es liku nākt to vietā, lai apslēptu viņu bezdievību un negantības no Mana vaiga, lai praviešu un svēto asinis vairs nenāktu pie Manis pret tiem."},{"vNo":"8 ","txt":"Un lūk, Gadiandi pilsēta un Gadiomnas pilsēta, un Jēkaba pilsēta, un Gimgimno pilsēta, visas tās Es liku aprakt un izveidot kalnus un ielejas to vietā; un to iedzīvotājus Es esmu apracis zemes dziļumos, lai apslēptu viņu bezdievību un negantību no Mana vaiga, lai praviešu un svēto asinis nenāktu vairs pie Manis pret tiem."},{"vNo":"9 ","txt":"Un lūk, to lielo pilsētu Jēkabugu, ko apdzīvoja ķēniņa Jēkaba ļaudis, Es liku nodedzināt ar uguni dēļ viņu grēkiem un viņu bezdievības, kas bija pārāka par visas zemes bezdievību, dēļ viņu slepenajām slepkavībām un savienībām; jo tie bija viņi, kas iznīcināja Manas tautas mieru un zemes valdību; tādēļ Es liku tiem sadegt, lai izdeldētu viņus no Mana vaiga, lai praviešu un svēto asinis nenāktu vairs pie Manis pret tiem."},{"vNo":"10 ","txt":"Un lūk, Lamana pilsētu un Jošas pilsētu, un Gada pilsētu, un Kiškumena pilsētu un to iedzīvotājus Es liku sadedzināt ar uguni viņu bezdievības dēļ, jo tie padzina praviešus un nomētāja akmeņiem tos, kurus Es sūtīju pasludināt viņiem par viņu bezdievību un viņu negantību."},{"vNo":"11 ","txt":"Un tāpēc, ka viņi tos visus izdzina, ka tur nebija neviena taisnīga to starpā, Es sūtīju uguni un tos izdeldēju, lai viņu bezdievība un negantība varētu tikt apslēpta no Mana vaiga, lai praviešu un svēto asinis, kurus Es sūtīju starp tiem, varētu nebrēkt uz Mani no zemes pret tiem."},{"vNo":"12 ","txt":"Un daudzām lielām iznīcībām Es liku nākt pār šo zemi un pār šo tautu viņu bezdievības un viņu negantības dēļ."},{"vNo":"13 ","txt":"Ak jūs visi, kas esat saudzēti tāpēc, ka jūs bijāt taisnīgāki nekā viņi, vai jūs tagad neatgriezīsities pie Manis un nenožēlosit savus grēkus, un netapsit pievērsti, lai Es varētu jūs dziedināt?"},{"vNo":"14 ","txt":"Jā, patiesi Es saku jums, ja jūs nāksit pie Manis, jums būs mūžīgā dzīve. Lūk, Mana žēlastības roka ir izstiepta pret jums, un katru, kas nāks, to Es pieņemšu; un svētīti ir tie, kas nāk pie Manis."},{"vNo":"15 ","txt":"Lūk, Es esmu Jēzus Kristus, Dieva Dēls. Un Es radīju gan debesis, gan zemi, un visas lietas, kas tanīs ir. Es biju ar Tēvu no sākuma. Es esmu Tēvā un Tēvs Manī; un Manī Tēvs ir pagodinājis Savu Vārdu."},{"vNo":"16 ","txt":"Es nācu pie savējiem un savējie Mani neuzņēma. Un Raksti par Manu atnākšanu ir piepildīti."},{"vNo":"17 ","txt":"Bet visiem, kas Mani uzņem, Es dodu varu kļūt par Dieva dēliem; un patiesi tā Es darīšu tiem, kas ticēs Manam Vārdam, jo lūk, ar Mani nāk pestīšana un Manī Mozus likums ir piepildīts."},{"vNo":"18 ","txt":"Es esmu pasaules gaisma un dzīvība. Es esmu Alfa un Omega, Sākums un Gals."},{"vNo":"19 ","txt":"Un jums vairs nevajag upurēt Man ar asins izliešanu; jā, jūsu ziedojumi un jūsu dedzināmie upuri ir jāizbeidz, jo Es nepieņemšu nevienu no jūsu ziedojumiem un jūsu dedzināmajiem upuriem."},{"vNo":"20 ","txt":"Un jūs upurēsit Man kā ziedojumu salauztu sirdi un nožēlas pilnu garu. Un, kas nāk pie Manis ar salauztu sirdi un nožēlas pilnu garu, to Es kristīšu ar uguni un ar Svēto Garu, tāpat kā lamaniešus, kas dēļ savas ticības Man savas pievēršanas laikā tapa kristīti ar uguni un ar Svēto Garu, un neapzinājās to."},{"vNo":"21 ","txt":"Lūk, Es esmu nācis pasaulē, lai nestu pestīšanu pasaulei, lai glābtu pasauli no grēka."},{"vNo":"22 ","txt":"Tādēļ, kas nožēlo grēkus un nāk pie Manis kā mazs bērns, to Es pieņemšu, jo tādiem pieder Dieva valstība. Lūk, par tādiem Es esmu atdevis Savu dzīvību un atkal to atguvis, tādēļ nožēlojiet grēkus un nāciet pie Manis jūs, zemes gali, un topiet izglābti."}]}