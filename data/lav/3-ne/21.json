{"heading":"Israēls tiks sapulcināts, kad parādīsies Mormona Grāmata. Citticībnieki nostiprināsies kā brīva tauta Amerikā. Viņi tiks izglābti, ja viņi ticēs un paklausīs; citādi viņi tiks izdeldēti un iznīcināti. Israēls cels Jauno Jeruzālemi un pazudušās ciltis atgriezīsies. Apmēram 34 g. pēc Kr.","prevAbbr":"3-ne","prevNo":20,"nextAbbr":"3-ne","nextNo":22,"chapterTitle":"3. Nefija 21","verses":[{"vNo":"1 ","txt":"Un patiesi Es saku jums, Es dodu jums zīmi, lai jūs varētu zināt to laiku, kad šīm lietām ir jānotiek—kad Es sapulcināšu Savu tautu no viņu ilgās izklīdināšanas, ak Israēla nams, un atkal nodibināšu starp tiem Savu Ciānu;"},{"vNo":"2 ","txt":"un lūk, šī ir tā lieta, ko Es dodu jums par zīmi—jo patiesi Es saku jums, kad šīs lietas, kuras Es pasludinu jums un kuras Es pats pasludināšu jums vēlāk, un kuras ar Svētā Gara spēku jums tiks dotas no Tēva, tiks darītas zināmas citticībniekiem, lai viņi varētu zināt par šo tautu, kas ir Jēkaba nama atlikums, un par to Manu tautu, ko tie izklīdinās;"},{"vNo":"3 ","txt":"patiesi, patiesi Es saku jums, kad šīs lietas tiks darītas zināmas tiem no Tēva, un nāks no Tēva, no tiem pie jums;"},{"vNo":"4 ","txt":"jo tā ir gudrība Tēvā, ka viņi tiks nostiprināti šinī zemē un tiks nodibināti kā brīva tauta ar Tēva spēku, lai šīs lietas varētu nākt no tiem pie atlikušajiem no jūsu pēcnācējiem, lai tā Tēva derība, ko Viņš derēja ar Savu tautu, ak Israēla nams, varētu tikt piepildīta;"},{"vNo":"5 ","txt":"tādēļ, kad šie darbi un arī tie darbi, kas tiks veikti starp jums vēlāk, nāk no citticībniekiem pie jūsu pēcnācējiem, kas dzīvos neticībā dēļ savas nekrietnības;"},{"vNo":"6 ","txt":"jo tā pienākas Tēvam, lai tas nāktu no citticībniekiem, lai Viņš varētu parādīt Savu spēku citticībniekiem tādēļ, lai citticībnieki, ja tie nenocietinās savas sirdis, lai tie varētu nožēlot grēkus un nākt pie Manis, un tapt kristīti Manā Vārdā un zināt patiesos Manas mācības punktus, lai viņi varētu tikt ieskaitīti starp Maniem ļaudīm, ak Israēla nams;"},{"vNo":"7 ","txt":"un, kad šīs lietas notiks un jūsu pēcnācēji sāks uzzināt par šīm lietām—tā būs zīme tiem, lai viņi varētu zināt, ka Tēva darbs jau ir sācies, piepildot to derību, ko Viņš ir slēdzis ar tautu, kas ir no Israēla nama."},{"vNo":"8 ","txt":"Un, kad tā diena pienāks, notiks, ka ķēniņi aizvērs savas mutes, jo, kas tiem nekad nebija stāstīts, to tie tagad redzēs; un, ko tie nekad nebija dzirdējuši, tas tiem kļūs saprotams."},{"vNo":"9 ","txt":"Jo tanī dienā Manis dēļ Tēvs darīs darbu, kas būs liels un brīnumains darbs starp tiem; un tur būs starp viņiem tādi, kas neticēs, kaut arī cilvēks tiem to paziņos."},{"vNo":"10 ","txt":"Bet lūk, Mana kalpa dzīvība būs Manā rokā; tādēļ tie viņu nesasitīs, kaut arī viņš tiks izkropļots to dēļ. Tomēr Es viņu izdziedināšu, jo Es parādīšu tiem, ka Mana gudrība ir pārāka par velna viltību."},{"vNo":"11 ","txt":"Tādēļ notiks, ka visi, kas neticēs Maniem,—kas esmu Jēzus Kristus,—vārdiem, ko Tēvs liks tam nest citticībniekiem un dos tam spēku, lai viņš varētu nest tos citticībniekiem, (tas tiks darīts tā kā Mozus teica), tie tiks izdeldēti no Manas tautas, kas ir derībā."},{"vNo":"12 ","txt":"Un Mana tauta, kas ir Jēkaba atlikums, būs starp citticībniekiem, jā, viņu vidū kā lauva starp meža zvēriem, kā jauns lauvēns avju barā, kas, ja tas iet tam cauri, nomin kājām un saplosa gabalos, un neviens nevar paglābties."},{"vNo":"13 ","txt":"Viņu roka būs augsti pacelta pret viņu pretiniekiem, un visi viņu ienaidnieki taps izdeldēti."},{"vNo":"14 ","txt":"Jā, ak vai citticībniekiem, ja vien tie nenožēlos grēkus; jo notiks, ka tanī dienā, saka Tēvs, Es izdeldēšu tavus zirgus no tava vidus un Es iznīcināšu tavus kaujas ratus;"},{"vNo":"15 ","txt":"un Es nopostīšu tavas zemes pilsētas un samīšu kājām visus tavus cietokšņus;"},{"vNo":"16 ","txt":"un Es izdeldēšu burvestības no tavas zemes, un tev vairs nebūs zīlnieku;"},{"vNo":"17 ","txt":"tavus izgrieztos tēlus Es arī izdeldēšu un tavus piemiņas akmeņus no tava vidus, un tev vairs nebūs pielūgt savu roku darbu;"},{"vNo":"18 ","txt":"un Es iznīdēšu elku koku birzis no tava vidus, tāpat Es izdeldēšu tavas pilsētas."},{"vNo":"19 ","txt":"Un notiks, ka visi meli un krāpšanas, un skaudība, un nesaskaņas, un viltus priesterības, un netiklības tiks izbeigtas."},{"vNo":"20 ","txt":"Jo notiks, saka Tēvs, ka tanī dienā visus, kas nenožēlos grēkus un nenāks pie Mana mīļotā Dēla, tos Es izdeldēšu no Savas tautas vidus, ak Israēla nams;"},{"vNo":"21 ","txt":"un Es likšu tādai atriebībai un dusmām nākt pār tiem tāpat kā pret pagāniem, par kādu viņi nekad nav dzirdējuši."},{"vNo":"22 ","txt":"Bet, ja tie nožēlos grēkus un paklausīs Maniem vārdiem, un nenocietinās savas sirdis, Es nodibināšu Savu baznīcu starp tiem, un tie stāsies derībā un tiks pieskaitīti pie Jēkaba atlikuma, pie tiem, kam Es esmu devis šo zemi mantojumā;"},{"vNo":"23 ","txt":"un viņi palīdzēs Manai tautai, Jēkaba atlikumam, un arī visiem tiem no Israēla nama, kas nāks šai zemē, lai viņi varētu celt pilsētu, kas tiks saukta par Jauno Jeruzālemi."},{"vNo":"24 ","txt":"Un tad tie palīdzēs Maniem ļaudīm, lai Jaunajā Jeruzālemē varētu tikt sapulcināti kopā tie, kas izkaisīti pa visu zemes virsu."},{"vNo":"25 ","txt":"Un tad debesu spēks nāks starp tiem, un Es arī būšu to vidū."},{"vNo":"26 ","txt":"Un tad Tēva darbs sāksies tanī dienā, patiesi, kad šis evaņģēlijs tiks sludināts šīs tautas atlikumam. Patiesi Es saku jums, tanī dienā Tēva darbs sāksies starp visiem, kas izkaisīti no Manas tautas, jā, patiesi ciltīm, kas ir zudušas, kuras Tēvs ir aizvedis prom no Jeruzālemes."},{"vNo":"27 ","txt":"Jā, Tēva darbs sāksies starp visiem, kas izkaisīti no Manas tautas, lai sagatavotu ceļu, pa kuru viņi var nākt pie Manis, lai viņi varētu vērsties pie Tēva Manā Vārdā."},{"vNo":"28 ","txt":"Jā, un tad Tēva darbs sāksies starp visām tautām, sagatavojot ceļu, pa kuru Viņa tauta var tikt sapulcināta mājās sava mantojuma zemē."},{"vNo":"29 ","txt":"Un viņi iznāks no visām tautām; un viņi nedosies prom baiļu pilnā steigā, nedz arī bēgot, jo Es iešu tiem pa priekšu, saka Tēvs, un Es būšu arī viņu aizmugure."}]}