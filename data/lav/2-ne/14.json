{"heading":"Ciāna un viņas meitas tiks atpestītas un attīrītas tūkstošgades dienā. Salīdziniet ar Jesajas gr. 4. Apmēram 559–545 g. pr. Kr.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2. Nefija 14","verses":[{"vNo":"1 ","txt":"Un tanī dienā septiņas sievas pieķersies vienam vīram, sakot: Mēs ēdīsim pašas savu maizi un tērpsimies pašas savās drēbēs, tikai ļauj mums saukties tavā vārdā, lai atņemtu mūsu negodu."},{"vNo":"2 ","txt":"Tanī dienā Tā Kunga zars būs skaists un krāšņs; zemes auglis lielisks un piemīlīgs Israēla izglābtajiem."},{"vNo":"3 ","txt":"Un notiks, ka tie, kas būs palikuši Ciānā un izglābušies Jeruzālemē, tiks saukti par svētiem, katrs, kurš būs pierakstīts starp dzīvajiem Jeruzālemē,"},{"vNo":"4 ","txt":"kad Tas Kungs nomazgās Ciānas meitu nešķīstumu un iztīrīs Jeruzālemes asinis no viņu vidus ar tiesas garu un šķīstīšanas garu."},{"vNo":"5 ","txt":"Un Tas Kungs klās pār katru apdzīvotu vietu Ciānas kalnā un pār tās sapulces vietām mākoņus un dūmus dienā un uguns gaismas mirdzumu naktī; jo pār visu Ciānas godību būs aizsardzība."},{"vNo":"6 ","txt":"Un tur būs telts ēnai dienā pret karstumu un patvēruma vieta, un patvērums no vētras un lietus."}]}