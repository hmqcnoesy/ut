{"heading":"Bābeles iznīcināšana ir paraugs iznīcināšanai Otrās Atnākšanas laikā. Tā būs niknuma un atriebības diena. Bābele (pasaule) kritīs uz visiem laikiem. Salīdziniet ar Jesajas gr. 13. Apmēram 559–545 g. pr. Kr.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2. Nefija 23","verses":[{"vNo":"1 ","txt":"Spriedums par Bābeli, ko Jesaja, Amoca dēls, saņēma parādībā."},{"vNo":"2 ","txt":"Paceliet karogu augstā kalnā, uzsauciet tiem stiprā balsī, mājiet ar roku, lai viņi varētu ieiet pa dižciltīgo vārtiem!"},{"vNo":"3 ","txt":"Es esmu pavēlējis Saviem svētītajiem, Es arī esmu aicinājis Savus stipros, jo Manas dusmas nav pār tiem, kuri priecājas Manā godībā."},{"vNo":"4 ","txt":"Pūļa balss atskan kalnos kā no lielas tautas, kā no daudzu tautu ķēniņvalstīm sapulcētu tautu balss, Tas Kungs Cebaots kārto karaspēku karam."},{"vNo":"5 ","txt":"Viņi nāk no tālas zemes, no pašas debesu malas, jā, Tas Kungs un Viņa sašutuma ieroči, lai izpostītu visu zemi."},{"vNo":"6 ","txt":"Vaimanājiet, jūs, jo Tā Kunga diena ir tuvu! Tā nāks kā posts no Visuvarenā!"},{"vNo":"7 ","txt":"Tāpēc nolaidīsies visas rokas un katra cilvēka sirds pamirs."},{"vNo":"8 ","txt":"Un viņi būs izbijušies, sāpes un bēdas tos pārņems, viņi būs pārsteigti viens par otru, viņu vaigi degs kā ugunīs."},{"vNo":"9 ","txt":"Lūk, Tā Kunga diena nāk, briesmīga ar niknumu un ar dusmu kvēli, lai pārvērstu zemi par tuksnesi, un Viņš iznīcinās tajā esošos grēciniekus."},{"vNo":"10 ","txt":"Jo debesu zvaigznes un to zvaigznāji vairs nedos savu gaismu, saule uzlecot aptumšosies, un mēness vairs nespīdēs."},{"vNo":"11 ","txt":"Un Es sodīšu pasauli par ļaunumu un bezdievīgos par viņu noziegumiem. Es iznīcināšu lepno augstprātību un pazemošu varmāku lielību."},{"vNo":"12 ","txt":"Es padarīšu cilvēku dārgāku par tīru zeltu, cilvēku dārgāku pat par Ofīras zelta stieni."},{"vNo":"13 ","txt":"Tādēļ Es satricināšu debesis, un zeme izkustēsies no savas vietas Pulku Kunga dusmās un Viņa dusmu kvēles dienā."},{"vNo":"14 ","txt":"Un viņiem tad klāsies kā izbiedētām stirnām un kā avīm, kam nav gana, un viņi ikviens pievērsīsies savai tautai un ikviens bēgs uz savu zemi."},{"vNo":"15 ","txt":"Ikviens, kas ir lepns, tiks nodurts, jā, un ikviens, kas pieslējies ļaunajiem, kritīs no zobena."},{"vNo":"16 ","txt":"Viņu bērni tiks sašķaidīti gabalos viņu acu priekšā; viņu namus izlaupīs, un viņu sievas piesmies."},{"vNo":"17 ","txt":"Lūk, Es sacelšu pret viņiem mēdiešus, kas nedzenas pēc sudraba un zelta un nekāro pēc tā."},{"vNo":"18 ","txt":"Viņu stopi sašķaidīs gabalos arī jaunekļus un viņi nesaudzēs bērnus mātes miesās, bērni neatradīs žēlastību viņu acu priekšā."},{"vNo":"19 ","txt":"Un Bābelei, kas ir ķēniņu valstu glītums, kaldeju skaistums un lepnums, klāsies tāpat kā Sodomai un Gomorai, kad Dievs tās nopostīja līdz pamatiem."},{"vNo":"20 ","txt":"Tur nemūžam neviens vairs nedzīvos, tā paliks tukša uz paaudžu paaudzēm. Arābi tur neuzslies telti un gani tur neganīs."},{"vNo":"21 ","txt":"Bet tur mitīs tuksneša zvēri, un viņu nami būs pilni ar mošķiem, un pūces tur dzīvos, un jodi dejos."},{"vNo":"22 ","txt":"Un salu plēsīgie zvēri kauks viņu pamestajos namos un pūķi viņu jaukajās pilīs; un viņas laiks jau ir tuvu klāt, un viņas diena netiks pagarināta. Jo Es to iznīcināšu ātri, jā, jo Es būšu žēlīgs pret Savu tautu, bet bezdievīgie ies bojā."}]}