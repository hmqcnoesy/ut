{"heading":"Awurade hyɛ Amon sɛ ɔnni Anti-Nifae-Lihae nkurɔfoɔ anim nkɔ baabi pa—Ɔhyiaa Alma no, Amon ɛdɛ ma ɔyɛ mmerɛ—Nifaefoɔ de Yesɔn asaase no ma Anti-Nifae-Lihaefoɔ—Wɔfrɛ wɔn Amon nkurɔfoɔ. Bɛyɛ mfinhyia 90–77 ansa na wɔrebɛwo Kristo.","prevAbbr":"alma","prevNo":26,"nextAbbr":"alma","nextNo":28,"chapterTitle":"Alma 27","verses":[{"vNo":"1 ","txt":"Afei ɛbaa sɛ mmerɛ a saa Lamanfoɔ no a wɔkɔɔ sɛ wɔrekɔko atia Nifaefoɔ no hunuu sɛ wɔn mmɔden a wɔbɔɔɛ nyina ara akyiri no wɔrentumi nsɛe wɔn no, wɔsann wɔn akyiri kɔɔ Nifae asaase so bio."},{"vNo":"2 ","txt":"Na ɛbaa sɛ Amalɛkaefoɔ no bo fuu yie ɛnam wɔn nkoguo no nti; Na wɔhunuu sɛ wɔrentumi nya werɛtɔ mfiri Nifaefoɔ no hɔ no nti no, wɔhyɛɛ aseɛ kanyan nkurɔfoɔ no ara maa wɔn bo fuu wɔn nuanom, Anti-Nifae-Lihae nkurɔfoɔ no; ɛno nti wɔhyɛɛ aseɛ bio sɛ wɔresɛe wɔn."},{"vNo":"3 ","txt":"Afei saa nkurɔfoɔ yi ampɛ sɛ wɔbɛfa wɔn akodeɛ bio, nti wɔmaa ho atamfoɔ no kwan maa sɛ wɔkumkum wɔn sɛdeɛ wɔn ara pɛ."},{"vNo":"4 ","txt":"Afei mmerɛ a Amon ne ne nuanom hunuu saa ɔsɛee adwuma a ɛwɔ wɔn a wɔdɔ wɔn mmorosoɔ, na wɔn nso wɔdɔ wɔn mmorosoɔ no mu no—ɛfiri sɛ wɔfaa wɔn sɛ wɔyɛ abɔfoɔ a Onyankopɔn asoma wɔn sɛ wɔmmɛgye wɔn mfiri ɔsɛee a ɛtehɔ daa mu—ɛno nti mmerɛ a Amon ne ne nuanom hunuu saa ɔsɛee dwumadie kɛseɛ yi no, wɔyɛɛ wɔn mmɔbɔ, na wɔsee ɔhene no sɛ:"},{"vNo":"5 ","txt":"Momma yɛmmoaboa Awurade nkurɔfoɔ yi ano, na momma yɛnkɔ yɛn nuanom Nifaefoɔ hɔ wɔ Sarahɛmla asaase so, na yɛn nwanne mfiri yɛn atamfo nsa mu, ama wɔansɛe yɛn."},{"vNo":"6 ","txt":"Nanso ɔhene no see wɔn sɛ: Hwɛ, Nifaefoɔ no bɛsɛe yɛn, ɛnam awudie bebree ne bɔne a yɛayɛ atia wɔn no nti."},{"vNo":"7 ","txt":"Na Amon kaa sɛ: Mɛkɔ akɔbisa Awurade, na sɛ ɔse yɛn sɛ, yɛnkɔ yɛn nuanom no nkyɛn a mobɛkɔ anaa?"},{"vNo":"8 ","txt":"Na ɔhene no see no sɛ: Aane, sɛ Awurade se yɛn sɛ, monkɔ deɛ a, yɛbɛkɔ yɛn nuanom nkyɛn, na yɛbɛyɛ wɔn nkoa akɔsi sɛ yɛbɛsom de atua awudie ne bɔne bebree a yɛayɛ atia wɔn no ka."},{"vNo":"9 ","txt":"Nanso Amon see no sɛ: Ɛtia yɛn nuanom mmara a m'agya hyehyɛ too hɔ sɛ mma wɔnnya nkoa biara wɔ wɔn mu; ɛno nti momma yɛnkɔ hɔ na yɛn mfa yɛn ho nto yɛn nuanom ahummɔborɔ so."},{"vNo":"10 ","txt":"Na mmom ɔhene no see no sɛ: Bisa Awurade, na sɛ ɔse yɛn sɛ yɛnkɔ a, yɛbɛkɔ; anyɛ saa a yɛbɛsɛe wɔ asaase no so."},{"vNo":"11 ","txt":"Na ɛbaa sɛ Amon kɔ kɔbisaa Awurade, na Awurade see no sɛ:"},{"vNo":"12 ","txt":"Ma saa nkurɔfoɔ yi mfiri asaase yi so, ama wɔansɛe; ɛfiri sɛ Satan kuta Amalɛkaefoɔ akoma mu dendennden, ama ɛno nti ɔkanyan Lamanfoɔ no ma wɔn bo fu wɔn nuanom no sɛ wɔbɛkumkum wɔn; ɛno nti momfiri asaase yi so; na nhyira aka saa nkurɔfoɔ yi a wɔwɔ saa awoɔntoatoasoɔ yi mu yi, na mɛkora wɔn."},{"vNo":"13 ","txt":"Na afei ɛbaa sɛ Amon kɔkaa nsɛm a Awurade aka akyerɛ no no nyina ara kyerɛɛ ɔhene no."},{"vNo":"14 ","txt":"Na wɔboaboaa wɔn nkurɔfoɔ no nyina ara ano, aane, Awurade nkurɔfoɔ nyina ara, na wɔboaboaa wɔn nnwan ne wɔn anantwie nyina ara ano, na wɔfirii asaase no so, na wɔbaa ɛserɛ a ɛtwa Nifae asaase ne Sarahɛmla asaase ntam no so, na wɔbɛbɛnee asaase no hyeɛ so."},{"vNo":"15 ","txt":"Na ɛbaa sɛ Amon see wɔn sɛ: Monhwɛ, me ne me nuanom asɛmpatrɛfoɔ no bɛkɔ Sarahɛmla asaase so, na mobɛtwɛn wɔ ha kɔpem sɛ yɛbɛsan; na yɛrekɔhwɛ yɛn nuanom akoma ahwɛ sɛ wɔbɛpɛ sɛ mobɛba wɔn asaase so a."},{"vNo":"16 ","txt":"Na ɛbaa sɛ mmerɛ a Amon rekɔ asaase no so no na ɔne ne nuanom hyiaa Alma, wɔ baabi a wɔaka ho asɛm no so; na hwɛ, yei yɛɛ anigyeɛ nhyiam."},{"vNo":"17 ","txt":"Afei Amon nyaa ɛdɛ maa ɛboro so mpo; aane, ɔnyaa ɛdɛ ara wɔ ne Nyankopɔn mu ara maa n'ahoɔden saae; maa ɔhwee fam bio."},{"vNo":"18 ","txt":"Afei yei nnyɛ ɛdɛ mmorosoɔ anaa? Hwɛ, yei yɛ ɛdɛ a obiara nnya, gye sɛdeɛ ɔnu ne ho nokware mu ne nsakyeraɛ mu ɔde ahobraseɛ hwehwɛ anigyeɛ."},{"vNo":"19 ","txt":"Afei ɛdɛ a Alma nyaaɛ mmerɛ a ɔhyiaa ne nuanom no, nokware mu ni, na ɛso, na Aaron nso ɛdɛ saa ara, ne Omna, ne Himnae nso; na mmom hwɛ wɔn ɛdɛ anyɛ deɛ ɛboro wɔn ahoɔden so."},{"vNo":"20 ","txt":"Na afei ɛbaa sɛ Alma dii ne nuanom asɛmpatrɛfoɔ no anim ne wɔn san kɔɔ Sarahɛmla asaase so; kɔɔ ɔno ara mpo fie. Na wɔkɔkaa deɛ ɛsii wɔ wɔn ne wɔn nuanom, Lamanfoɔ ntam wɔ Nifae asaase so nyina ara kyerɛɛ ɔtɛmmuafoɔ panin no."},{"vNo":"21 ","txt":"Na ɛbaa sɛ ɔtɛmmuafoɔ panin no maa wɔbɔɔ dawuro wɔ asaase no nyina ara so sɛ ɔpɛ sɛ nkurɔfoɔ no kyerɛ wɔn adwene sɛ wɔpene so sɛ wɔnnye wɔn nuanom a wɔyɛ Anti-Nifae-Lihae nkurɔfoɔ no."},{"vNo":"22 ","txt":"Na ɛbaa sɛ nkurɔfoɔ no kyerɛɛ wɔn adwene, sɛ: Hwɛ, yɛde Yɛsɔn asaase a ɛda ɛpo no atɔɛ afam no, deɛ ɛbɔ Dodoɔ asaase no a ɛwɔ Dodoɔ asaase no anaafoɔ no bɛma wɔn; na saa Yɛsɔn asaase yi na yɛde bɛma yɛn nuanom no ama ayɛ wɔn awunyadeɛ."},{"vNo":"23 ","txt":"Na hwɛ, yɛde yɛn asraafoɔ bɛtena Yɛsɔn asaase ne Nifae asaase ntam hɔ, ama yɛatumi abɔ yɛn nuanom ho ban wɔ Yɛsɔn asaase so; na yei na yɛbɛyɛ ama yɛn nuanom ɛnam sɛ wɔsuro sɛ wɔbɛfa akodeɛ ako atia wɔn nuanom ama wɔanyɛ bɔne; na wɔnyaa suro kɛseɛ yi ɛnam nsakyeraɛ kɛseɛ a wɔnyaa wɔ wɔn awudie bebree ne wɔn atirimuɔden kɛseɛ no nti."},{"vNo":"24 ","txt":"Na afei hwɛ, yei na yɛbɛyɛ ama yɛn nuanom, sɛ wɔbɛfa Yɛsɔn asaase no; na yɛde yɛn asraafoɔ bɛbɔ wɔn ho ban afiri wɔn atamfoɔ nsa mu, sɛ wɔbɛma yɛn wɔn ahodeɛ kakra de aboa yɛn ama yɛatumi de ahwɛ yɛn asraafoɔ no."},{"vNo":"25 ","txt":"Afei; ɛbaa sɛ mmerɛ a Amon tee sei no, ɔsann n'akyiri kɔɔ Anti-Nifae-Lihae nkurɔfoɔ no hɔ, na Alma nso ne no kɔɔ ɛserɛ no so wɔ baabi a wɔasisi wɔn ntomadan, na ɔdaa nneɛma yi nyina ara adi kyerɛɛ wɔn. Na Alma nso kaa ɔne Amon ne Aaron, ne ne nuanom nsakyeraɛ ho asɛm kyerɛɛ wɔn."},{"vNo":"26 ","txt":"Na ɛbaa sɛ yei de ɛdɛ kɛseɛ baa wɔn mu. Na wɔkɔɔ Yɛsɔn asaase so, na wɔkɔfaa Yɛsɔn asaase no; na Nifaefoɔ no frɛɛ wɔn Amon nkurɔfoɔ; ɛno nti saa din no hyɛɛ wɔn nso ɛfiri saa da no de rekorɔ."},{"vNo":"27 ","txt":"Na wɔbɛkaa Nifae nkurɔfoɔ no ho, na wɔkann wɔn nso fraa nkurɔfoɔ a wɔyɛ Onyankopɔn asɔremma no ho. Na na wɔda nso wɔ Onyankopɔn mmɔdenmɔ ne nnipa nso ho; na wɔdii nokware ara yie na wɔyɛɛ tenenee wɔ nneɛma nyina ara mu; na wɔgyinaa pintinn wɔ gyedie mu wɔ Kristo mu, mpo de kɔɔ awieɛ."},{"vNo":"28 ","txt":"Na sɛ wɔbɛka wɔn nuanom mogya agu no yɛɛ akyiwasɛm kɛseɛ wɔ wɔn ani so; na biribi ara antumi amma wɔamfa akodeɛ anko antia wɔn nuanom da; na owuo anyɛ adeɛ a ɛyɛ hu wɔ wɔn ani so, ɛnam wɔn anidasoɔ ne sɛdeɛ wɔte Kristo ne owusɔreɛ ase nti; ɛno nti wɔhunuu sɛ Kristo nkonimdie no amene owuo ama wɔn."},{"vNo":"29 ","txt":"Ɛno nti wɔpɛɛ owuo a emu yɛ den na ahoyera wɔ mu, a wɔn nuanom de bɛyɛ wɔn ansa na wɔafa akofena anaa sɛ sekan koaɛ de akum wɔn."},{"vNo":"30 ","txt":"Na sei na ɛmaa wɔyɛɛ nkurɔfoɔ a ahokeka wɔ wɔn mu na wɔwɔ dɔ, nkurɔfoɔ a Awurade anigye wɔn ho mmorosoɔ."}]}