{"heading":"Awurade da ne nsusuɛ adi kyerɛ Israel—Wapaw Israel afiri ahohiahia fononoo mu, na wɔbɛfiri Babilɔn—Fa toto Yesiah 48 ho. Bɛyɛ mfinhyia 588–570 ansa na wɔrebɛwo Kristo.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1 Nifae 20","verses":[{"vNo":"1 ","txt":"Monya aso na montie yei, O Yakob fiefoɔ a wɔato mo din Israel na mofiri Yuda asubɔntene mu apue, anaa sɛ mofiri asubɔ asubɔntene mu apue, mo a mode Awurade din ka ntam na mobɔ Israel Nyankopɔn din, nanso ɛnnyɛ nokware mu anaa tenenee mu."},{"vNo":"2 ","txt":"Na wɔfrɛ wɔn ho sɛ wɔfiri kuro kronkron no mu no, na wɔde wɔn ho twere Israel Nyankopɔn; a ɔyɛ Ɛdɔm Awurade, aane, Ɛdɔm Awurade ne ne din."},{"vNo":"3 ","txt":"Hwɛ, mada nneɛma dada no adi fiti ahyɛaseɛ, na ɛfiri m'anom na epueɛ, na mede kyerɛɛe, na meyɛɛ no mpofire mu."},{"vNo":"4 ","txt":"Na meyɛɛe ɛfiri sɛ, na menim sɛ woyɛ asoɔden, na wo kɔn yɛ daban, na wo moma yɛ yaawa."},{"vNo":"5 ","txt":"Na mpo, me fiti ahyɛaseɛ no na mada no adi akyerɛ wo; me de kyerɛɛ wo ansa na ɛreba mu; na ama woanka sɛ—Me honin na ayɛ saa nneɛma yi, na me honin a wasene, ɛne me honin a wanane na ɔhyɛɛ saa nneɛma yi ma ɛbaa mu."},{"vNo":"6 ","txt":"Woahunu, ɛna wate yei nom nyina ara; na worenna no adi anaa? Na makyerɛ wo nneɛma foforɔ firi saa mmerɛ yi, mpo nneɛma a ahinta, na wonnim."},{"vNo":"7 ","txt":"Afei na wɔabɔ wɔn, na ɛmfiri ahyɛaseɛ, mpo, ansa na ɛda a worenteeɛ no reba, ama wɔada no adi akyerɛ wo, anyɛ ama wanka sɛ—Hwɛ menim saa nneɛma yi."},{"vNo":"8 ","txt":"Aane, na wonteeɛ, aane, wonnim, aane, ɛfiri mmerɛ a na w'aso mmuaɛ no; na, na menim sɛ wo neyɛɛ bɛyɛ hwammɔ, na wɔfrɛɛ wo mmaratoni firi yafunu mu."},{"vNo":"9 ","txt":"Yei nom nyina ara akyiri no, me din nti na mɛtwentwen mabufuo aseɛ, na m'ayɛyie nti na mɛtwe me ho afiri wo ho, na mantwa wo antwenee."},{"vNo":"10 ","txt":"Na hwɛ, manane wo, masa mu ayi wo wɔ ahohiahia foonoo no mu."},{"vNo":"11 ","txt":"Me ara me nti, aane, me ara me nti na mɛyɛ yei, na meremma kwan mma wɔnsɛe me din, na meremfa m'animuonyam mma obi."},{"vNo":"12 ","txt":"O Yakob tie me ɛ, na Israel a mafrɛ woɔ, me ne ɔno; me na medi kan, me ara nso na metwa toɔ."},{"vNo":"13 ","txt":"Me nsa na ɛto asaase fapem, na me nsa nifa na ɛtrɛɛ ɛsoro mu. Na me frɛ a, ne nyina ara bɛgyinagyina hɔ abɔ mu."},{"vNo":"14 ","txt":"Mo nyina ara mommoa mo ano, na montie; wɔn mu hwan na ɔkaa yienom kyerɛɛ wɔn? Awurade adɔ no; aane, na ɔbɛma n'asɛm a ɔdaa no adi kyerɛɛ wɔn no aba mu; na ɔbɛyɛ deɛ n'anisɔ wɔ Babilɔn so, na ne basa bɛba Chaldeafoɔ so."},{"vNo":"15 ","txt":"Afei nso, Awurade na ɔseɛ; me Awurade, aane, makasa; aane, mafrɛ no sɛ ɔmɛka sɛ, mede no aba, na ɔbɛyɛ ne kwan frɔmfrɔm."},{"vNo":"16 ","txt":"Montwe mɛn me; ɛnnyɛ kokoa mu na mekasaae firi ahyɛaseɛ, ɛfiri mmerɛ a ɔdaa no adi na makasa; na Awurade Nyankopɔn ne ne Honhom na asoma me."},{"vNo":"17 ","txt":"Na sɛdeɛ Awurade seɛ nie, wo Dimafoɔ, Israel Kronkroni no, m'asoma no, Awurade wo Nyankopɔn a ɔkyerɛkyerɛɛ wo deɛ ɛbɛma wo mfasoɔ, deɛ ɔde wo faa ɔkwan a ɛwɔ sɛ wo fa so no, na Awurade wo Nyankopɔn ayɛ."},{"vNo":"18 ","txt":"O na sɛ wonya aso ma me mmaransɛm a, anka w'asomdwoeɛ bɛyɛ sɛ asubɔntene, na wotenenee ayɛ sɛ ɛpo asorɔkye."},{"vNo":"19 ","txt":"Na w'asefoɔ nso adɔre sɛ anwea; na wo yafunu mu aba nso ayɛ sɛ n'abosea; Wɔrentwa ne din ntwenee, ɛna wɔrensɛe no mfiri m'anim."},{"vNo":"20 ","txt":"Momfiri Babilon mfiri, monwane mfiri Chaldefoɔ no hɔ; mo mfa nwomtoɔ nne nka nkyerɛ, mo nka yei, momɔ din nkɔduru asaase awieɛ mpo; monka sɛ Awurade adi ama n'akoa Yakob."},{"vNo":"21 ","txt":"Na nsukɔm aane wɔn wɔ mmerɛ a ɔde wɔn faa ɛserɛ no so no; ɔmaa nsuo no firii ɔbotan no mu maa wɔn; ɔpae ɔbotan mu nso maa nsuo puee firii mu ahoɔden so."},{"vNo":"22 ","txt":"Ɛwɔ mu sɛ ɔyɛe yeinom nyina ara, ne nneɛma akɛseɛ deɛ, nso asomdwoeɛ nni hɔ ma atirimuɔdenfoɔ. Awurade na ɔseɛ."}]}