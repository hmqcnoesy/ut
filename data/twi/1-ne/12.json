{"heading":"Nifae nya yikyerɛ wɔ bɔhyɛ asaase no ho; teneneeyɛ, amumuyɛ no ne emu nnipa ahweaseɛ; Onyankopɔn Adwammaa no mmaeɛ wɔ wɔn mu; ɛkwan a Akyidifoɔ Dumienu no ne Asuafoɔ Dumienu no bɛfa so abu Israel atɛn; ne wɔn a wɔtɔsini wɔ gyedie mu no nwuma ne efii tebea a wɔwɔ mu. Bɛyɛ mfinhyia 600–592 ansa na wɔrebɛwo Kristo.","prevAbbr":"1-ne","prevNo":11,"nextAbbr":"1-ne","nextNo":13,"chapterTitle":"1 Nifae 12","verses":[{"vNo":"1 ","txt":"Na ɛbaa sɛ ɔbɔfoɔ no see me sɛ: Hwɛ, na hunu w'asefoɔ, ne wo nuanom nso asefoɔ. Na mehwɛɛe, na mehunu bɔhyɛ asaase no, ɛna mehunu nkurɔfoɔ akuokuo, aane, na wɔn dodoɔ dɔɔso kyɛ ne mpoano anwea mpo."},{"vNo":"2 ","txt":"Na ɛbaa sɛ mehunu nkurɔfoɔ akuokuo sɛ waboa wɔn ano rekɔko atia wɔn ho; na mehunu ako, na metee akokoakoko nka, ne awudie pii a wɔde afena dii wɔ me nkurɔfoɔ no mu."},{"vNo":"3 ","txt":"Na ɛbaa sɛ me hunu awoɔntoatoasoɔ bebrebee a atwa mu kɔ, ɛnam akokoakoko ne apereapereɛ a ɛwɔ asaase no so nti; na mehunu nkuropɔn bebree, aane, a mantumi ankan mpo."},{"vNo":"4 ","txt":"Na ɛbaa sɛ mehunu esum wisiwisi wɔ bɔhyɛ asaase no ani so; na mehunu anyinam ɛna metee apranaa ne asaase wosoɔ ne dede denden ahodoɔ nyina ara bi nka; na mehunu asaase ne mmotan sɛ apaepaee; na mehunuu mmepɔ sɛ ɛredwiridwiri gu; na mehunu asaase sɛ apaepaee; na mehunu nkuropɔn bebree a amemem; na mehunuu bebree a egya ahye wɔn; na mehunuu bebree nso a asaase wosoɔ nti adwiridwiri agu asaase so."},{"vNo":"5 ","txt":"Na ɛbaa sɛ mehunu saa nneɛma no akyire yi no, me hunu tutuo kumɔɔ, sɛ ɛfiri asaase aniso rekɔ; na hwɛ, mehunuu nkurɔfoɔ akuokuo a wɔnhwehwee asɛe, ɛnam Awurade ntɛmmuo kɛseɛ huhuu no nti."},{"vNo":"6 ","txt":"Na mehunu sɛ ɛsoro abue, na Onyankopɔn Adwammaa no firi soro resane; na ɔbaa fam bɛyii ne ho adi kyerɛɛ wɔn."},{"vNo":"7 ","txt":"Na mehunui nso na medii adanseɛ sɛ Honhom Kronkron no baa dumienu afoforɔ nso so; na Onyankopɔn hyɛɛ wɔn asɔfoɔ na ɔpaa wɔn."},{"vNo":"8 ","txt":"Na ɔsoro bɔfoɔ no see me sɛ: Hwɛ Adwammaa no akyidifoɔ dumienu no a wayi wɔn sɛ wɔmmɛsom wasefoɔ no."},{"vNo":"9 ","txt":"Na ɔsee me sɛ: Na wokae Adwammaa no asuafoɔ dumienu no? Hwɛ ɛyɛ wɔn na wɔbɛbu Israel abusua dumienu no atɛn; ɛno nti wɔbɛbu w'asefoɔ asɔfoɔ edumienu no atɛn; ɛfiri sɛ moyɛ Israel fiefoɔ."},{"vNo":"10 ","txt":"Na saa asomafoɔ dumienu a wohunu wɔn yi na wɔbɛbu wasefoɔ atɛn. Na hwɛ wɔyɛ tenenee afebɔɔ; na ɛnam wɔn gyedie wɔ Onyankopɔn Adwammaa no mu no nti, wasi wɔn ntoma ama ayɛ fitaa wɔ ne mogya no mu."},{"vNo":"11 ","txt":"Na ɔsoro bɔfoɔ no see me sɛ: Hwɛ! Na mehwɛɛe, na mehunuu awoɔntoatoasoɔ mmiɛnsa a atwa mu kɔ wɔ teneneeyɛ mu no: na wɔn ntoma yɛ fitaa mpo te sɛ Onyankopɔn Adwammaa deɛ no. Na ɔsoro bɔfoɔ no see me sɛ: Wayɛ yeinom fitaa wɔ Onyankopɔn Adwammaa no mogya no mu ɛnam wɔn gyedie a ɛwɔ ne mu no nti."},{"vNo":"12 ","txt":"Na me, Nifae, me nso me hunu awoɔntoatoasoɔ a ɛtɔ so nan no mu bebree a wɔn atwa mu kɔ wɔ tenenee mu."},{"vNo":"13 ","txt":"Na ɛbaa sɛ mehunu asaase no so nkurɔfoɔ akuokuo a wɔaboa wɔn ano."},{"vNo":"14 ","txt":"Na ɔsoro bɔfoɔ no see me sɛ: Hwɛ w'asefoɔ, ne wo nuanom nso asefoɔ."},{"vNo":"15 ","txt":"Na ɛbaa sɛ mehwɛɛe na mehunu me nuanom asefoɔ sɛ wɔaboaboa wɔn ano nkurɔfoɔ akuokuo sɛ wɔrebɛko."},{"vNo":"16 ","txt":"Na ɔsoro ɔbɔfoɔ no see me sɛ: Hwɛ, nsuo potɔɔ asubura no a w'agya hunu no nie; aane, asubɔntene no a ɔkaa ho asɛm no; na ne bunu no ne asamando bunu no."},{"vNo":"17 ","txt":"Na ɛbɔ kumɔɔ no yɛ ɔbonsam nsɔhwɛ a efira ani, na ɛma nnipa mma akoma yɛ den, na ɛde wɔn fa ɛkwan a ɛtrɛ mu ma wɔwu na wɔsɛe."},{"vNo":"18 ","txt":"Na ɛdan kɛseɛ a emu baeɛ no a w'agya hunuuɛ no yɛ nsusuhunu ne nnipa mma ahomasoɔ. Ekuu kɛseɛ a ɛyɛ hu bi da wɔn ntam; aane, Ɔnniawieɛ Nyankopɔn tenenee no ne Mesaia no a ɔyɛ Onyankopɔn Adwammaa no a Honhom Kronkron di ne ho adanseɛ firi wiase ahyɛaseɛ de besi ɛnɛ, na ɛfiri saa mmerɛ yi derekɔsi afebɔɔ."},{"vNo":"19 ","txt":"Na mmerɛ a ɔsoro bɔfoɔ no kaa nsɛm yi no, mehwɛɛe na mehunu sɛ me nuanom asefoɔ no ne m'asefoɔ no redi apereapereɛ sɛdeɛ ɔsoro bɔfoɔ no asɛm no teɛ no; na ɛnam m'asefoɔ ahomasoɔ, ne ɔbonsam no nsɔhwɛ nti, mehunu sɛ me nuanom asefoɔ no ahyɛ m'asefoɔ no so."},{"vNo":"20 ","txt":"Na ɛbaa sɛ mehwɛɛe na mehunu sɛ me nuanom asefoɔ no adi m'asefoɔ no so nkunim; na nkurɔfoɔ akuokuo no kɔhyɛɛ asaase ani ma."},{"vNo":"21 ","txt":"Na mehunu sɛ wɔn aboaboa wɔn ano nkurɔfoɔ akuokuo; na mehunu ako na metee akokoakoko nka wɔ wɔn mu; na ako mu ne akokoakoko nka na mehunuu awoɔntoatoasoɔ bebree a atwa mu kɔ."},{"vNo":"22 ","txt":"Na ɔsoro bɔfoɔ no see me sɛ: Hwɛ yeinom nyina ara bɛtɔ sini wɔ gyedie mu."},{"vNo":"23 ","txt":"Na ɛbaa sɛ wɔtɔɔ sini wɔ gyedie mu akyire yi no, me hunu sɛ wɔn bɛyɛɛ tumm, yɛɛ anihafoɔ ne nnipa a wɔyɛ fii, na akwadworɔ ne akyiwasɛm ahodoɔ nyina ara ahyɛ wɔn mma."}]}