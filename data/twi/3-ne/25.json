{"heading":"Mmaeɛ a ɛtɔ so Mmienu no mu no, ɔbɛhye ahomasoɔfoɔ ne atirimuɔdenfoɔ te sɛ aburo dwanee dua—Elia bɛsan aba ansaana saa da kɛseɛ a ɛyɛ hu no aba—Fatoto Malaki 4 ho. Bɛyɛ mfinhyia 34 wɔ Kristo awoɔ akyiri.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nifae 25","verses":[{"vNo":"1 ","txt":"Na monhwɛ, ɛda no reba, a ɛbɛhye sɛ foonoo; na ahomasoɔfoɔ nyina ara, aane, ne wɔn a wɔyɛ atirimuɔdensɛm nyina ara bɛyɛ aburo dwanee dua; na ɛda a ɛreba no bɛhye wɔn; Asafo Awurade na ɔseɛ, sɛ ɔrennya wɔn nhini anaa mman."},{"vNo":"2 ","txt":"Na mmom wɔn a wɔsuro me din no deɛ, Tenenee Babarima no bɛsɔre de ne ntaban a ayaresa wɔ mu no; na mobɛkɔ akɔnyini sɛ anantwie mma wɔ nantwibuo mu."},{"vNo":"3 ","txt":"Na mobɛtiatia atirimuɔdenfoɔ so; ɛfiri sɛ wɔbɛyɛ nso wɔ mo nan ase wɔ ɛda a mɛyɛ yei no mu, Asafo Awurade na ɔseɛ."},{"vNo":"4 ","txt":"Monkae Mose a ɔyɛ me somfoɔ no mmara no a mehyɛɛ no wɔ Horeb maa Israel nyina ara no, ne mmara ne ntɛmmuo no."},{"vNo":"5 ","txt":"Monhwɛ, mɛsoma Elia ɔkɔmhyɛni no ansaana na Awurade da a ɛyɛ kɛseɛ na ɛyɛ hu yie no aba;"},{"vNo":"6 ","txt":"Na ɔbɛdane agyanom akoma aba wɔn mma so, na mma nso akoma aba agyanom so, na mamma amɛfa nomee ammɔ asaase no."}]}