{"heading":"Wɔbɛkyekyere Sion ne ne ntomadan nnua no, na ɔnam ahummɔborɔ ne mmerɛyɛ so bɛboa Israel ano—Wɔbɛdi nkunim—Fatoto Yesaia 54 ho. Bɛyɛ mfinhyia 34 wɔ Kristo awoɔ akyiri.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Nifae 22","verses":[{"vNo":"1 ","txt":"Na afei deɛ wɔatwerɛ no bɛba mu: To dwom, O ɔbɔnin, wo a woanwoɔ; fa ahosane to dwom, na tea mu den, wo a wonkyem ba; ɛfiri sɛdeɛ ɔnni bie mma bɛdɔɔso akyɛn deɛ wawareɛ mma, Awurade na ɔseɛ."},{"vNo":"2 ","txt":"Ma baabi a wo ntomadan wɔ ntrɛ, na ma wɔntwe wo ntomadan ntoma mu wɔ baabi a wo teɛ; mfa nkame, ma wo ntampehoma mu ntwe na wo ntomadan nua mu nyɛ den."},{"vNo":"3 ","txt":"Na wobɛtrɛtrɛ akɔ wo nsa nifa so ne wo bɛnkum so, na w'asefoɔ bɛfa Amanamanmufoɔ no ayɛ wɔn deɛ na wɔama wɔatenatena amanfo no so."},{"vNo":"4 ","txt":"Nsuro, na w'ani rennwu; ɛna w'anim rennwuase, na wɔmma animguaseɛ renka wo; na wo werɛ bɛfiri wo mmabaawaberɛ mu aniwuo, na wo renkae wo mmabaawaberɛ mu animguaseɛ, na wo renkae wo kunayɛ animguaseɛ bio."},{"vNo":"5 ","txt":"Na wo yɛfoɔ, wo kunu, Asafo Awurade ne ne din; na wo Dimafoɔ, Israel Kronkroni no—wɔbɛfrɛ no asaase nyina ara Nyankopɔn."},{"vNo":"6 ","txt":"Na Awurade afrɛ wo sɛ ɔbaa a wɔato no atwene na ɔdi anibereɛ wɔ honhom mu, na ɔyɛ ɛyerɛ a ɔyɛ ababunu, mmerɛ a wɔapo wo, wo Nyankopɔn na ɔseɛ."},{"vNo":"7 ","txt":"Na mmerɛ tiaa bi na mato wo atwene, na mmom mede ahummɔborɔ kɛseɛ na mede bɛboa wo ano."},{"vNo":"8 ","txt":"Abufuo kakra ara mu na mede m'anim huntaa wo mmerɛ tiaa bi mu, na mmom mede ayamuyɛ a ɛtehɔ daa na mede bɛhunu wo mɔbɔ, wo Dimafoɔ Awurade na ɔseɛ."},{"vNo":"9 ","txt":"Na yei te sɛ Noa nsuo a aba me so, sɛdeɛ madi nse sɛ Noa nsuyire no nkata asaase yi so bio no, ɛno nti madi nse sɛ mebo mfu wo."},{"vNo":"10 ","txt":"Ɛfiri sɛ mepɔ bɛtutu akɔ na ɔbɛma apampa so afiri hɔ, na mmom m'ayamyie mmfiri wo so, ɛna merennyi m'asomdwoeɛ apam no mmfiri hɔ, Awurade no a ɔhunu wo mɔbɔ no na ɔseɛ."},{"vNo":"11 ","txt":"O wo a amanehunu ahum abɔ wo, na wɔnkyekyere wo werɛ! Hwɛ, mede w'aboɔ a ɛgyegyeɛ bɛsisi hɔ, na mede sapphire ato wo fapem."},{"vNo":"12 ","txt":"Na mede mogyaboɔ bɛyɛ wo mpoma, na mede kabukle ayɛ wo abɔntene pono, na mede aboɔ fɛɛfɛɛ ayɛ woahyeɛso nyina ara."},{"vNo":"13 ","txt":"Na Awurade bɛkyerɛkyerɛ wo mma nyina ara; na wo mma asomdwoeɛ bɛyɛ kɛseɛ."},{"vNo":"14 ","txt":"Tenenee mu na ɔbɛtintim wo, wone nhyɛsoɔ ntam bɛware ɛfiri sɛ wonnsuro, na wone adeɛ a ɛyɛ hu ntam bɛware, ɛfiri sɛ ɛremmɛn wo."},{"vNo":"15 ","txt":"Hwɛ, sɛdeɛ ɛteɛ biara no wɔbɛka wɔn ho aboa ano atia wo a ɛnnyɛ me na mama wɔn kwan; na obiara a ɔbɛboaboa wɔn ano atia wo no bɛhwe ase wɔ wo nti."},{"vNo":"16 ","txt":"Hwɛ, me na mabɔ ɔtomfoɔ a ɔfiti egya bidie mu, na ɔyi n'adwuma ho adwendidadeɛ pue; na me na mabɔ ɔsɛefoɔ sɛ ɔnsɛe adeɛ."},{"vNo":"17 ","txt":"Akodeɛ biara a wɔayɛ de bɛtia wo no renyina; na tɛkyerɛma biara a ɛbɛhunahuna wo wɔ atɛmmuo mu no, wo bɛbu no fɔ. Yei ne Awurade asomfoɔ no agyapadeɛ, ne wɔn tenenee a ɛfiri me, Awurade na ɔseɛ."}]}