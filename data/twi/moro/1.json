{"heading":"Moronae twerɛ deɛ ɛbɛyɛ mfasoɔ ama Lamanfoɔ no—Wɔkum Nifaefoɔ a wɔampene sɛ wɔbɛpo Kristo no. Bɛyɛ mfinhyia 401–421 wɔ Kristo awoɔ akyiri.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moronae 1","verses":[{"vNo":"1 ","txt":"Afei me, Moronae, mmerɛ a metwitwaa Yared nkurɔfoɔ no ho nsɛm no so ntiatia wieeɛ no, mampɛ sɛ anka mɛtwerɛ bio aka ho, nanso mennya nwuie; na mesuro sɛ mɛyi me ho adi akyerɛ Lamanfoɔ no, ɛfiri sɛ anyɛ a na wɔakum me."},{"vNo":"2 ","txt":"Na monhwɛ, na akokoakoko a ɛsisii wɔ wɔn mu no yɛhu yie, na ɔtan nti wɔkumm Nifaeni biara a wampo Kristo no."},{"vNo":"3 ","txt":"Na me, Moronae, merempo Kristo no; ɛno nti, mɛkyinkyini baabiara a mɛtumi wɔ me ara me nkwa ahobanbɔ ho."},{"vNo":"4 ","txt":"Ɛno nti, meretwerɛ nsɛm kakra ara bi, a etia me nsusuɛ sɛ mɛtwerɛ kakra nso bio aka ho, ama ebia na ɛso aba mfasoɔ ama me nuanom Lamanfoɔ no daakye bi sɛdeɛ Awurade pɛ teɛ no."}]}