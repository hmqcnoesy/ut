{"heading":"Wɔbɛdi ama Sion ne ne mmammaa na wɔate wɔn ho wɔ mfie apem no mu—Fatoto Yesaia 4 ho. Bɛyɛ mfinhyia 559–545 ansa na wɔrebɛwo Kristo.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nifae 14","verses":[{"vNo":"1 ","txt":"Na ɛda no mmaa nson bɛsosɔ ɔbarima koro mu aka sɛ: Yɛbɛdi yɛn ara yɛn aduane, na yɛahyɛ yɛn ara yɛn ataadeɛ, ma wɔmfa wo din nto yɛn so, na yi yɛn aniwuo firi yɛn so."},{"vNo":"2 ","txt":"Ɛda no na Awurade mman bɛyɛ fɛfɛɛfɛ animuonyam mu; asaase so aba bɛsɔ ani na ayɛ akɔnɔ ama Israelfoɔ a wɔanya nkwa no."},{"vNo":"3 ","txt":"Na ɛbɛba sɛ, wɔn a wɔgyaa wɔn wɔ Sion a wɔkaa Yerusalem no, wɔbɛfrɛ wɔn kronkron, obiara a wɔatwerɛ ne din afra ateasefoɔ mu wɔ Yerusalem no."},{"vNo":"4 ","txt":"Mmerɛ a Awurade de atɛmmuo honhom ne ɛhyeɛ honhom bɛhohoro Sion mmammaa ho fii na wayi Yerusalem mogya nso afiri mu no."},{"vNo":"5 ","txt":"Na Awurade bɛyɛ mununkum ne wisie awia ne ogyaframa ahyerɛn anadwo, akata Sion bepɔ so tenabea nyina ara ne ne nkurɔfoɔ a wɔahyia hɔ no so, ɛfiri sɛ Sion animuonyam nyina ara so bɛnya ahobanbɔ."},{"vNo":"6 ","txt":"Na ɛbɛyɛ sesee nwunu apata awiaberɛm, ahuhuro mu, awɔ berɛ mu ne dwanekɔbea, ne huntabea wɔ ahum ne nsutɔ berɛ mu."}]}