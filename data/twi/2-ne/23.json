{"heading":"Sɛdeɛ wɔbɛsi asɛe adeɛ wɔ Awurade Mmaeɛ a ɛtɔ so Mmienu no mu no te sɛ Babilon sɛeɛ—Ɛbɛyɛ abufuo ne awerɛtɔ da—Babilon (ewiase) bɛhwease afebɔɔ—Fatoto Yesaia 13 ho. Bɛyɛ mfinhyia 559–545 ansa na wɔrebɛwo Kristo.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Nifae 23","verses":[{"vNo":"1 ","txt":"Babilon adesoa a Amos babarima Yesaia hunuɛ."},{"vNo":"2 ","txt":"Monsi frankaa wɔ bepɔ tentene no so, momma mo nne so mma wɔn, mo nhinhim mo nsa, na ama wɔahyɛ ne animuonyam aboboano mu."},{"vNo":"3 ","txt":"Mahyɛ me kronkronfoɔ no, mafrɛ me marima akatakyie nso, na m'abufuo nni wɔn a wɔdi me kɛseyɛ ho ahurisie no so."},{"vNo":"4 ","txt":"Nnipa kuo dede wɔ mmepɔ no so te sɛ ɔman kɛseɛ bi deɛ, ɛte sɛ aman ahodoɔ a wɔboaboa wɔn ano, ahennie, ne dede gyegyeegye, Asafo Awurade rehwehwɛ ɔsa mu nkurɔfokuo akɔ ko."},{"vNo":"5 ","txt":"Wɔfiri ɔman a ɛwɔ akyirikyiri so, ne ɛsoro awieɛ reba, aane, Awurade, ne n'abufuhyeɛ akodeɛ no, sɛ ɔrebɛsɛe asaase nyina ara."},{"vNo":"6 ","txt":"Montwa adwo, na Awurade da no abɛn; ɛreba sɛ ɔsɛeɛ a ɛfiri Otumfoɔ hɔ."},{"vNo":"7 ","txt":"Ɛnti nsa nyina ara mu bɛgo, nnipa biara akoma bɛnane;"},{"vNo":"8 ","txt":"Na ɛhuu bɛka wɔn; nketenkete ne awerɛhoɔ bɛkuta wɔn; obiara ho bɛyɛ ne yɔnko nnwanwa; wɔn anim bɛyɛ sɛ gyamframa."},{"vNo":"9 ","txt":"Hwɛ Awurade da no reba, atirimuɔden da, abufuo ne abufuhyeɛ, sɛ ɔrebɛma asaase ada mpan, na wasɛe ɛso nnebɔneyɛfoɔ afiri so."},{"vNo":"10 ","txt":"Na ɛsoro nsoroma ne ɛmu nsoroma kuo remma wɔn hann, awia bɛduru sum n'adifiri mu na bosome nso remma ne hann nnhyerɛn."},{"vNo":"11 ","txt":"Na mɛtwe wiase aso wɔ bɔne ho, ne atirimuɔdenfoɔ aso wɔ wɔn amumuyɛ ho, mɛma ahantanfoɔ ahomasoɔ no to atwa, na ahokyerɛfoɔ ahokyerɛ abrɛ ase."},{"vNo":"12 ","txt":"Mɛma nipa asombo asene sika kɔkɔɔ; na nipa asene Ofir sika mpɔkoa mpo."},{"vNo":"13 ","txt":"Ɛno nti, mɛma ɔsoro awoso, na asaase bɛfiri ne siberɛ wɔ Asafo Awurade abufuo mu, ɛne n'abufuhyeɛ da no mu."},{"vNo":"14 ","txt":"Na wɔbɛdanedane wɔn ho akɔ wɔn nkurɔfoɔ nkyɛn na wɔadwanedwane akɔ wɔn nsaase so sɛ ɔwansane a wɔrepamo no no, ɛne nnwan a wɔnni hwɛsofoɔ."},{"vNo":"15 ","txt":"Obiara a ɔyɛ ahomasoɔ no wɔbɛhwire ne mu, aane, na obiara a ɔne atirimuɔdenfoɔ bɛbɔ mu no bɛtɔ wɔ nkrantɛ ano."},{"vNo":"16 ","txt":"Wɔn mmɔfra nso wɔde wɔn bɛhwehwɛ fam atete wɔn mu wɔ wɔn anim; wɔbɛfom wɔn afie afa, na wɔato wɔn yerenom mmɔnaa."},{"vNo":"17 ","txt":"Hwɛ, mɛkanyan Mediafoɔ atia wɔn, wɔremmu dwetɛ ne sika kɔkɔɔ, na wɔn ani rennye ho."},{"vNo":"18 ","txt":"Wɔn agyan bɛbobɔ mmeranteɛ, na wɔn yam nnhyehye wɔn wɔ yafunu mma mpo ho; na wɔn ani nnhunu mmɔfra mmɔbɔ."},{"vNo":"19 ","txt":"Na Babel, a ɛyɛ ahennie mu kunini no. Kaldeafoɔ kɛseyɛ animuonyam no, ɛbɛyɛ sɛ mmerɛ a Nyankopɔn tuu Sodom ne Gomora so no."},{"vNo":"20 ","txt":"Obiara rentena mu da biara da, na obi renkɔtena hɔ, awoɔntoatoasoɔ so dekɔsi awoɔntoatoasoɔ so, na Arabiani biara rensi ntomadan hɔ na nnwanhwɛfoɔ nso remma wɔn mmoa mmutu mmutu hɔ."},{"vNo":"21 ","txt":"Mmom ɛserɛso mmoa akɛseɛ na wɔbɛdeda hɔ, na mmoa a wɔn werɛ ahoɔ bɛyɛ wɔn adan amaama; na mpatuo bɛtena hɔ, na nsasabonsam asa wɔ hɔ."},{"vNo":"22 ","txt":"Na nsupɔ so mmoa akɛseɛ bɛsu wɔ n'adan a ada pan no mu, na atweaseɛ wɔ anigyeɛ ahemfie; na ne mmerɛ abɛn a ɛreyɛ aba, na ne da renkyɛre bio. Na mɛsɛe no ntɛmntɛm; aane na mɛhunu me nkurɔfoɔ mmɔbɔ, na mmom atirimuɔdenfoɔ bɛsɛe."}]}