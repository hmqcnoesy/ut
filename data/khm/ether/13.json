{"heading":"អេធើរ​និយាយ​អំពី​ក្រុង​យេរូសាឡិម​ថ្មី​មួយ ដែល​នឹង​ត្រូវ​បាន​សាង​ឡើង​នៅ​ទ្វីប​អាមេរិក ដោយ​ពូជ​របស់​យ៉ូសែប — លោក​ព្យាករ, ត្រូវ​គេ​បណ្ដេញ​ចេញ, សរសេរ​ប្រវត្តិ​នៃ​សាសន៍​យ៉ារេឌ, ហើយ​ទាយ​អំពី​ការ​បំផ្លិចបំផ្លាញ​ពួក​សាសន៍​យ៉ារេឌ — សង្គ្រាម​រាល​ដាល​ពេញ​លើ​អស់​ទាំង​ដែនដី។","prevAbbr":"ether","prevNo":12,"nextAbbr":"ether","nextNo":14,"chapterTitle":"អេធើរ ១៣","verses":[{"vNo":"១ ","txt":"ហើយ​ឥឡូវ​នេះ ខ្ញុំ មរ៉ូណៃ សូម​បញ្ចប់​បញ្ជី​របស់​ខ្ញុំ ស្ដី​អំពី​ការ​បំផ្លិចបំផ្លាញ​ប្រជាជន ដែល​ខ្ញុំ​បាន​សរសេរ​មក​នេះ។"},{"vNo":"២ ","txt":"ត្បិត​មើល​ចុះ ពួក​គេ​បាន​បដិសេធ​ពាក្យ​ទាំង​អស់​របស់​អេធើរ លោក​ពិតជា​បាន​ប្រាប់​ពួក​គេ​នូវ​ការណ៍​ទាំង​អស់ ចាប់​តាំង​ពី​ដើមកំណើត​របស់​មនុស្ស​មក ហើយ​ថា បន្ទាប់​ពី​ទឹកជំនន់​ បាន​ស្រក​ពី​ផ្ទៃ​ដែនដី​នេះ​ទៅ នោះ​វា​ក៏​បាន​ក្លាយ​ទៅ​ជា​ដែន​ដី​ជម្រើស​មួយ លើ​អស់​ទាំង​ដែនដី​ឯ​ទៀត ជា​ដែនដី​ដែល​បាន​រើស​ដោយ​ព្រះ​អម្ចាស់ ហេតុ​ដូច្នោះ​ហើយ ព្រះ​អម្ចាស់​ទ្រង់​ចង់​ឲ្យ​មនុស្ស​ទាំងអស់ ដែល​រស់​នៅ​លើ​ផ្ទៃ​ដែនដី​នោះ​ បម្រើ​ទ្រង់"},{"vNo":"៣ ","txt":"ហើយ​ថា នោះ​គឺជា​កន្លែង​របស់​ ក្រុង​យេរូសាឡិម​ថ្មី ដែល​នឹង​ ចុះ​មក​ពីលើ​ស្ថានសួគ៌ ហើយ​ជាទី​បរិសុទ្ធ​ដ៏​ពិសិដ្ឋ​នៃ​ព្រះ​អម្ចាស់។"},{"vNo":"៤ ","txt":"មើល​ចុះ អេធើរ​បាន​ឃើញ​សម័យ​នៃ​ព្រះ​គ្រីស្ទ ហើយ​លោក​បាន​និយាយ​អំពី​ ក្រុង​យេរូសាឡិម​ថ្មី​មួយ​នៅ​លើ​ដែនដី​នោះ។"},{"vNo":"៥ ","txt":"ហើយ​លោក​ក៏​បាន​និយាយ​ផងដែរ អំពី​វង្ស​អ៊ីស្រាអែល ហើយ​ ក្រុង​យេរូសាឡិម ដែល​ លីហៃ​នឹង​ចេញ​មក​ពី​នោះ — បន្ទាប់​ពី​ក្រុង​នោះ​ត្រូវ​បាន​បំផ្លាញ​ចោល នោះ​នឹង​ត្រូវ​បាន​ស្ថាបនា​ឡើង​វិញ គឺជា​ទី​ក្រុង​ បរិសុទ្ធ​មួយ​ថ្វាយ​ព្រះ​អម្ចាស់ ហេតុ​ដូច្នោះ​ហើយ ក្រុង​នោះ ពុំ​មែន​ជា​ក្រុង​យេរូសាឡិម​ថ្មី​ទេ ត្បិត​ធ្លាប់​មាន​នៅ​ក្នុង​សម័យ​ដើម​រួច​ហើយ តែ​ក្រុង​នោះ​នឹង​ត្រូវ​បាន​ស្ថាបនា​ឡើង​វិញ ហើយ​នឹង​ក្លាយ​ទៅ​ជា​ទី​ក្រុង​បរិសុទ្ធ​មួយ​របស់​ព្រះ​អម្ចាស់ ហើយ​ក្រុង​នោះ​នឹង​ត្រូវ​បាន​ស្ថាបនា​សម្រាប់​វង្ស​អ៊ីស្រាអែល —"},{"vNo":"៦ ","txt":"ហើយ​ថា ក្រុង​យេរូសាឡិម​ថ្មី​មួយ​នឹង​ត្រូវ​បាន​ស្ថាបនា​ឡើង​នៅ​លើ​ដែនដី​នេះ សម្រាប់​សំណល់​នៃ​ ពូជ​របស់​យ៉ូសែប ត្បិត​ការណ៍​ទាំង​នេះ​បាន​ជា​ គំរូ​មួយ។"},{"vNo":"៧ ","txt":"ត្បិត​ដូច​ជា​យ៉ូសែប​បាន​នាំ​ឪពុក​របស់​លោក ចុះ​មក​ស្រុក​ អេស៊ីព្ទ​យ៉ាង​ណា នោះ​លោក​ក៏​បាន​ស្លាប់​នៅ​ទី​នោះ​ដែរ ហេតុ​ដូច្នោះ​ហើយ បាន​ជា​ព្រះ​អម្ចាស់​នាំ​សំណល់​មួយ​នៃ​ពូជ​យ៉ូសែប​ចេញ​ពី​ដែនដី​យេរូសាឡិម ដើម្បី​ទ្រង់​អាច​មាន​សេចក្ដី​មេត្តាករុណា​ដល់​ពូជ​យ៉ូសែប ដើម្បី​កុំ​ឲ្យ​ពួក​គេ​ត្រូវ​ វិនាស ដូច​ជា​ទ្រង់​បាន​មាន​សេចក្ដី​មេត្តាករុណា​ដល់​ឪពុក​របស់​យ៉ូសែប​ដែរ ដើម្បី​កុំ​ឲ្យ​លោក​ត្រូវ​វិនាស។"},{"vNo":"៨ ","txt":"ហេតុ​ដូច្នោះ​ហើយ សំណល់​នៃ​ពូជ​យ៉ូសែប​នឹង​ត្រូវ​បាន​សង់​នៅ​លើ​ ដែនដី​នេះ ហើយ​ដែនដី​នេះ​នឹង​ត្រូវ​ទៅ​ជា​ដែនដី​នៃ​កេរ្តិ៍​អាករ​របស់​ពួក​គេ ហើយ​ពួក​គេ​នឹង​ស្ថាបនា​ទី​ក្រុង​បរិសុទ្ធ​មួយ​ថ្វាយ​ព្រះ​អម្ចាស់ ដូច​គ្នា​នឹង​ក្រុង​យេរូសាឡិម​នៅ​ជំនាន់​ដើម ហើយ​ពួក​គេ​នឹង​ពុំ​ត្រូវ​លាយឡំ​ ទៀត​ឡើយ​រហូត​ដល់​ទីបំផុត គឺជា​ពេល​ដែល​ផែនដី​នឹង​កន្លង​ផុត​ទៅ។"},{"vNo":"៩ ","txt":"ហើយ​នឹង​មាន​ផ្ទៃ​មេឃ​មួយ​ថ្មី និង​ផែនដី​មួយ​ ថ្មី ហើយ​របស់​ទាំង​នោះ​នឹង​បាន​ដូច​ជា​ផ្ទៃ​មេឃ និង​ផែនដី​ចាស់ លើក​លែងតែ​អ្វី​ដែល របស់​ចាស់​បាន​កន្លង​ផុត​ទៅ ហើយ​អ្វីៗ​ទាំង​អស់​បាន​ក្លាយ​ទៅ​ជា​ថ្មី។"},{"vNo":"១០ ","txt":"ហើយ​លំដាប់​នោះ ក្រុង​យេរូសាឡិម​ថ្មី​នឹង​មក​ដល់ ហើយ​មាន​ពរ​ហើយ ពួក​អ្នក​ដែល​អាស្រ័យ​នៅ​ទី​នោះ ត្បិត​ពួក​គេ​នេះ​ហើយ ដែល​មាន​សំលៀកបំពាក់​ ពណ៌​ស តាម​រយៈ​ឈាម​នៃ​កូន​ចៀម ហើយ​ពួក​គេ​នេះ​ហើយ​ជា​ពួក​អ្នក​ដែល​ត្រូវ​បាន​រាប់​ក្នុង​ចំណោម​សំណល់ នៃ​ពូជ​យ៉ូសែប​ដែល​ចេញ​មក​ពី​វង្ស​អ៊ីស្រាអែល។"},{"vNo":"១១ ","txt":"ហើយ​លំដាប់​នោះ ក្រុង​យេរូសាឡិម​ចាស់​នឹង​មក​ដល់​ដែរ ហើយ​បណ្ដាជន​នៅ​ទី​នោះ មាន​ពរ​ហើយ ត្បិត​ពួក​គេ​ត្រូវ​បាន​លាង​ដោយ​នូវ​ឈាម​នៃ​កូន​ចៀម ហើយ​ពួក​គេ​នេះ​ហើយ​ជា​ពួក​អ្នក​ដែល​បាន​ខ្ចាត់​ព្រាត់ ហើយ​បាន​ ប្រមូល​មក​ពី​ទិស​ទាំង​បួន​នៃ​ផែនដី និង​មក​ពី​ដែនដី​ ខាង​ជើង ហើយ​ជា​ពួក​អ្នក​ដែល​ទទួល​នូវ​ការ​បំពេញ​សេចក្ដី​សញ្ញា ដែល​ព្រះ​ទ្រង់​បាន​ធ្វើ​ជាមួយ​នឹង​អយ្យកោ​របស់​ពួក​គេ គឺ​ លោក​អ័ប្រាហាំ។"},{"vNo":"១២ ","txt":"ហើយ​កាលណា​ការណ៍​ទាំង​នេះ​មក​ដល់ នោះ​នឹង​បាន​សម្រេច​នូវ​បទគម្ពីរ​ដែល​ចែង​ថា នឹង​មាន​ មនុស្ស​មុន​ទៅ​ជា​ក្រោយ ហើយ​នឹង​មាន​មនុស្ស​ក្រោយ​ទៅ​ជា​មុន​វិញ។"},{"vNo":"១៣ ","txt":"ហើយ​ខ្ញុំ​ប្រុង​នឹង​សរសេរ​ថែម​ទៀត តែ​ខ្ញុំ​ត្រូវ​បាន​ហាមឃាត់ ប៉ុន្តែ​ធំ ហើយ​អស្ចារ្យ​ណាស់​ហ្ន៎ ពាក្យ​ព្យាករណ៍​របស់​អេធើរ ប៉ុន្តែ​ពួក​គេ​ចាត់​លោក​ទុកជា​ឥត​បាន​ការ ហើយ​បាន​បណ្ដេញ​លោក​ចេញ ហើយ​លោក​បាន​លាក់​ខ្លួន​នៅ​ក្នុង​ក្រហែង​ថ្ម​នៅ​ពេល​ថ្ងៃ ហើយ​នៅ​ពេល​យប់ លោក​បាន​ចេញ​មក​មើល​ការណ៍​ទាំង​ឡាយ ដែល​នឹង​កើត​ឡើង​ដល់​ប្រជាជន។"},{"vNo":"១៤ ","txt":"ហើយ​នៅ​ពេល​ដែល​លោក​រស់នៅ​ក្នុង​ក្រហែង​ថ្ម នោះ​លោក​បាន​ធ្វើ​បង្ហើយ​នូវ​បញ្ជី​របស់​លោក ដោយ​មើល​ការ​បំផ្លិចបំផ្លាញ​ទាំង​ឡាយ ដែល​នឹង​កើត​ឡើង​ដល់​ប្រជាជន​នៅ​ពេល​យប់។"},{"vNo":"១៥ ","txt":"ហើយ​ហេតុការណ៍​បាន​កើត​ឡើង​ថា នៅ​ក្នុង​ឆ្នាំ​ដដែល ដែល​លោក​ត្រូវ​គេ​បណ្ដេញ​ចេញ​ពី​ចំណោម​ប្រជាជន នោះ​ចាប់​ផ្ដើម​មាន​សង្គ្រាម​មួយ​ដ៏​ធំ​ក្នុង​ចំណោម​ប្រជាជន ត្បិត​មាន​មនុស្ស​ជា​ច្រើន​បាន​បះបោរ​ឡើង ដែល​ជា​មនុស្ស​ខ្លាំង​ពូកែ ហើយ​បាន​ស្វែងរក​បំផ្លាញ​កូរីអានទុមើរ ដោយ​ផែនការ​សម្ងាត់​នៃ​អំពើ​ទុច្ចរិត​របស់​ពួក​គេ ដែល​ធ្លាប់​បាន​ចែង​មក​ពី​មុន។"},{"vNo":"១៦ ","txt":"ហើយ​ឥឡូវ​នេះ កូរីអានទុមើរ​ធ្លាប់​បាន​រៀន​ផ្ទាល់​នូវ​សិល្បៈ​ខាង​ចម្បាំង និង​ល្បិចកល​ទាំង​អស់​របស់​ពិភពលោក ហេតុ​ដូច្នោះ​ហើយ ទ្រង់​បាន​ច្បាំង​ជាមួយ​ពួក​គេ ដែល​ស្វែងរក​បំផ្លាញ​ទ្រង់។"},{"vNo":"១៧ ","txt":"ប៉ុន្តែ​ទ្រង់​ពុំ​ប្រែ​ចិត្ត​ទេ ឯ​បុត្រា​បុត្រី​ដ៏​ស្រស់​ល្អ​របស់​ទ្រង់​ក៏​ដូច្នោះ​ដែរ ឯ​បុត្រា​បុត្រី​ដ៏​ស្រស់​ល្អ​របស់​កូហូរ​ក៏​ដូច្នោះ​ដែរ ឯ​បុត្រា​បុត្រី​ដ៏​ស្រស់​ល្អ​របស់​កូរីហូរ​ក៏​ដូច្នោះ​ដែរ ហើយ​សរុប​សេចក្ដី​មក គឺ​គ្មាន​បុត្រា​បុត្រី​ដ៏​ស្រស់​ល្អ​ណា​ម្នាក់​នៅ​លើ​ផ្ទៃ​ដែនដី​ទាំង​មូល ប្រែ​ចិត្ត​ពី​អំពើ​បាប​ទាំង​ឡាយ​របស់​ខ្លួន​ឡើយ។"},{"vNo":"១៨ ","txt":"ហេតុ​ដូច្នោះ​ហើយ ហេតុការណ៍​បាន​កើត​ឡើង​ថា នៅ​ក្នុង​ឆ្នាំ​ទី១ ដែល​អេធើរ​បាន​រស់នៅ​ក្នុង​ក្រហែង​ថ្ម នោះ​មាន​មនុស្ស​ជា​ច្រើន​ត្រូវ​បាន​ស្លាប់​បង់​ដោយ​ដាវ​នៃ​បក្សព័ន្ធ​ សម្ងាត់​ទាំង​នោះ ប្រយុទ្ធ​តទល់​នឹង​កូរីអានទុមើរ ដើម្បី​ពួក​គេ​អាច​ដណ្ដើមយក​នគរ។"},{"vNo":"១៩ ","txt":"ហើយ​ហេតុការណ៍​បាន​កើត​ឡើង​ថា ពួក​បុត្រា​របស់​កូរីអានទុមើរ បាន​ប្រយុទ្ធ​ជា​ច្រើន ហើយ​បាន​ខ្ចាយ​ឈាម​ជា​ច្រើន។"},{"vNo":"២០ ","txt":"ហើយ​នៅ​ក្នុង​ឆ្នាំ​ទី២ នោះ​ព្រះ​បន្ទូល​នៃ​ព្រះ​អម្ចាស់​បាន​មក​ដល់​អេធើរ​ថា លោក​ត្រូវ​ទៅ​ព្យាករ​ដល់​ កូរីអានទុមើរ​ថា បើ​សិន​ជា​ទ្រង់​ព្រម​ប្រែ​ចិត្ត ព្រម​ទាំង​រាជ​វង្សានុវង្ស​ទាំង​អស់​របស់​ទ្រង់​ផង នោះ​ព្រះ​អម្ចាស់​ទ្រង់​នឹង​ប្រទាន​ដល់​ទ្រង់​នូវ​នគរ ហើយ​នឹង​លើក​លែង​ជីវិត ដល់​ប្រជាជន —"},{"vNo":"២១ ","txt":"បើ​ពុំ​នោះ​សោត​ទេ ពួក​គេ​នឹង​ត្រូវ​បំផ្លាញ​ចោល ព្រម​ទាំង​រាជ​វង្សានុវង្ស​ទាំង​អស់​របស់​ទ្រង់​ផង លើក​លែងតែ​រូប​ទ្រង់​ប៉ុណ្ណោះ។ ហើយ​ទ្រង់​នឹង​រស់នៅ​គ្រាន់តែ​មើល​ឃើញ​ការ​បំពេញ​នូវ​សេចក្ដី​ព្យាករណ៍​ទាំង​ឡាយ ដែល​បាន​ចែង​អំពី​ប្រជាជន​ មួយ​ទៀត ដែល​នឹង​ទទួល​ដែនដី​នេះ សម្រាប់​ជា​កេរ្តិ៍​អាករ​ដល់​ពួក​គេ ហើយ​កូរីអានទុមើរ​នឹង​ត្រូវ​ពួក​គេ​បញ្ចុះ​សព ហើយ​មនុស្ស​ទាំង​អស់​នឹង​ត្រូវ​បំផ្លាញ​ចោល លើក​លែងតែ​ កូរីអានទុមើរ​ប៉ុណ្ណោះ។"},{"vNo":"២២ ","txt":"ហើយ​ហេតុការណ៍​បាន​កើត​ឡើង​ថា កូរីអានទុមើរ​ពុំ​ប្រែ​ចិត្ត​សោះ ឯ​រាជ​វង្សា​នុវង្ស​របស់​ទ្រង់​ក៏​ដូច្នោះ​ដែរ ឯ​ប្រជាជន​ក៏​ដូច្នោះ​ដែរ ហើយ​សង្គ្រាម​មិន​ឈប់​ឡើយ ហើយ​ពួក​គេ​បាន​ស្វែងរក​សម្លាប់​អេធើរ​ចោល ប៉ុន្តែ​លោក​បាន​គេច​ចេញ​ពី​ពួក​គេ ហើយ​បាន​ពួន​ជា​ថ្មី​នៅ​ក្នុង​ក្រហែង​ថ្ម។"},{"vNo":"២៣ ","txt":"ហើយ​ហេតុការណ៍​បាន​កើត​ឡើង​ថា មាន​ម្នាក់​ឈ្មោះ​សារេឌ បាន​បះបោរ​ឡើង ហើយ​គាត់​បាន​ច្បាំង​ជាមួយ​នឹង​កូរីអានទុមើរ​ផង ហើយ​គាត់​មាន​ជ័យ​ជម្នះ​លើ​ទ្រង់ រហូត​ដល់​នៅ​ក្នុង​ឆ្នាំ​ទី៣ គាត់​បាន​ចាប់​យក​ទ្រង់​ទៅ​ក្នុង​ការ​ជាប់​ឃុំឃាំង។"},{"vNo":"២៤ ","txt":"ហើយ​ពួក​បុត្រា​របស់​កូរីអានទុមើរ នៅ​ក្នុង​ឆ្នាំ​ទី៤ បាន​យកជ័យ​ជម្នះ​លើ​សារេឌ ហើយ​យក​បាន​នគរ​មក​ឲ្យ​បិតា​ខ្លួន​វិញ។"},{"vNo":"២៥ ","txt":"ឥឡូវ​នេះ ចាប់​ផ្ដើម​មាន​សង្គ្រាម​មួយ​នៅ​លើ​អស់​ទាំង​ផ្ទៃ​ដែនដី មនុស្ស​ម្នាក់ៗ​ជាមួយ​នឹង​ក្រុម​របស់​គេ ប្រយុទ្ធ​ដើម្បី​អ្វី​ដែល​គេ​ចង់​បាន។"},{"vNo":"២៦ ","txt":"ហើយ​មាន​ពួក​ចោរ ហើយ​រួម​សេចក្ដី​មក មាន​អំពើ​ទុច្ចរិត​គ្រប់​បែប​យ៉ាង​នៅ​ពាស​ពេញ​លើ​អស់​ទាំង​ផ្ទៃ​ដែនដី។"},{"vNo":"២៧ ","txt":"ហើយ​ហេតុការណ៍​បាន​កើត​ឡើង​ថា កូរីអានទុមើរ​ខឹង​នឹង​សារេឌ​ជា​ខ្លាំង ហើយ​ទ្រង់​បាន​លើក​ពល​ទ័ព​ទ្រង់​ទៅ​ច្បាំង​នឹង​គាត់ ហើយ​ពួក​គេ​បាន​មក​ប្រយុទ្ធ​គ្នា​ដោយ​កំហឹង​ជា​ខ្លាំង ហើយ​ពួក​គេ​បាន​ប្រយុទ្ធ​នៅ​ក្នុង​ច្រក​ភ្នំ​គីលកាល ហើយ​ចម្បាំង​នេះ​បាន​ក្លាយ​ជា​សាហាវ​អស្ចារ្យ។"},{"vNo":"២៨ ","txt":"ហើយ​ហេតុការណ៍​បាន​កើត​ឡើង​ថា សារេឌ​បាន​ប្រយុទ្ធ​ទល់​នឹង​ទ្រង់ អស់​រយៈ​ពេល​បី​ថ្ងៃ។ ហើយ​ហេតុការណ៍​បាន​កើត ឡើង​ថា កូរីអានទុមើរ​បាន​ឈ្នះ​គាត់ ហើយ​បាន​ដេញ​តាម​គាត់ រហូត​ដល់​គាត់​មក​ដល់​ទីវាល​ហែសឡុន។"},{"vNo":"២៩ ","txt":"ហើយ​ហេតុការណ៍​បាន​កើត​ឡើង​ថា សារេឌ​បាន​ច្បាំង​នឹង​ទ្រង់​ទៀត​នៅ​លើ​ទីវាល​នោះ ហើយ​មើល​ចុះ គាត់​បាន​ឈ្នះ កូរីអានទុមើរ ហើយ​បាន​រុញច្រាន​ទ្រង់​ឲ្យ​ថយ​ទៅ​ឯ​ច្រក​ភ្នំ​គីលកាល​វិញ។"},{"vNo":"៣០ ","txt":"ហើយ​កូរីអានទុមើរ​បាន​ប្រយុទ្ធ​នឹង​សារេឌ​ទៀត នៅ​ក្នុង​ច្រក​ភ្នំ​គីលកាល នៅ​ក្នុង​ការ​ប្រយុទ្ធ​នោះ ទ្រង់​បាន​ឈ្នះ​សារេឌ ហើយ​បាន​សម្លាប់​គាត់​ចោល។"},{"vNo":"៣១ ","txt":"ហើយ​សារេឌ​បាន​ធ្វើ​ឲ្យ​កូរីអានទុមើរ​របួស​នៅ​ត្រង់​ភ្លៅ ដែល​ធ្វើ​ឲ្យ​ទ្រង់​ពុំ​ទៅ​ច្បាំង​ទៀត អស់​រយៈ​ពេល​ពីរ​ឆ្នាំ នៅ​ក្នុង​ពេល​នេះ ប្រជាជន​ទាំង​អស់​នៅ​លើ​ផ្ទៃ​ដែនដី កំពុងតែ​កំចាយ​ឈាម​គ្នា ហើយ​គ្មាន​អ្នក​ណា​ម្នាក់​ឃាត់​ពួក​គេ​បាន​ឡើយ៕"}]}