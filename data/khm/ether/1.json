{"heading":"មរ៉ូណៃ​សង្ខេប​ការ​សរសេរ​របស់​អេធើរ — ពង្សាវតារ​របស់​អេធើរ​ត្រូវ​បាន​ចែង​ប្រាប់ — ភាសា​របស់​ពួក​សាសន៍​យ៉ារេឌ​ពុំ​ត្រូវ​បាន​បំភាន់​នៅ​ឯ​ប៉ម​បាបិល​ទេ — ព្រះ​អម្ចាស់​ទ្រង់​សន្យា​ថា​នឹង​ដឹកនាំ​ពួក​គេ​ទៅ​កាន់​ដែនដី​ជម្រើស​មួយ ហើយ​ធ្វើ​ឲ្យ​ពួក​គេ​បាន​ទៅ​ជា​ប្រជាជាតិ​មួយ​ដ៏​មហិមា។","prevAbbr":"morm","prevNo":9,"nextAbbr":"ether","nextNo":2,"chapterTitle":"អេធើរ ១","verses":[{"vNo":"១ ","txt":"ហើយ​ឥឡូវ​នេះ ខ្ញុំ​ មរ៉ូណៃ ចាប់​ផ្ដើម​រៀប​រាប់​ដំណើរ​រឿង​អំពី​បណ្ដាជន​បុរាណ​ទាំង​នោះ ដែល​ត្រូវ​បំផ្លាញ​ចោល​ដោយ​ ព្រះ​ហស្ត​នៃ​ព្រះ​អម្ចាស់ នៅ​លើ​ផ្ទៃ​ដែនដី​ខាង​ជើង​នេះ។"},{"vNo":"២ ","txt":"ហើយ​ខ្ញុំ​យក​ដំណើរ​រឿង​របស់​ខ្ញុំ​ពី​ផ្ទាំង​ ២៤​សន្លឹក ដែល​ត្រូវ​បាន​ប្រទះ​ឃើញ​ដោយ​ប្រជាជន​លិមហៃ ដែល​ត្រូវ​បាន​ហៅ​ថា គម្ពីរ​អេធើរ។"},{"vNo":"៣ ","txt":"ហើយ​ដូច​ជា​ខ្ញុំ​សន្និដ្ឋាន​ថា ភាគ​ដើម​នៃ​បញ្ជី​នេះ ដែល​និយាយ​អំពី​ការ​បង្កើត​ពិភពលោក និង​អំពី​លោក​អ័ដាម និង​ដំណើរ​រឿង​អំពី​ពេល​នោះ មក​ទល់​នឹង​សម័យ​ ប៉ម​ដ៏​មហិមា ហើយ​អ្វី​ក៏​ដោយ​ដែល​បាន​កើត​ឡើង​ក្នុង​ចំណោម​កូន​ចៅ​មនុស្ស​មក​ទល់​ពេល​នោះ គឺ​ពួក​សាសន៍​យូដា​មាន​ហើយ។"},{"vNo":"៤ ","txt":"ហេតុ​ដូច្នេះ​ហើយ ខ្ញុំ​ពុំ​សរសេរ​នូវ​ការណ៍​ទាំង​នោះ ដែល​បាន​កើត​ឡើង​ចាប់​ពី​សម័យ​ លោក​អ័ដាម​មក​ទល់​ពេល​នោះ​ទេ ប៉ុន្តែ​ការណ៍​ទាំង​នោះ​មាន​នៅ​លើ​ផ្ទាំង​រួច​ហើយ ហើយ​អស់​អ្នក​ណា​ដែល​ប្រទះ​ឃើញ​ផ្ទាំង​ទាំង​នោះ អ្នក​នោះ​ហើយ​ដែល​នឹង​មាន​អំណាច ដែល​គេ​អាច​ដឹង​នូវ​ដំណើរ​រឿង​ទាំង​ស្រុង។"},{"vNo":"៥ ","txt":"ប៉ុន្តែ​មើល​ចុះ ខ្ញុំ​មិន​រៀប​រាប់​ដំណើរ​រឿង​ទាំង​ស្រុង​ទេ ប៉ុន្តែ​ខ្ញុំ​រាប់​រៀប​ដំណើរ​រឿង​មួយ​ភាគ ចាប់​ពី​សម័យ​ប៉ម​មក​ទល់​នឹង​ពេល​ដែល​ពួក​គេ​ត្រូវ​បំផ្លាញ​ចោល។"},{"vNo":"៦ ","txt":"ហើយ​ដោយ​របៀប​នេះ ខ្ញុំ​ប្រាប់​នូវ​ដំណើរ​រឿង។ អ្នក​ដែល​សរសេរ​បញ្ជី​នេះ គឺ​ អេធើរ ហើយ​លោក​គឺជា​ពូជ​ពង្ស​កូរីអានតើរ។"},{"vNo":"៧ ","txt":"កូរីអានតើរ គឺជា​កូន​ប្រុស​របស់​ម៉ូរ៉ុន។"},{"vNo":"៨ ","txt":"ហើយ​ម៉ូរ៉ុន គឺជា​កូន​ប្រុស​របស់​អេថិម។"},{"vNo":"៩ ","txt":"ហើយ​អេថិម គឺជា​កូន​ប្រុស​របស់​អេហា។"},{"vNo":"១០ ","txt":"ហើយ​អេហា គឺជា​កូន​ប្រុស​របស់​សេត។"},{"vNo":"១១ ","txt":"ហើយ​សេត គឺជា​កូន​ប្រុស​របស់​ស៊ិបឡុន។"},{"vNo":"១២ ","txt":"ហើយ​ស៊ិបឡុន គឺជា​កូន​ប្រុស​របស់​កុម។"},{"vNo":"១៣ ","txt":"ហើយ​កុម គឺជា​កូន​ប្រុស​របស់​កូរីអានទុម។"},{"vNo":"១៤ ","txt":"ហើយ​កូរីអានទុម គឺជា​កូន​ប្រុស​របស់​អាំនីកាដា។"},{"vNo":"១៥ ","txt":"ហើយ​អាំនីកាដា គឺជា​កូន​ប្រុស​របស់​អើរ៉ុន។"},{"vNo":"១៦ ","txt":"ហើយ​អើរ៉ុន គឺជា​កូន​ប្រុស​របស់​ហេត ដែល​ជា​កូន​ប្រុស​របស់​ហេអើថុម។"},{"vNo":"១៧ ","txt":"ហើយ​ហេអើថុម គឺជា​កូន​ប្រុស​របស់​លិប។"},{"vNo":"១៨ ","txt":"ហើយ​លិប គឺជា​កូន​ប្រុស​របស់​គីស។"},{"vNo":"១៩ ","txt":"ហើយ​គីស គឺជា​កូន​ប្រុស​របស់​កូរ៉ុម។"},{"vNo":"២០ ","txt":"ហើយ​កូរ៉ុម គឺជា​កូន​ប្រុស​របស់​លេវី។"},{"vNo":"២១ ","txt":"ហើយ​លេវី គឺជា​កូន​ប្រុស​របស់​គិម។"},{"vNo":"២២ ","txt":"ហើយ​គិម គឺជា​កូន​ប្រុស​របស់​ម៉ូរីអានតុន។"},{"vNo":"២៣ ","txt":"ហើយ​ម៉ូរីអានតុន គឺជា​កូន​ប្រុស​របស់​រីពឡាគិស។"},{"vNo":"២៤ ","txt":"ហើយ​រីពឡាគិស គឺជា​កូន​ប្រុស​របស់​សែស។"},{"vNo":"២៥ ","txt":"ហើយ​សែស គឺជា​កូន​ប្រុស​របស់​ហេត។"},{"vNo":"២៦ ","txt":"ហើយ​ហេត គឺជា​កូន​ប្រុស​របស់​កុម។"},{"vNo":"២៧ ","txt":"ហើយ​កុម គឺជា​កូន​ប្រុស​របស់​កូរីអានទុម។"},{"vNo":"២៨ ","txt":"ហើយ​កូរីអានទុម គឺជា​កូន​ប្រុស​របស់​អេមើរ។"},{"vNo":"២៩ ","txt":"ហើយ​អេមើរ គឺជា​កូន​ប្រុស​របស់​អូមើរ។"},{"vNo":"៣០ ","txt":"ហើយ​អូមើរ គឺជា​កូន​ប្រុស​របស់​ស៊ូល។"},{"vNo":"៣១ ","txt":"ហើយ​ស៊ូល គឺជា​កូន​ប្រុស​របស់​គិប។"},{"vNo":"៣២ ","txt":"ហើយ​គិប គឺជា​កូន​ប្រុស​របស់​អូរៃហា ដែល​ជា​កូន​ប្រុស​របស់​យ៉ារេឌ។"},{"vNo":"៣៣ ","txt":"គឺ​ យ៉ារេឌ​នេះ​ឯង ដែល​បាន​ចេញ​មក​ជាមួយ​នឹង​បង​ប្រុស​របស់​លោក និង​គ្រួសារ​របស់​ពួក​គេ​ជាមួយ​នឹង​អ្នក​ខ្លះ​ទៀត និង​គ្រួសារ​របស់​ពួក​គេ​មក​ពី​ប៉ម​ដ៏​មហិមា​នៅ​ក្នុង​ពេល​ព្រះ​អម្ចាស់​ទ្រង់ បាន​ បំភាន់​ភាសា​របស់​មនុស្ស ហើយ​បាន​ស្បថ​នៅ​ក្នុង​សេចក្ដី​ខ្ញាល់​ថា ពួក​គេ​ត្រូវ​បំបែក​ខ្ញែក​នៅ​លើ​អស់​ទាំង​ ផ្ទៃ​ផែនដី ហើយ​ស្រប​តាម​ព្រះ​បន្ទូល​នៃ​ព្រះ​អម្ចាស់ នោះ​មនុស្ស​ត្រូវ​បែកខ្ញែក​មែន។"},{"vNo":"៣៤ ","txt":"ហើយ​ បង​របស់​យ៉ារេឌ​ដែល​ជា​បុរស​ម្នាក់​មាឌ​ធំ ហើយ​ខ្លាំង​ពូកែ ហើយ​ជា​បុរស​ម្នាក់​ដ៏​សំណប់​ជា​ខ្លាំង​នៃ​ព្រះ​អម្ចាស់ ទើប​យ៉ារេឌ​ជា​ប្អូន​និយាយ​ទៅ​លោក​ថា ៖ ចូរ​អំពាវនាវ​ដល់​ព្រះ​អម្ចាស់ សូម​កុំ​ឲ្យ​ទ្រង់​បំភាន់​យើង​ធ្វើ​ឲ្យ​យើង​មិន​យល់​ពាក្យ​របស់​យើង​ឡើយ។"},{"vNo":"៣៥ ","txt":"ហើយ​ហេតុការណ៍​បាន​កើត​ឡើង​ថា បង​របស់​យ៉ារេឌ បាន​អំពាវនាវ​ដល់​ព្រះ​អម្ចាស់ ហើយ​ព្រះ​អម្ចាស់​ទ្រង់​មាន​ព្រះ​ហឫទ័យ​អាណិតអាសូរ​ដល់​យ៉ារេឌ ហេតុ​ដូច្នោះ​ហើយ ទ្រង់​ពុំ​បាន​បំភាន់​ភាសា​របស់​យ៉ារេឌ​ទេ ហើយ​យ៉ារេឌ និង​បង​ប្រុស​របស់​លោក​ពុំ​ត្រូវ​បាន​បំភាន់​ឡើយ។"},{"vNo":"៣៦ ","txt":"បន្ទាប់​មក យ៉ារេឌ​បាន​និយាយ​ទៅ​កាន់​បង​របស់​លោក​ថា ៖ ចូរ​អំពាវនាវ​ដល់​ព្រះ​អម្ចាស់​ទៀត ក្រែង​ទ្រង់​នឹង​បំបែរ​សេចក្ដី​ពិរោធ​របស់​ទ្រង់​ចេញ​ពី​ពួក​គេ ដែល​ជា​មិត្ត​របស់​ពួក​យើង ដើម្បី​កុំ​ឲ្យ​ទ្រង់​បំភាន់​ភាសា​របស់​ពួក​គេ​ផង។"},{"vNo":"៣៧ ","txt":"ហើយ​ហេតុការណ៍​បាន​កើត​ឡើង​ថា បង​របស់​យ៉ារេឌ​បាន​អំពាវនាវ​ដល់​ព្រះ​អម្ចាស់ ហើយ​ព្រះ​អម្ចាស់​ទ្រង់​មាន​ព្រះ​ហឫទ័យ​អាណិតអាសូរ​ដល់​ពួក​មិត្ត​របស់​គេ និង​គ្រួសារ​គេ​ផង ទើប​ពួក​គេ​ពុំ​ត្រូវ​បាន​បំភាន់​ឡើយ។"},{"vNo":"៣៨ ","txt":"ហើយ​ហេតុការណ៍​បាន​កើត​ឡើង​ថា យ៉ារេឌ​បាន​និយាយ​ទៅ​កាន់​បង​របស់​លោក​ទៀ​ត​ថា ៖ ចូរ​ទៅ​ទូល​សួរ​ព្រះ​អម្ចាស់​មើល ថា​តើ​ទ្រង់​នឹង​ដេញ​ពួក​យើង​ចេញ​ពី​ដែនដី​នេះ​ទេ ហើយ​បើ​សិន​ជា​ទ្រង់​នឹង​ដេញ​ពួក​យើង​ចេញ​ពី​ដែនដី ចូរ​អំពាវនាវ​ដល់​ទ្រង់​ថា តើ​ពួក​យើង​នឹង​ទៅ​ទីណា។ ហើយ​ក្រែងលោ​ព្រះ​អម្ចាស់​ទ្រង់​នឹង​នាំ​យើង​ទៅ​ក្នុង​ដែនដី​មួយ ដែល​ជា​ ជម្រើស​លើ​ដែនដី​ឯ​ទៀត​នៅ​លើ​ផែនដី? ហើយ​ប្រសិន​បើ​ដូច្នោះ​មែន ចូរ​យើង​មាន​ចិត្ត​ស្មោះត្រង់​ចំពោះ​ព្រះ​អម្ចាស់ ដើម្បី​ពួក​យើង​អាច​ទទួល​ដែនដី​នោះ​ទុក​ជា​កេរ្តិ៍​អាករ​របស់​យើង។"},{"vNo":"៣៩ ","txt":"ហើយ​ហេតុការណ៍​បាន​កើត​ឡើង​ថា បង​របស់​យ៉ារេឌ បាន​អំពាវនាវ​ដល់​ព្រះ​អម្ចាស់ ស្រប​តាម​អ្វីៗ​ដែល​បាន​និយាយ​ដោយ​មាត់​របស់​យ៉ារេឌ។"},{"vNo":"៤០ ","txt":"ហើយ​ហេតុការណ៍​បាន​កើត​ឡើង​ថា ព្រះ​អម្ចាស់​ទ្រង់​បាន​ឮ​បង​របស់​យ៉ារេឌ ហើយ​មាន​ព្រះ​ហឫទ័យ​អាណិតអាសូរ​ដល់​លោក ហើយ​មាន​ព្រះ​បន្ទូល​ទៅ​កាន់​លោក​ថា ៖"},{"vNo":"៤១ ","txt":"ចូរ​ទៅ​ប្រមូល​ហ្វូង​សត្វ​របស់​អ្នក​មក ទាំង​ឈ្មោល​ទាំង​ញី​គ្រប់​ប្រភេទ និង​គ្រាប់​ពូជ​គ្រប់​យ៉ាង​នៃ​ផែនដី​ផង និង​គ្រួសារ​ទាំង​ឡាយ​របស់​អ្នក និង​យ៉ារេឌ​ជា​ប្អូន​របស់​អ្នក និង​ គ្រួសារ​របស់​គាត់​ផង និង​ពួក​មិត្តភក្តិ​របស់​អ្នក និង​គ្រួសារ​របស់​គេ និង​ មិត្តភក្តិ​របស់​យ៉ារេឌ និង​គ្រួសារ​របស់​គេ​ផង។"},{"vNo":"៤២ ","txt":"ហើយ​កាលណា​អ្នក​បាន​ធ្វើ​យ៉ាង​នេះ​ហើយ នោះ​អ្នក​ត្រូវ​ ដើរ​នាំ​មុខ​ពួក​គេ​ចុះ​ទៅ​ក្នុង​ច្រក​ភ្នំ​ដែល​នៅ​ខាង​ជើង។ ហើយ​នៅ​ទី​នោះ យើង​នឹង​ ជួប​នឹង​អ្នក ហើយ​យើង​នឹង​នាំ​អ្នក​ទៅ​ឯ​ដែនដី​មួយ ដែល​ជា​ ជម្រើស​លើ​ដែនដី​ទាំង​អស់​នៃ​ផែនដី។"},{"vNo":"៤៣ ","txt":"ហើយ​នៅ​ទី​នោះ យើង​នឹង​ប្រទាន​ពរ​ដល់​អ្នក និង​ពូជ​អ្នក ហើយ​នឹង​បង្កើត​ដល់​យើង​ពី​ពូជ​អ្នក និង​ពី​ពូជ​នៃ​ប្អូន​អ្នក និង​ពី​ពួក​អ្នក​ដែល​ទៅ​ជាមួយ​នឹង​អ្នក​នូវ​ប្រជាជាតិ​ដ៏​មហិមា​មួយ។ ហើយ​គ្មាន​ប្រជាជាតិ​ណា​មហិមា​ជាង​ប្រជាជាតិ ដែល​យើង​នឹង​បង្កើត​ពី​ពូជ​អ្នក​ឡើយ គឺ​នៅ​លើ​អស់​ទាំង​ផ្ទៃ​ផែនដី។ ម្ល៉ោះ​ហើយ យើង​នឹង​ធ្វើ​សម្រាប់​អ្នក ដោយ​ព្រោះ​អ្នក​បាន​អំពាវនាវ​ដល់​យើង​អស់​ពេល​ដ៏​យូរ​យ៉ាង​នេះ៕"}]}