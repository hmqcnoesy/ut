{"heading":"សាក្សី​បី​នាក់ និង​កិច្ចការ​នេះ​ផ្ទាល់ នឹង​ឈរ​ជា​សាក្សី​ដល់​ភាព​ពិត​នៃ​ព្រះ​គម្ពីរ​មរមន។","prevAbbr":"ether","prevNo":4,"nextAbbr":"ether","nextNo":6,"chapterTitle":"អេធើរ ៥","verses":[{"vNo":"១ ","txt":"ហើយ​ឥឡូវ​នេះ ខ្ញុំ​មរ៉ូណៃ បាន​សរសេរ​នូវ​ពាក្យ​ទាំង​ឡាយ ដែល​ត្រូវ​បាន​បញ្ជា​ដល់​ខ្ញុំ ស្រប​តាម​ស្មារតី​របស់​ខ្ញុំ ហើយ​ខ្ញុំ​បាន​ប្រាប់​អ្នក​រាល់​គ្នា​អំពី​វត្ថុ​ទាំង​ឡាយ​ដែល​ខ្ញុំ​បាន​ បិទ​ទុក ហេតុ​ដូច្នេះ​ហើយ ចូរ​កុំ​ប៉ះពាល់​នូវ​វត្ថុ​ទាំង​នោះ​ឡើយ ដើម្បី​ឲ្យ​អ្នក​រាល់​គ្នា​អាច​បកប្រែ ត្បិត​ការណ៍​នោះ​ត្រូវ​បាន​ហាម​ដល់​អ្នក លើក​លែងតែ​មិន​យូរប៉ុន្មាន​ទេ វា​នឹង​ទៅ​ជា​ប្រាជ្ញា​នៅ​ក្នុង​ព្រះ។"},{"vNo":"២ ","txt":"ហើយ​មើល​ចុះ អ្នក​អាច​មាន​ឯកសិទ្ធិ ថា​អ្នក​រាល់​គ្នា​អាច​បង្ហាញ​ផ្ទាំង​ ទាំង​នេះ​ដល់​អស់​អ្នក​ណា​ដែល​នឹង​ជួយ​នាំ​ការណ៍​នេះ​ចេញ​មក។"},{"vNo":"៣ ","txt":"ហើយ​ផ្ទាំង​ទាំង​នោះ នឹង​ត្រូវ​បាន​បង្ហាញ​ដល់​មនុស្ស​ បី​នាក់ ដោយ​ព្រះ​ចេស្ដា​នៃ​ព្រះ ហេតុ​ដូច្នោះ​ហើយ ពួក​គេ​នឹង​ ដឹង​យ៉ាង​ច្បាស់ ថា​ការណ៍​ទាំង​នេះ​ ពិត។"},{"vNo":"៤ ","txt":"ហើយ​តាម​មាត់​របស់​ សាក្សី​បី​នាក់ នោះ​ការណ៍​ទាំង​នេះ​នឹង​ត្រូវ​បាន​បញ្ជាក់ ហើយ​ទី​បន្ទាល់​របស់​អ្នក​ទាំង​បី និង​កិច្ចការ​នេះ ដែល​នៅ​ក្នុង​នោះ​នឹង​បង្ហាញ​នូវ​ព្រះ​ចេស្ដា​នៃ​ព្រះ និង​ព្រះ​បន្ទូល​របស់​ទ្រង់​ផង ដែល​ព្រះ​វរបិតា និង​ព្រះ​រាជ​បុត្រា និង​ព្រះ​វិញ្ញាណ​បរិសុទ្ធ​ធ្វើ​បន្ទាល់​ដល់​ការណ៍​នោះ — ហើយ​ការណ៍​អស់​ទាំង​នេះ នឹង​ឈរ​ជា​សាក្សី​ទាស់​នឹង​មនុស្ស​លោក​នៅ​ថ្ងៃ​ចុង​ក្រោយ​បង្អស់។"},{"vNo":"៥ ","txt":"ហើយ​ប្រសិន​បើ​ពួក​គេ​ប្រែ​ចិត្ត​យ៉ាង​នេះ​មែន ហើយ​ មក​រក​ព្រះ​វរបិតា​ដោយ​នូវ​ព្រះ​នាម​ព្រះ​យេស៊ូវ នោះ​ពួក​គេ​នឹង​ត្រូវ​បាន​ទទួល​ទៅ​ក្នុង​នគរ​ព្រះ។"},{"vNo":"៦ ","txt":"ហើយ​ឥឡូវ​នេះ បើ​សិន​ជា​ខ្ញុំ​គ្មាន​សិទ្ធិ​អំណាច​អ្វី​នៅ​ក្នុង​ការណ៍​អស់​ទាំង​នេះ​ទេ ចូរ​អ្នក​វិនិច្ឆ័យ​ចុះ ត្បិត​អ្នក​រាល់​គ្នា​នឹង​ដឹង​ថា ខ្ញុំ​មាន​សិទ្ធិ​អំណាច កាលណា​អ្នក​នឹង​ឃើញ​ខ្ញុំ ហើយ​យើង​រាល់​គ្នា​នឹង​ឈរ​នៅ​ចំពោះ​ព្រះ​នៅ​ថ្ងៃ​ចុង​ក្រោយ​បង្អស់។ អាម៉ែន៕"}]}