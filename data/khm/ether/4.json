{"heading":"មរ៉ូណៃ​ត្រូវ​បាន​បញ្ជា​ឲ្យ​បិទ​ត្រា​នូវ​ការ​សរសេរ​ទាំង​ឡាយ​របស់​បង​របស់​យ៉ារេឌ​ទុក — គឺ​មិន​ត្រូវ​បើក​បង្ហាញ​ឡើយ រហូត​ដល់​មនុស្ស​មាន​សេចក្ដី​ជំនឿ ដូច​ជា​បង​របស់​យ៉ារេឌ — ព្រះ​គ្រីស្ទ​ទ្រង់​បញ្ជា​មនុស្ស​ឲ្យ​ជឿ​ដល់​ព្រះ​បន្ទូល​របស់​ទ្រង់ និង​ពាក្យ​សម្ដី​របស់​ពួក​សិស្ស​របស់​ទ្រង់​ផង — មនុស្ស​ត្រូវ​បាន​បញ្ជា​ឲ្យ​ប្រែ​ចិត្ត ជឿ​ដល់​ដំណឹង​ល្អ ហើយ​នឹង​បាន​សង្គ្រោះ។","prevAbbr":"ether","prevNo":3,"nextAbbr":"ether","nextNo":5,"chapterTitle":"អេធើរ ៤","verses":[{"vNo":"១ ","txt":"ហើយ​ព្រះ​អម្ចាស់ ទ្រង់​បាន​បញ្ជា​ទៅ​បង​របស់​យ៉ារេឌ​ឲ្យ​ចុះ​ពីលើ​ភ្នំ ចេញ​ពី​វត្ត​មាន​នៃ​ព្រះ​អម្ចាស់ ហើយ​ សរសេរ​អំពី​ការណ៍​ទាំង​ឡាយ ដែល​លោក​បាន​ឃើញ ហើយ​ការណ៍​ទាំង​នោះ​ត្រូវ​បាន​ហាម​មិន​ឲ្យ​ដឹង​ដល់​កូន​ចៅ​មនុស្ស​ឡើយ រហូត​ដល់​ក្រោយ​ពេល​ដែល​ទ្រង់​នឹង​ត្រូវ​លើក​ឡើង​លើ​ឈើ​ឆ្កាង ហើយ​ដោយ​ហេតុ​នេះ ទើប​ស្ដេច​ម៉ូសាយ​បាន​រក្សា​ការណ៍​ទាំង​នោះ​ទុក ដើម្បី​កុំ​ឲ្យ​ការណ៍​ទាំង​នោះ​ដឹង​ដល់​មនុស្ស​លោក រហូត​ដល់​ក្រោយ​ពេល​ដែល​ព្រះ​គ្រីស្ទ​នឹង​បង្ហាញ​រូបអង្គ​ទ្រង់​ដល់​រាស្ត្រ​ទ្រង់។"},{"vNo":"២ ","txt":"ហើយ​បន្ទាប់​ពី​ព្រះ​គ្រីស្ទ​ពិតជា​បាន​បង្ហាញ​រូបអង្គ​ទ្រង់​ដល់​រាស្ត្រ​ទ្រង់ នោះ​ទ្រង់​បាន​បញ្ជា​ថា ការណ៍​ទាំង​នោះ​ត្រូវ​តែ​សម្ដែង​ឲ្យ​ដឹង។"},{"vNo":"៣ ","txt":"ហើយ​ឥឡូវ​នេះ បន្ទាប់​ពី​នោះ​មក ពួក​គេ​ទាំង​អស់​ចុះ​អន់ថយ​ក្នុង​ការ​ឥត​ជំនឿ ហើយ​គ្មាន​អ្នក​ណា​ឡើយ ក្រៅ​ពី​ពួក​សាសន៍​លេមិន​ប៉ុណ្ណោះ ហើយ​ពួក​គេ​បាន​បដិសេធ​ដំណឹង​ល្អ​នៃ​ព្រះ​គ្រីស្ទ ហេតុ​ដូច្នេះ​ហើយ ខ្ញុំ​ត្រូវ​បាន​បញ្ជា​ថា ខ្ញុំ​ត្រូវ​ លាក់​វត្ថុ​ទាំង​នោះ​ទុក​នៅ​ក្នុង​ដី​ទៀត។"},{"vNo":"៤ ","txt":"មើល​ចុះ ខ្ញុំ​បាន​សរសេរ​នៅ​លើ​ផ្ទាំង​ទាំង​នេះ នូវ​ការណ៍​ទាំង​ឡាយ​នោះ​ដែល​បង​របស់​យ៉ារេឌ​បាន​ឃើញ ហើយ​ពុំ​ដែល​មាន​ការណ៍​អ្វី​ធំ​ជាង​នេះ ដែល​បាន​សម្ដែង​ឲ្យ​ឃើញ​ជាង​ការណ៍​ទាំង​នោះ ដែល​ត្រូវ​បាន​សម្ដែង​ឲ្យ​ឃើញ​ដល់​បង​របស់​យ៉ារេឌ​នោះ​ទេ។"},{"vNo":"៥ ","txt":"ហេតុ​ដូច្នោះ​ហើយ ព្រះ​អម្ចាស់​ទ្រង់​បាន​បញ្ជា​ខ្ញុំ ឲ្យ​សរសេរ​អំពី​ការណ៍​ទាំង​នោះ ហើយ​ខ្ញុំ​បាន​សរសេរ​អំពី​ការណ៍​ទាំង​នោះ។ ហើយ​ទ្រង់​បាន​បញ្ជា​ខ្ញុំ​ថា ខ្ញុំ​ត្រូវ​ បិទ​ទុក ហើយ​ទ្រង់​ក៏​បាន​បញ្ជា​ថា ខ្ញុំ​ត្រូវ​បិទ​គ្រឿង​ បកប្រែ​ទុក​ផង ហេតុ​ដូច្នោះ​ហើយ ខ្ញុំ​បាន​បិទ​ប្រដាប់​បកប្រែ​ទុក ស្រប​តាម​ព្រះ​បញ្ញត្តិ​នៃ​ព្រះ​អម្ចាស់។"},{"vNo":"៦ ","txt":"ត្បិត​ព្រះ​អម្ចាស់​មាន​ព្រះ​បន្ទូល​មក​ខ្ញុំ​ថា ៖ ការណ៍​ទាំង​នោះ​ពុំ​ត្រូវ​ទៅ​ដល់​ពួក​សាសន៍​ដទៃ​ឡើយ រហូត​ដល់​ថ្ងៃ​ដែល​ពួក​គេ​នឹង​ប្រែ​ចិត្ត​ពី​អំពើ​ទុច្ចរិត​របស់​ពួក​គេ ហើយ​ក្លាយ​ទៅ​ជា​ស្អាតស្អំ​នៅ​ចំពោះ​ព្រះ​អម្ចាស់។"},{"vNo":"៧ ","txt":"ហើយ​នៅ​ថ្ងៃ​នោះ ពួក​គេ​នឹង​អនុវត្ត​សេចក្ដី​ជំនឿ​ជឿ​ដល់​យើង ព្រះ​អម្ចាស់​មាន​ព្រះ​បន្ទូល​ថា​ដូច្នេះ គឺ​ដូចដែល​បង​របស់​យ៉ារេឌ​បាន​ធ្វើ ដើម្បី​ឲ្យ​ពួក​គេ​អាច​ ក្លាយ​ទៅ​ជា​បរិសុទ្ធ​ក្នុង​យើង នៅ​ពេល​នោះ យើង​នឹង​សម្ដែង​ដល់​ពួក​គេ​នូវ​ការណ៍​ទាំង​ឡាយ ដែល​បង​របស់​យ៉ារេឌ​បាន​ឃើញ ព្រម​ទាំង​លាតត្រដាង​ដល់​ពួក​គេ​នូវ​វិវរណៈ​ទាំង​អស់​របស់​យើង នេះ​គឺជា​ព្រះ​បន្ទូល​នៃ​ព្រះ​យេស៊ូវ​គ្រីស្ទ ដែល​ជា​ព្រះ​រាជ​បុត្រា​នៃ​ព្រះ គឺជា​ ព្រះ​វរបិតា​នៃ​ស្ថានសួគ៌ និង​ផែនដី និង​របស់​សព្វ​សារពើ​ដែល​នៅ​ទី​នោះ។"},{"vNo":"៨ ","txt":"ហើយ​អ្នក​ណា​ដែល​នឹង​ តតាំង​ទាស់​នឹង​ព្រះ​បន្ទូល​នៃ​ព្រះ​អម្ចាស់ ចូរ​ឲ្យ​អ្នក​នោះ​ត្រូវ​បណ្ដាសា​ចុះ ហើយ​អ្នក​ណា​ដែល​នឹង​ បដិសេធ​ការណ៍​ទាំង​នេះ ចូរ​ឲ្យ​អ្នក​នោះ​ត្រូវ​បណ្ដាសា​ចុះ ត្បិត​យើង​នឹង​ ពុំ​បង្ហាញ​អ្វី​ដែល​ធំ​ជាង​នេះ​ដល់​ពួក​គេ​ឡើយ ព្រះ​យេស៊ូវ​គ្រីស្ទ​ទ្រង់​មាន​ព្រះ​បន្ទូល​ថា​ដូច្នោះ ត្បិត​យើង​នេះ​ហើយ​ដែល​បាន​និយាយ។"},{"vNo":"៩ ","txt":"ហើយ​តាម​បញ្ជា​របស់​យើង នោះ​ផ្ទៃ​មេឃ​ត្រូវ​បាន​បើក ហើយ​ បិទ ហើយ​តាម​ពាក្យ​របស់​យើង នោះ​ ផែនដី​នឹង​កក្រើក ហើយ​តាម​បញ្ជា​របស់​យើង នោះ​បណ្ដាជន​នៅ​ទី​នោះ​នឹង​ស្លាប់​ទៅ ដូច​ត្រូវ​ភ្លើង​ឆេះ។"},{"vNo":"១០ ","txt":"ហើយ​អ្នក​ណា​ដែល​មិន​ជឿ​ពាក្យ​របស់​យើង នោះ​មិន​ជឿ​ពួក​សិស្ស​របស់​យើង​ទេ ហើយ​ប្រសិន​បើ​យើង​មិន​និយាយ​ទេ ចូរ​អ្នក​រាល់​គ្នា​វិនិច្ឆ័យ​ចុះ ត្បិត​អ្នក​រាល់​គ្នា​នឹង​ដឹង​ថា គឺ​យើង​នេះ​ហើយ​ដែល​បាន​និយាយ​នៅ​ថ្ងៃ​ ចុង​ក្រោយ​បង្អស់។"},{"vNo":"១១ ","txt":"ប៉ុន្តែ​អ្នក​ណា​ដែល​ ជឿ​ដល់​ការណ៍​ទាំង​នេះ ដែល​យើង​បាន​និយាយ គឺ​អ្នក​នោះ​ហើយ​ដែល​យើង​នឹង​មក​ជួប ដោយ​សម្ដែង​នូវ​វិញ្ញាណ​របស់​យើង ហើយ​អ្នក​នោះ​នឹង​ដឹង ហើយ​ធ្វើ​បន្ទាល់។ ព្រោះ​ដោយ​សារ​វិញ្ញាណ​របស់​យើង អ្នក​នោះ​នឹង​ ដឹង​ថា ការណ៍​ទាំង​នេះ​ ពិត ត្បិត​ការណ៍​ទាំង​នេះ​បញ្ចុះ​បញ្ចូល​ឲ្យ​មនុស្ស​ធ្វើ​ល្អ។"},{"vNo":"១២ ","txt":"ហើយ​អ្វី​ក៏​ដោយ ដែល​បញ្ចុះ​បញ្ចូល​មនុស្ស​ឲ្យ​ធ្វើ​ល្អ គឺ​មក​ពី​យើង ត្បិត​ សេចក្ដី​ល្អ​មិន​មក​ពី​អ្នក​ណា​ក្រៅ​ពី​យើង​ឡើយ។ យើង​គឺ​ជា​តួអង្គ​ដដែល ដែល​បាន​ដឹកនាំ​មនុស្ស​ទៅ​ដល់​អស់​ទាំង​សេចក្ដី​ល្អ អ្នក​ណា​ដែល​នឹង​ ពុំ​ជឿ​ពាក្យ​របស់​យើង នោះ​នឹង​ពុំ​ជឿ​យើង — ថា​យើង​ជា​ព្រះ​ឡើយ ហើយ​អ្នក​ណា​ដែល​នឹង​ពុំ​ជឿ​យើង នោះ​នឹង​ពុំ​ជឿ​ដល់​ព្រះ​វរបិតា ដែល​បាន​ចាត់​ឲ្យ​យើង​មក​ទេ។ ត្បិត​មើល​ចុះ យើង​គឺជា​ព្រះ​វរបិតា យើង​ជា​ ពន្លឺ និង​ជា​ ជីវិត ហើយ​ជា​សេចក្ដី​ពិត​នៃ​ពិភពលោក។"},{"vNo":"១៣ ","txt":"ចូរ​ មក​រក​យើង ឱ​ពួក​អ្នក​រាល់​គ្នា​ជា​សាសន៍​ដទៃ​អើយ ហើយ​យើង​នឹង​បង្ហាញ​ដល់​អ្នក​រាល់​គ្នា​នូវ​ការណ៍​ទាំង​ឡាយ​ដ៏​ធំ​លើស​លែង​ទៅ​ទៀត គឺ​ការ​ចេះ​ដឹង​ដែល​ត្រូវ​លាក់​ទុក ដោយ​សារ​ការ​ឥត​ជំនឿ។"},{"vNo":"១៤ ","txt":"ចូរ​មក​រក​យើង ឱ​អ្នក​រាល់​គ្នា​ជា​វង្ស​អ៊ីស្រាអែល​អើយ ហើយ​អ្នក​រាល់​គ្នា​នឹង​ត្រូវ​បាន​ សម្ដែង​ឲ្យ​ឃើញ​នូវ​ការណ៍​ដ៏​មហិមា​ទាំង​ឡាយ ដែល​ព្រះ​វរបិតា​ទ្រង់​បាន​សន្សំទុក​ឲ្យ​អ្នក ចាប់​តាំង​ពី​កំណើត​លោកិយ​មក ហើយ​គឺ​ពុំ​ទាន់​បាន​មក​អ្នក​រាល់​គ្នា​ទេ ដោយ​សារ​ការ​ឥត​ជំនឿ។"},{"vNo":"១៥ ","txt":"មើល​ចុះ កាលណា​អ្នក​រាល់​គ្នា​ហែក​វាំងនន​នៃ​ការ​ឥត​ជំនឿ​នោះ ដែល​ធ្វើ​ឲ្យ​អ្នក​ជាប់​នៅ​ក្នុង​ស្ថានភាព​នៃភាព​ទុច្ចរិត និង​ការ​រឹងរូស​នៃ​ចិត្ត និង​សេចក្ដី​ងងឹត​នៃ​គំនិត​របស់​អ្នក នៅ​ពេល​នោះ ការណ៍​ដ៏​ធំ និង​អស្ចារ្យ​ទាំង​ឡាយ ដែល​ត្រូវ​បាន​ លាក់​ទុក​ពី​អ្នក ចាប់​តាំង​ពី​កំណើត​លោកិយ​មក — មែន​ហើយ កាលណា​អ្នក​រាល់​គ្នា​នឹង​អំពាវនាវ​ដល់​ព្រះ​វរបិតា​ដោយ​នូវ​នាម​យើង ដោយ​ចិត្ត​សង្រេង និង​វិញ្ញាណ​ទន់​ទាប នៅ​ពេល​នោះ អ្នក​រាល់​គ្នា​នឹង​ដឹង​ថា ព្រះ​វរបិតា​នឹក​ចាំ​ដល់​សេចក្ដី​សញ្ញា​ដែល​ទ្រង់​បាន​ធ្វើ​ដល់​ពួក​អយ្យកោ​អ្នក ឱ​វង្ស​អ៊ីស្រាអែល​អើយ។"},{"vNo":"១៦ ","txt":"ហើយ​ពេល​នោះ ទើប​ វិវរណៈ​ទាំង​ឡាយ​របស់​យើង ដែល​យើង​បាន​ប្រើ​ឲ្យ​សរសេរ​ដោយ​យ៉ូហាន ដែល​ជា​អ្នក​បម្រើ​របស់​យើង ត្រូវ​លាតត្រដាង​នៅ​ចំពោះ​ភ្នែក​នៃ​ប្រជាជន​ទាំង​អស់។ ចូរ​ចាំ​ចុះ​ថា កាលណា​អ្នក​រាល់​គ្នា ឃើញ​ការណ៍​ទាំង​នេះ នោះ​អ្នក​រាល់​គ្នា នឹង​ដឹង​ថា ពេល​នោះ​នៅ​ជិត​ដៃ​បង្កើយ ដែល​ការណ៍​ទាំង​នោះ​នឹង​ត្រូវ​បាន​សម្ដែង​សព្វ​គ្រប់។"},{"vNo":"១៧ ","txt":"ហេតុ​ដូច្នេះ​ហើយ កាលណា​អ្នក​រាល់​គ្នា​នឹង​ទទួល​បញ្ជី​នេះ នោះ​អ្នក​រាល់​គ្នា​អាច​ដឹង​ថា កិច្ចការ​របស់​ព្រះ​វរបិតា​បាន​ចាប់​ផ្ដើម​ឡើង​នៅ​លើ​អស់​ទាំង​ផ្ទៃ​ដែនដី។"},{"vNo":"១៨ ","txt":"ហេតុ​ដូច្នេះ​ហើយ ចូរ​ ប្រែ​ចិត្ត​ចុះ អស់​អ្នក​រាល់​គ្នា​នៅ​ចុង​ផែនដី​អើយ ហើយ​មក​រក​យើង ហើយ​ជឿ​ដល់​ដំណឹង​ល្អ​របស់​យើង ហើយ​ ទទួល​បុណ្យ​ជ្រមុជ​ទឹក​ដោយ​នូវ​នាម​យើង​ចុះ ត្បិត​អ្នក​ណា​ដែល​ជឿ ហើយ​ទទួល​បុណ្យ​ជ្រមុជ​ទឹក នោះ​នឹង​បាន​សង្គ្រោះ ប៉ុន្តែ​អ្នក​ណា​ដែល​មិន​ជឿ នោះ​នឹង​ត្រូវ​ជាប់​ទោស ហើយ​ ទី​សម្គាល់​ទាំង​ឡាយ​នឹង​ទៅ​តាម​ពួក​គេ​ដែល​ជឿ​ដល់​នាម​យើង។"},{"vNo":"១៩ ","txt":"មាន​ពរ​ហើយ អ្នក​ណា​ដែល​ឃើញ​ថា​មាន​ ចិត្ត​ស្មោះត្រង់​ចំពោះ​នាម​យើង​នៅ​ថ្ងៃ​ចុង​ក្រោយ​បង្អស់ ត្បិត​អ្នក​នោះ​នឹង​ត្រូវ​បាន​តម្កើង​ឡើង​ឲ្យ​រស់នៅ​ក្នុង​នគរ ដែល​រៀបចំ​ឡើង​សម្រាប់​អ្នក​នោះ ចាប់​ តាំង​ពី​កំណើត​លោកិយ​មក។ ហើយ​មើល​ចុះ គឺ​យើង​នេះ​ហើយ​ដែល​បាន​និយាយ។ អាម៉ែន៕"}]}