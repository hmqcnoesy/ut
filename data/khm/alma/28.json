{"heading":"ពួក​លេមិន​ត្រូវ​បរាជ័យ​នៅ​ក្នុង​ចម្បាំង​មួយ​ដ៏​ធំ — មនុស្ស​រាប់​ម៉ឺន​នាក់​ត្រូវ​ប្រហារ​ចោល — ពួក​ទុច្ចរិត​ត្រូវ​ដាក់​ឲ្យ​នៅ​ក្នុង​ស្ថានភាព​វេទនា​មួយ​ដ៏​មិន​ចេះ​ចប់​មិន​ចេះ​ហើយ ពួក​សុចរិត​ទទួល​សុភមង្គល​ដ៏​មិន​ចេះ​ចប់​មិន​ចេះ​ហើយ។ ប្រមាណ​ជា ឆ្នាំ ៧៧–៧៦ ម.គ.ស.។","prevAbbr":"alma","prevNo":27,"nextAbbr":"alma","nextNo":29,"chapterTitle":"អាលម៉ា ២៨","verses":[{"vNo":"១ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា បន្ទាប់​ពី​ប្រជាជន​អាំម៉ូន​បាន​តាំង​នៅ​លើ​ដែនដី​យើសុន ហើយ​សាសនាចក្រ​មួយ ត្រូវ​បាន​តាំង​ឡើង​នៅ​ក្នុង​ដែនដី​យើសុន ហើយ​ពល​ទ័ព​សាសន៍​នីហ្វៃ​ត្រូវ​បាន​ដាក់​នៅ​ព័ទ្ធជុំវិញ​ដែនដី​ យើសុន​ហើយ មែន​ហើយ នៅ​តាម​ព្រំប្រទល់​ជុំវិញ​ដែនដី​សារ៉ាហិមឡា មើល​ចុះ ពល​ទ័ព​សាសន៍​លេមិន បាន​មក​តាម​បង​ប្អូន​គេ​នៅ​ក្នុង​ទី​រហោស្ថាន។"},{"vNo":"២ ","txt":"ម្ល៉ោះ​ហី​យ ទើប​មាន​ការ​ប្រយុទ្ធ​យ៉ាង​ធំ​មួយ មែន​ហើយ ជា​ការ​ប្រយុទ្ធ ដែល​មិនដែល​បាន​ស្គាល់​ពីមុន​មក​នៅ​ក្នុង​ចំណោម​គ្រប់​ទាំង​ប្រជាជន​នៅ​លើ​ដែនដី​នេះ ចាប់​តាំង​ពី​ពេល​ដែល​លីហៃ​បាន​ចាក​ចេញ​ពី​ក្រុង​យេរូសាឡិម​មក មែន​ហើយ ពួក​លេមិន​រាប់​ម៉ឺន​នាក់​ត្រូវ​ស្លាប់ ហើយ​ត្រូវ​ខ្ចាត់ខ្ចាយ។"},{"vNo":"៣ ","txt":"មែន​ហើយ ព្រម​ទាំង​មាន​ការ​កាប់​សម្លាប់​យ៉ាង​ធំ​មួយ នៅ​ក្នុង​ចំណោម​ប្រជាជន​នីហ្វៃ ទោះ​ជា​យ៉ាង​ណា​ក៏​ដោយ គង់តែ​ពួក​លេមិន​ត្រូវ​ បាន​រុញច្រាន​ចេញ​ដែរ ហើយ​ត្រូវ​បែក​ខ្ចាត់ខ្ចាយ រីឯ​ប្រជាជន​នីហ្វៃ គេ​បាន​ត្រឡប់​មក​ដែនដី​គេ​វិញ។"},{"vNo":"៤ ","txt":"ហើយ​ឥឡូវ​នេះ នេះ​ជា​ពេល​មួយ​ដែល​មាន​ការ​កាន់ទុក្ខ​ដ៏​ធំ ហើយ​សំឡេង​ទួញ​សោក បាន​ឮ​ទូ​ទៅ​អស់​ទាំង​ដែនដី​នៅ​ក្នុង​ចំណោម​ប្រជាជន​នីហ្វៃ​ទាំង​អស់ —"},{"vNo":"៥ ","txt":"មែន​ហើយ ទំនួញ​របស់​ពួក​ស្ត្រី​មេម៉ាយ​ដែល​កាន់ទុក្ខ​ដល់​ប្ដី​របស់​ខ្លួន និង​ទំនួញ​របស់​ឪពុក​កាន់ទុក្ខ​ដល់​ពួក​កូន​ប្រុស​របស់​ខ្លួន ហើយ​កូន​ស្រី​កាន់ទុក្ខ​ដល់​បង​ប្រុស មែន​ហើយ បង​ប្រុស​កាន់ទុក្ខ​ដល់​ឪពុក ម្ល៉ោះ​ហើយ ទំនួញ​សោកសៅ​ត្រូវ​បាន​ឮ​ឡើង​នៅ​ក្នុង​ចំណោម​ពួក​គេ គឺ​កាន់ទុក្ខ​ដល់​ញាតិ​សន្តាន​របស់​ខ្លួន​ដែល​ត្រូវ​ស្លាប់។"},{"vNo":"៦ ","txt":"ហើយ​ឥឡូវ​នេះ នេះ​ពិតជា​ថ្ងៃ​ដ៏​សោកសៅ​មួយ មែន​ហើយ គឺជា​ពេល​ដ៏​សំខាន់ ហើយ​ជា​ពេល​សម្រាប់​ តម​អាហារ និង​អធិស្ឋាន​ឲ្យ​ច្រើន។"},{"vNo":"៧ ","txt":"ម្ល៉ោះ​ហើយ ក៏​ចប់​ឆ្នាំ​ទី​ដប់​ប្រាំ​ក្នុង​រជ្ជកាល​នៃ​ពួក​ចៅក្រម​ទៅ​លើ​ប្រជាជន​នីហ្វៃ"},{"vNo":"៨ ","txt":"ហើយ​នេះ​គឺជា​ដំណើរ​រឿង​របស់​អាំម៉ូន និង​បង​ប្អូន​លោក ការ​ធ្វើ​ដំណើរ​ទាំង​ឡាយ​របស់​គេ​នៅ​ឯ​ដែនដី​នីហ្វៃ ការ​រង​ទុក្ខ​ទាំង​ឡាយ​របស់​គេ​នៅ​ដែនដី​នោះ ការ​ទុក្ខ​សោក​ទាំង​ឡាយ​របស់​គេ និង​ទុក្ខ​វេទនា​ទាំង​ឡាយ​របស់​គេ និង​សេចក្ដី​អំណរ​របស់​គេ ដ៏​ មិន​អាច​ថ្លែង​អស់​បាន និង​ការ​ទទួល​យក និង​ការ​សុខសាន្ត​របស់​បង​ប្អូន​គេ​នៅ​ដែនដី​យើសុន។ ហើយ​ឥឡូវ​នេះ សូម​ព្រះ​អម្ចាស់ ដែល​ជា​ព្រះ​ដ៏​ប្រោស​លោះ​មនុស្ស​លោក​ទាំង​អស់ ប្រទាន​ពរ​ដល់​ព្រលឹង​គេ​រហូត​ត​ទៅ។"},{"vNo":"៩ ","txt":"ហើយ​នេះ​គឺជា​ដំណើរ​រឿង​នៃ​សង្គ្រាម និង​ការ​ទាស់ទែង​គ្នា​ទាំង​ឡាយ​នៅ​ក្នុង​ចំណោម​ពួក​នីហ្វៃ ហើយ​អំពី​សង្គ្រាម​ទាំង​ឡាយ​រវាង​ពួក​នីហ្វៃ​នឹង​ពួក​លេមិន​ផង ហើយ​ឆ្នាំ​ទី​ដប់​ប្រាំ​ក្នុង​រជ្ជកាល​នៃ​ពួក​ចៅក្រម​ក៏​ចប់​ទៅ។"},{"vNo":"១០ ","txt":"ហើយ​ចាប់​ពី​ឆ្នាំ​ទី​មួយ​ទៅ​ដល់​ឆ្នាំ​ទី​ដប់​ប្រាំ ត្រូវ​បាន​នាំ​មក​នូវ​ការ​បំផ្លិចបំផ្លាញ​ជីវិត​នៃ​មនុស្ស​ជា​ច្រើន​ពាន់​នាក់ មែន​ហើយ ត្រូវ​បាន​នាំ​មក​នូវ​ឆាក​កំចាយ​ឈាម​ដ៏​ស្ញប់​ស្ញែង។"},{"vNo":"១១ ","txt":"ហើយ​កាល​សាកសព​ជា​ច្រើន​ពាន់​បាន​កប់​ជ្រៅ​ទៅ​ក្នុង​ដី នៅ​ពេល​នោះ​មាន​សាកសព​ជា​ច្រើន​ពាន់​នាក់​ទៀត ដែល​ត្រូវ​ រលួយ​ជា​គំនរ​នៅ​លើ​ផ្ទៃ​ដី មែន​ហើយ ហើយ​មនុស្ស​ជា​ច្រើន​ពាន់​នាក់​កំពុងតែ​ កាន់ទុក្ខ​ចំពោះ​ការ​បាត់បង់​ញាតិ​សន្តាន​របស់​គេ ពី​ព្រោះ​គេ​មាន​ហេតុ​នឹង​ភ័យ ស្រប​តាម​ពាក្យ​សន្យា​ទាំង​ឡាយ​នៃ​ព្រះ​អម្ចាស់​ដែល​ថា ពួក​គេ​នឹង​ត្រូវ​ដាក់​ទៅ​ក្នុង​ស្ថានភាព​វេទនា​មួយ​ដ៏​មិន​ចេះ​ចប់​មិន​ចេះ​ហើយ។"},{"vNo":"១២ ","txt":"នៅ​ពេល​មនុស្ស​ជា​ច្រើន​ពាន់​នាក់​ទៀត​កាន់ទុក្ខ​យ៉ាង​ពិត​ប្រាកដ​ចំពោះ​ការ​បាត់បង់​ញាតិ​សន្តាន​របស់​គេ តែ​គេ​អរ​រីករាយ ហើយ​រំភើប​នៅ​ក្នុង​សេចក្ដី​សង្ឃឹម ហើយ​ដោយ​ដឹង​ថា ស្រប​តាម​ ពាក្យ​សន្យា​ទាំង​ឡាយ​នៃ​ព្រះ​អម្ចាស់ នោះ​ពួក​គេ​នឹង​ត្រូវ​បាន​ប្រោស​ឡើង​វិញ ដើម្បី​ទៅ​នៅ​ខាង​ស្ដាំ​ព្រះ​ហស្ត​នៃ​ព្រះ នៅ​ក្នុង​ស្ថានភាព​នៃ​សុភមង្គល​ដ៏​មិន​ចេះ​ចប់​មិន​ចេះ​ហើយ។"},{"vNo":"១៣ ","txt":"ម្ល៉ោះ​ហើយ យើង​ឃើញ​ថា ភាព​មិន​ស្មើ​គ្នា​របស់​មនុស្ស​មាន​ទំហំ​ធំ​យ៉ាង​ណា ដោយ​ព្រោះ​អំពើ​បាប និង​អំពើ​រំលង និង​អំណាច​នៃ​អារក្ស​ដែល​កើត​ឡើង​ដោយ​ ផែនការ​ដែល​ប្រកប​ដោយ​កលល្បិច ដែល​វា​ធ្វើ​ឡើង​ដើម្បី​ដាក់​អន្ទាក់​ចិត្ត​មនុស្ស។"},{"vNo":"១៤ ","txt":"ម្ល៉ោះ​ហើយ យើង​ឃើញ​ការ​ហៅ​មនុស្ស​ឲ្យ​មាន​ចិត្ត​ព្យាយាម​ដ៏​ខ្លាំង ដើម្បី​ធ្វើ​ការ​នៅ​ក្នុង​ ចម្ការ​ទំពាំងបាយជូរ​នៃ​ព្រះ​អម្ចាស់ ម្ល៉ោះ​ហើយ យើង​ឃើញ​ហេតុ​ដ៏​ធំ​នៃ​ការ​សោកសៅ និង​ការ​អរ​រីករាយ​ផង — ការ​សោកសៅ​ដោយ​ព្រោះ​សេចក្ដី​ស្លាប់ និង​ការ​បំផ្លិច​បំផ្លាញ​នៅ​ក្នុង​ចំណោម​មនុស្ស​លោក ហើយ​សេចក្ដី​អំណរ​ដោយ​ព្រោះ​ ពន្លឺ​នៃ​ព្រះ​គ្រីស្ទ​ដល់​ជីវិត៕"}]}