{"heading":"មរ៉ូណៃ​មិន​ព្រម​ប្ដូរ​ឈ្លើយ — ពួក​អ្នក​យាម​សាសន៍​លេមិន​ត្រូវ​បង្អក​ស្រា​ឲ្យ​ស្រវឹង ហើយ​ពួក​ឈ្លើយ​សាសន៍​នីហ្វៃ​ត្រូវ​បាន​ដោះ​លែង — ទី​ក្រុង​គីឌ​ត្រូវ​យក​បាន​ដោយ​ពុំ​មាន​ការ​ខ្ចាយ​ឈាម។ ប្រមាណ​ជា​ឆ្នាំ ៦៣–៦២ ម.គ.ស.។","prevAbbr":"alma","prevNo":54,"nextAbbr":"alma","nextNo":56,"chapterTitle":"អាលម៉ា ៥៥","verses":[{"vNo":"១ ","txt":"ឥឡូវ​នេះ ហេតុការណ៍​បាន​កើត​ឡើង​ថា កាល​មរ៉ូណៃ​បាន​ទទួល​សំបុត្រ​នេះ​ហើយ នោះ​លោក​កាន់តែ​ខឹង​ខ្លាំង​ឡើង ព្រោះ​លោក​បាន​ដឹង​ថា អាំម៉ូរ៉ុន​បាន​ដឹង​ដ៏​ឥត​ខ្ចោះ​នូវ​ ការ​បន្លំ​របស់​ទ្រង់ មែន​ហើយ លោក​បាន​ដឹង​ថា អាំម៉ូរ៉ុន​បាន​ដឹង​ថា គឺ​ពុំ​មែន​ជា​ឧត្ដម​គតិ​មួយ​ដ៏​ត្រឹម​ត្រូវ​ទេ ដែល​បាន​បណ្ដាល​ឲ្យ​ទ្រង់​បង្ក​សង្គ្រាម​ប្រឆាំង​នឹង​ប្រជាជន​នីហ្វៃ។"},{"vNo":"២ ","txt":"ហើយ​លោក​បាន​និយាយ​ថា ៖ មើល​ចុះ ខ្ញុំ​នឹង​មិន​ប្ដូរ​ឈ្លើយ​ជាមួយ​នឹង​អាំម៉ូរ៉ុន​ទេ លើក​លែងតែ​ទ្រង់​នឹង​ដក​គោលបំណង​របស់​ទ្រង់ ដូច​ខ្ញុំ​បាន​និយាយ​នៅ​ក្នុង​សំបុត្រ​របស់​ខ្ញុំ ព្រោះ​ខ្ញុំ​នឹង​មិន​អនុញ្ញាត​ឲ្យ​ទ្រង់​មាន​កម្លាំង​ច្រើន​ជាង​កម្លាំង ដែល​ទ្រង់​មាន​រួច​ហើយ​នោះ​ទេ។"},{"vNo":"៣ ","txt":"មើល​ចុះ ខ្ញុំ​ស្គាល់​កន្លែង​ដែល​ពួក​សាសន៍​លេមិន​ឃាំង​ប្រជាជន​ខ្ញុំ​ទុក ដែល​ពួក​វា​បាន​ចាប់​យក​ទៅ​ជា​ឈ្លើយ ហើយ​ដូច​ជា​អាំម៉ូរ៉ុន មិន​យល់​ព្រម​តាម​សេចក្ដី​ស្នើ​នៅ​ក្នុង​សំបុត្រ​របស់​ខ្ញុំ​ទេ មើល​ចុះ ខ្ញុំ​នឹង​ឲ្យ​ទ្រង់​តាម​ពាក្យ​សម្ដី​របស់​ខ្ញុំ មែន​ហើយ ខ្ញុំ​នឹង​ស្វែងរក​សេចក្ដី​ស្លាប់​ឲ្យ​ពួក​វា រហូត​ដល់​ពួក​គេ​សុំ​អង្វរ​រក​សន្តិ​ភាព។"},{"vNo":"៤ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា កាល​មរ៉ូណៃ​បាន​និយាយ​ពាក្យ​ទាំង​នេះ​ហើយ នោះ​លោក​បាន​ចាត់​ឲ្យ​ស្វែងរក​ក្នុង​ចំណោម​ពល​របស់​លោក ក្រែង​លោក​អាច​រក​បាន​បុរស​ម្នាក់ ដែល​ជា​ពូជ​លេមិន​នៅ​ក្នុង​ចំណោម​ពួក​គេ។"},{"vNo":"៥ ","txt":"ហើយ​ហេតុការណ៍​បាន​កើត​ឡើង​ថា ពួក​គេ​រក​បាន​ម្នាក់​ដែល​មាន​ឈ្មោះ​ថា លេមិន ហើយ​គាត់​ជា​អ្នក​បម្រើ​ ម្នាក់​របស់​ស្ដេច ដែល​ត្រូវ​ធ្វើ​ឃាត​ដោយ​អាម៉ាលិកាយ។"},{"vNo":"៦ ","txt":"ឥឡូវ​នេះ មរ៉ូណៃ​បាន​បញ្ជា​ឲ្យ​លេមិន និង​ពល​លោក​មួយ​ចំនួន​តូច​ទៅ​រក​ពួក​អ្នក​ដែល​យាម​ពួក​នីហ្វៃ។"},{"vNo":"៧ ","txt":"ឥឡូវ​នេះ ពួក​សាសន៍​នីហ្វៃ​ត្រូវ​បាន​ឃាំង​ទុក​នៅ​ក្នុង​ទី​ក្រុង​គីឌ ហេតុ​ដូច្នេះ​ហើយ មរ៉ូណៃ​បាន​ចាត់​លេមិន ហើយ​បាន​បញ្ជា​ឲ្យ​ពួក​ពល​មួយ​ចំនួន​តូច​ទៅ​ជាមួយ​នឹង​គាត់។"},{"vNo":"៨ ","txt":"ហើយ​លុះ​ដល់​ពេល​ព្រលប់ នោះ​លេមិន​បាន​ទៅ​ឯ​ពួក​អ្នក​ដែល​យាម​ពួក​នីហ្វៃ ហើយ​មើល​ចុះ ពួក​គេ​បាន​ឃើញ​គាត់​មក ហើយ​ពួក​គេ​ក៏​ស្រែកហៅ​គាត់ ប៉ុន្តែ​គាត់​បាន​និយាយ​ទៅ​គេ​ថា ៖ ចូរ​កុំ​ខ្លាច​អី មើល​ចុះ ខ្ញុំ​ជា​សាសន៍​លេមិន​ម្នាក់។ មើល​ចុះ យើង​បាន​រត់​រួច​ពី​ពួក​សាសន៍​នីហ្វៃ ហើយ​ពួក​គេ​ដេកលក់ ហើយ​មើល​ចុះ ពួក​យើង​បាន​យក​ស្រា​ទំពាំងបាយជូរ​របស់​គេ ហើយ​បាន​យក​មក​ជាមួយ​យើង​ផង។"},{"vNo":"៩ ","txt":"ឥឡូវ​នេះ កាល​ពួក​លេមិន​បាន​ឮ​ពាក្យ​ទាំង​នេះ​ហើយ នោះ​ពួក​គេ​បាន​ទទួល​គាត់​ដោយ​សេចក្ដី​អំណរ ហើយ​ពួក​គេ​បាន​និយាយ​ទៅ​គាត់​ថា ៖ ចូរ​ឲ្យ​យើង​នូវ​ស្រា​ទំពាំងបាយជូរ​របស់​អ្នក​មក ដើម្បី​យើង​អាច​បាន​ផឹក យើង​ត្រេកអរ​ដែល​អ្នក​បាន​យក​ស្រា​ទំពាំងបាយជូរ​មក​ជា មួយ​នឹង​អ្នក ព្រោះ​យើង​កំពុងតែ​នឿយហត់។"},{"vNo":"១០ ","txt":"ប៉ុន្តែ លេមិន​បាន​និយាយ​ទៅ​គេ​ថា ៖ ចូរ​យើង​ទុក​ស្រា​ទំពាំងបាយជូរ​របស់​យើង ទាល់​តែ​យើង​ទៅ​ច្បាំង​នឹង​ពួក​នីហ្វៃ។ ប៉ុន្តែ​ការ​និយាយ​នេះ គ្រាន់តែ​ធ្វើ​ឲ្យ​ពួក​គេ​ចង់​ផឹក​ស្រា​ទំពាំងបាយជូរ​កាន់តែ​ខ្លាំង​ឡើង។"},{"vNo":"១១ ","txt":"ព្រោះ​ពួក​គេ​បាន​និយាយ​ថា ៖ យើង​កំពុងតែ​នឿយហត់ ហេតុ​ដូច្នេះ​ហើយ ចូរ​ឲ្យ​យើង​យក​ស្រា​ទំពាំងបាយជូរ​នេះ​ចុះ ហើយ​នៅ​មិន​យូរ​មិន​ឆាប់ យើង​នឹង​ទទួល​ចំណែក​បន្តិច​ម្ដងៗ ដែល​នឹង​ធ្វើ​ឲ្យ​យើង​មាន​កម្លាំង​ដើម្បី​ទៅ​ប្រឆាំង​នឹង​ពួក​នីហ្វៃ។"},{"vNo":"១២ ","txt":"ហើយ​លេមិន​បាន​និយាយ​ទៅ​ពួក​គេ​ថា ៖ ពួក​អ្នក​អាច​ធ្វើ​តាម​ចំណង់​អ្នក​ចុះ។"},{"vNo":"១៣ ","txt":"ហើយ​ហេតុការណ៍​បាន​កើត​ឡើង​ថា ពួក​គេ​បាន​យក​ស្រា​ផឹក​តាម​ទំនើង​ចិត្ត ហើយ​វា​មាន​រសជាតិ​ឆ្ងាញ់ ត្រូវ​នឹង​ចំណូល​ចិត្ត​របស់​គេ ហេតុ​ដូច្នេះ​ហើយ ពួក​គេ​កាន់តែ​ផឹក​តាម​ទំនើង​ចិត្ត​ច្រើន​ឡើង ហើយ​វា​ជា​ស្រា​ខ្លាំង ដោយ​ត្រូវ​បាន​បិត​ឲ្យ​ខ្លាំង​ដូច្នោះ។"},{"vNo":"១៤ ","txt":"ហើយ​ហេតុការណ៍​បាន​កើត​ឡើង​ថា ពួក​គេ​បាន​ផឹក ហើយ​បាន​អរ​សប្បាយ ហើយ​មិន​យូរ​មិន​ឆាប់ ពួក​គេ​ក៏​ស្រវឹង​ទាំង​អស់​គ្នា​ទៅ។"},{"vNo":"១៥ ","txt":"ហើយ​ឥឡូវ​នេះ កាល​លេមិន និង​ពល​របស់​គាត់​បាន​ឃើញ​ថា ពួក​គេ​ស្រវឹង​ទាំង​អស់​គ្នា​ហើយ ហើយ​ដេកលក់​យ៉ាង​ស្កប់ នោះ​ពួក​គេ​ក៏​ត្រឡប់​ទៅ​ជួប​នឹង​មរ៉ូណៃ​វិញ ហើយ​បាន​ជម្រាប​លោក​ពី​គ្រប់​ការណ៍​ទាំង​អស់ ដែល​បាន​កើត​ឡើង។"},{"vNo":"១៦ ","txt":"ហើយ​ឥឡូវ​នេះ នេះ​គឺ​ស្រប​តាម​ផែនការ​របស់​មរ៉ូណៃ។ ហើយ​មរ៉ូណៃ​បាន​ប្រុងប្រៀប​ទ័ព​របស់​លោក​ឲ្យ​ប្រដាប់​ដោយ​គ្រឿង​សស្ត្រាវុធ​ពិជ័យ​សង្គ្រាម ហើយ​លោក​ទៅ​ទី​ក្រុង​គីឌ នៅ​ពេល​ដែល​ពួក​លេមិន​កំពុងតែ​ដេកលក់​ស្កប់ ហើយ​ស្រវឹង ហើយ​បាន​បោះ​គ្រឿង​សស្ត្រាវុធ​ពិជ័យ​សង្គ្រាម​ទៅ​ឲ្យ​ពួក​ឈ្លើយ ដរាប​ដល់​ពួក​គេ​ទាំង​អស់​គ្នា​បាន​ប្រដាប់​ដោយ​អាវុធ។"},{"vNo":"១៧ ","txt":"មែន​ហើយ គឺ​ដល់​ពួក​ស្ត្រី​របស់​គេ និង​ពួក​កូន​ក្មេង​ទាំង​អស់​របស់​គេ គឺ​ដល់​អស់​អ្នក​ណា​ដែល​អាច​ប្រើ​គ្រឿង​សស្ត្រាវុធ​ពិជ័យ​សង្គ្រាម​បាន ក្នុង​កាល​មរ៉ូណៃ​បាន​ប្រដាប់​អាវុធ​ឲ្យ​ពួក​ឈ្លើយ​ទាំង​អស់​នោះ ហើយ​ការណ៍​អស់​ទាំង​នោះ ត្រូវ​បាន​ធ្វើ​ឡើង​នៅ​ក្នុង​ស​ភាព​ស្ងាត់ស្ងៀម​ជា​ខ្លាំង។"},{"vNo":"១៨ ","txt":"ប៉ុន្តែ ប្រសិនជា​ពួក​គេ​ធ្វើ​ឲ្យ​ពួក​លេមិន​ភ្ញាក់ មើល​ចុះ ពួក​វា​កំពុងតែ​ស្រវឹង ហើយ​ពួក​នីហ្វៃ​ច្បាស់​ជា​អាច​សម្លាប់​ពួក​វា​ចោល​បាន។"},{"vNo":"១៩ ","txt":"ប៉ុន្តែ​មើល​ចុះ នេះ​ពុំ​មែន​ជា​បំណង​របស់​មរ៉ូណៃ​ទេ លោក​ពុំ​ចូល​ចិត្ត​ក្នុង​ការ​ធ្វើ​ឃាត ឬ​ ការ​ខ្ចាយ​ឈាម​ទេ តែ​លោក​ចូល​ចិត្ត​ក្នុង​ការ​ជួយសង្គ្រោះ​ប្រជាជន​របស់​លោក​ពី​ការ​បំផ្លិចបំផ្លាញ​វិញ ហើយ​ដោយ​ហេតុ​នេះ លោក​ពុំ​អាច​នាំ​មក​លើ​រូបលោក​នូវ​ការ​អយុត្តិធម៌​ទេ លោក​ក៏​ពុំ​អាច​វាយប្រហារ​ពួក​លេមិន ហើយ​បំផ្លាញ​ពួក​វា នៅ​ពេល​ពួក​វា​កំពុងតែ​ស្រវឹង​នោះ​ទេ។"},{"vNo":"២០ ","txt":"ប៉ុន្តែ​លោក​បាន​បំពេញ​បំណង​ទាំង​ឡាយ​របស់​លោក ព្រោះ​លោក​បាន​ប្រដាប់​អាវុធ​ឲ្យ​ពួក​ឈ្លើយ​សាសន៍​នីហ្វៃ​ទាំង​នោះ ដែល​នៅ​ខាង​ក្នុង​កំផែង​នៃ​ទី​ក្រុង ហើយ​បាន​ប្រគល់​ឲ្យ​គេ​នូវ​កម្លាំង ដើម្បី​ដណ្ដើមយក​ផ្នែក​ទាំង​នោះ ដែល​នៅ​ខាង​ក្នុង​កំផែង​ទាំង​ឡាយ។"},{"vNo":"២១ ","txt":"ហើយ​បន្ទាប់​មក លោក​បាន​បញ្ជា​ឲ្យ​ទ័ព ដែល​នៅ​ជាមួយ​លោក ឲ្យ​ដកថយ​ចេញ​ពី​ពួក​គេ​មួយ​ជំហាន ហើយ​ហ៊ុមព័ទ្ធ​ពល​ទ័ព​សាសន៍​លេមិន។"},{"vNo":"២២ ","txt":"ឥឡូវ​នេះ មើល​ចុះ ការណ៍​នេះ​ត្រូវ​បាន​ធ្វើ​នៅ​ពេល​យប់ ដើម្បី​នៅ​ពេល​ពួក​លេមិន​ភ្ញាក់​ឡើង នៅ​ពេល​ព្រឹក នោះ​ពួក​គេ​នឹង​ឃើញ​ថា គេ​ត្រូវ​បាន​ឡោមព័ទ្ធ​ដោយ​ពួក​នីហ្វៃ​នៅ​ខាង​ក្រៅ ហើយ​ពួក​ឈ្លើយ​របស់​គេ ប្រដាប់​ដោយ​អាវុធ​នៅ​ខាង​ក្នុង។"},{"vNo":"២៣ ","txt":"ម្ល៉ោះ​ហើយ ពួក​គេ​បាន​ឃើញ​ថា ពួក​នីហ្វៃ​មាន​អំណាច​លើ​ពួក​គេ ហើយ​នៅ​ក្នុង​កាលៈទេសៈ​នេះ ទើប​ពួក​គេ​បាន​ឃើញ​ថា ពួក​គេ​មិន​ចាំ​បាច់​ត្រូវ​ប្រយុទ្ធ​នឹង​ពួក​នីហ្វៃ​ទេ ហេតុ​ដូច្នេះ​ហើយ ពួក​មេទ័ព​ឯក​របស់​គេ បាន​ដក​យក​គ្រឿង​សស្ត្រាវុធ​ពិជ័យ​សង្គ្រាម​របស់​គេ ហើយ​ពួក​គេ​បាន​នាំ​យក​ទៅ​បោះ​នៅ​ក្បែរ​ជើង​របស់​ពួក​នីហ្វៃ ដោយ​អង្វរ​សូម​ក្ដី​មេត្តា។"},{"vNo":"២៤ ","txt":"ឥឡូវ​នេះ មើល​ចុះ នេះ​គឺជា​បំណង​របស់​មរ៉ូណៃ។ លោក​បាន​ចាប់​ពួក​គេ​យក​ទៅ​ជា​ឈ្លើយសឹក ហើយ​បាន​យក​ទី​ក្រុង ហើយ​បាន​បញ្ជា​ឲ្យ​ដោះ​លែង​ឈ្លើយ​ទាំង​អស់​ណា​ដែល​ជា​សាសន៍​នីហ្វៃ ហើយ​ពួក​គេ​បាន​ចូល​រួម​កងទ័ព​របស់​មរ៉ូណៃ ហើយ​ជា​កម្លាំង​ដ៏​ធំ​មួយ​ដល់​កងទ័ព​របស់​លោក។"},{"vNo":"២៥ ","txt":"ហើយ​ហេតុការណ៍​បាន​កើត​ឡើង​ថា លោក​បាន​បញ្ជា​ឲ្យ​ពួក​លេមិន ដែល​លោក​បាន​ចាប់​ធ្វើ​ជា​ឈ្លើយ​នោះ​ថា ពួក​គេ​ត្រូវ​ចាប់​ផ្ដើម​ ធ្វើ​ការ​ពង្រឹង​បន្ទាយ​ការ​ពារ​នៅ​ជុំវិញ​ទី​ក្រុង​គីឌ។"},{"vNo":"២៦ ","txt":"ហើយ​ហេតុការណ៍​បាន​កើត​ឡើង​ថា កាល​លោក​បាន​ពង្រឹង​ទី​ក្រុង​គីឌ ស្រប​តាម​បំណង​ទាំង​ឡាយ​របស់​លោក​ហើយ នោះ​លោក​បាន​បញ្ជា​ឲ្យ​នាំ​ពួក​ឈ្លើយ​របស់​លោក ទៅ​ទី​ក្រុង​បរិបូរណ៍ ហើយ​លោក​បាន​យាម​ទី​ក្រុង​នោះ ដោយ​កងកម្លាំង​មួយ​ដ៏​ខ្លាំង​ហួស​ប្រមាណ។"},{"vNo":"២៧ ","txt":"ហើយ​ហេតុការណ៍​បាន​កើត​ឡើង​ថា ទោះ​ជា​មាន​អស់​ទាំង​កលល្បិច​របស់​ពួក​សាសន៍​លេមិន​ក៏​ដោយ គង់តែ​ពួក​គេ​បាន​រក្សា ហើយ​ការ​ពារ​អស់​ទាំង​ពួក​ឈ្លើយ ដែល​គេ​បាន​ចាប់​ដែរ ហើយ​បាន​រក្សា​ដី​ទាំង​អស់ និង​ទ្រព្យ​ដែល​ពួក​គេ​យក​បាន​មក​វិញ។"},{"vNo":"២៨ ","txt":"ហើយ​ហេតុការណ៍​បាន​កើត​ឡើង​ថា ពួក​សាសន៍​នីហ្វៃ​បាន​ចាប់​ផ្ដើម​មាន​ជ័យ​ជម្នះ​ជាថ្មី ហើយ​យក​បាន​មក​វិញ​នូវ​សិទ្ធិ​ទាំង​ឡាយ​របស់​គេ និង​ឯក​សិទ្ធ​ទាំង​ឡាយ​របស់​គេ។"},{"vNo":"២៩ ","txt":"ពួក​លេមិន​បម្រុង​នឹង​ព័ទ្ធជុំវិញ​ពួក​គេ​នៅ​ពេល​យប់​ជា​ច្រើន​លើក ប៉ុន្តែ​នៅ​ក្នុង​ការ​ប៉ុនប៉ង​ទាំង​នេះ ពួក​គេ​ត្រូវ​បាន​បាត់បង់​ទៅ​ជា​ឈ្លើយ​ជា​ច្រើន។"},{"vNo":"៣០ ","txt":"ហើយ​ពួក​គេ​បាន​បម្រុង​បង្អក​ស្រា​ទំពាំងបាយជូរ​ដល់​ពួក​នីហ្វៃ​ជា​ច្រើន​លើក ក្រែង​គេ​អាច​បំផ្លាញ​ពួក​គេ​ដោយ​ថ្នាំ​បំពុល ឬ​ដោយ​ការ​ស្រវឹង​បាន។"},{"vNo":"៣១ ","txt":"ប៉ុន្តែ​មើល​ចុះ សាសន៍​នីហ្វៃ​ពុំ​យឺតយូរ ក្នុង​ ការ​ចងចាំ​ដល់​ព្រះ​អម្ចាស់ ជា​ព្រះ​របស់​គេ ក្នុង​កាល​មាន​ទុក្ខ​វេទនា​របស់​ពួក​គេ​នោះ​ឡើយ។ ពួក​គេ​ពុំ​អាច​ជាប់​ក្នុង​អន្ទាក់​របស់​ពួក​វា​បាន​ឡើយ មែន​ហើយ ពួក​គេ​មិន​ផឹក​ស្រា​ទំពាំងបាយជូរ​របស់​ពួក​វា​សោះ លើក​លែងតែ​ពួក​គេ​ឲ្យ​ទៅ​ពួក​ឈ្លើយ​សាសន៍​លេមិន​ខ្លះ​ផឹក​មុន។"},{"vNo":"៣២ ","txt":"ម្ល៉ោះ​ហើយ ពួក​គេ​បាន​ប្រយ័ត្នប្រយែង​ខ្លួន ដើម្បី​កុំ​ឲ្យ​ត្រូវ​ថ្នាំ​បំពុល​នៅ​ក្នុង​ចំណោម​គេ ព្រោះ​បើ​សិន​ជា​ស្រា​ទំពាំងបាយជូរ​របស់​គេ ធ្វើ​ឲ្យ​សាសន៍​លេមិន​ម្នាក់​ពុល វា​ក៏​នឹង​ធ្វើ​ឲ្យ​សាសន៍​នីហ្វៃ​ម្នាក់​ពុល​ដែរ ម្ល៉ោះ​ហើយ ពួក​គេ​បាន​សាកល្បង​ស្រា​ទាំង​អស់​របស់​គេ។"},{"vNo":"៣៣ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា ជា​ការ​ចាំ​បាច់​ឲ្យ​មរ៉ូណៃ​ធ្វើ​ការ​រៀបចំ ដើម្បី​វាយលុក​ទី​ក្រុង​ម៉ូរីអានតុន ត្បិត​មើល​ចុះ ពួក​លេមិន​បាន​ធ្វើ​ការ​ប្រឹងប្រែង ពង្រឹង​ទី​ក្រុង​ម៉ូរីអានតុន រហូត​វា​បាន​ក្លាយ​ទៅ​ជា​ទី​ការ​ពារ​មួយ​ដ៏​មាំ​ក្រៃលែង។"},{"vNo":"៣៤ ","txt":"ហើយ​ពួក​គេ​បាន​នាំ​កង​កម្លាំង​ថ្មីៗ​ទៅ​ទី​ក្រុង​នោះ ដោយ​មិន​ឈប់​ឈរ ព្រម​ទាំង​ស្បៀង​ផ្គត់ផ្គង់​ថ្មីៗ​ផង។"},{"vNo":"៣៥ ","txt":"ម្ល៉ោះ​ហើយ ក៏​ចប់​ឆ្នាំ​ទី​ម្ភៃ​ប្រាំបួន​ក្នុង​រជ្ជកាល​នៃ​ពួក​ចៅក្រម​ទៅ​លើ​ប្រជាជន​នីហ្វៃ៕"}]}