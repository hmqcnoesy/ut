{"heading":"អាលម៉ា​ផ្សាយ ហើយ​ធ្វើ​បុណ្យ​ជ្រមុជ​ទឹក​នៅ​ក្រុង​មេលេក — គេ​មិន​ទទួល​ស្គាល់​លោក នៅ​ក្រុង​អាំម៉ូណៃហា ហើយ​លោក​ក៏​ចាក​ចេញ​ទៅ — ទេវតា​បញ្ជា​ឲ្យ​លោក​ត្រឡប់​ទៅ​វិញ ហើយ​ប្រកាស​ប្រាប់​ប្រជាជន​ឲ្យ​ប្រែចិត្ត — អាមូលេក​ទទួល​លោក ហើយ​អ្នក​ទាំង​ពីរ​ផ្សាយ​នៅ​ក្រុង​អាំម៉ូណៃហា។ ប្រមាណ​ជា​ឆ្នាំ ៨២ ម.គ.ស.។","prevAbbr":"alma","prevNo":7,"nextAbbr":"alma","nextNo":9,"chapterTitle":"អាលម៉ា ៨","verses":[{"vNo":"១ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា អាលម៉ា​បាន​ត្រឡប់​មក​ពី​ ដែនដី​គេឌាន​វិញ ដោយ​បន្ទាប់​ពី​បាន​បង្រៀន​ប្រជាជន គេឌាន នូវ​ការណ៍​ជាច្រើន ដែល​មិន​អាច​កត់​ទុក​បាន និង​ដោយ​បាន​តាំង​របៀបរៀបរយ​នៃ​សាសនាចក្រ តាម​ដែល​លោក​ធ្លាប់​បាន​ធ្វើ​ពីមុន​មក​នៅ​ដែនដី​សារ៉ាហិមឡា មែន​ហើយ នោះ​លោក​ក៏​ត្រឡប់​មក​ផ្ទះ​របស់​លោក នៅ​សារ៉ាហិមឡា​វិញ ដើម្បី​សម្រាក​ពី​កិច្ចការ​ទាំង​ឡាយ​ដែល​លោក​បាន​ធ្វើ។"},{"vNo":"២ ","txt":"ម្ល៉ោះ​ហើយ ក៏​ចប់​ឆ្នាំ​ទី​ប្រាំបួន​ក្នុង​រជ្ជកាល​នៃ​ពួក​ចៅក្រម​ទៅ​លើ​ប្រជាជន​នីហ្វៃ។"},{"vNo":"៣ ","txt":"ហើយ​ហេតុការណ៍​បាន​កើត​ឡើង​ថា នៅ​ដើម​ឆ្នាំ​ទី​ដប់​ក្នុង​រជ្ជកាល​នៃ​ពួក​ចៅក្រម​ទៅ​លើ​ប្រជាជន​នីហ្វៃ នោះ​អាលម៉ា​បាន​ចេញ​ដំណើរ​ទៅ​កាន់​ដែនដី​មេលេក នៅ​ខាង​លិច​ ទន្លេ​ស៊ីដូន នៅ​ខាង​លិច​ដែនដី ជាប់​ព្រំប្រទល់​នឹង​ទី​រហោស្ថាន។"},{"vNo":"៤ ","txt":"ហើយ​លោក​បាន​ចាប់​ផ្ដើម​បង្រៀន​ប្រជាជន​នៅ​ដែនដី​មេលេក ស្រប​តាម​របៀប​ ដ៏​បរិសុទ្ធ​នៃ​ព្រះ គឺ​តាម​របៀប​ដែល​លោក​ត្រូវ​បាន​ហៅ ហើយ​លោក​បាន​ចាប់​ផ្ដើម​បង្រៀន​ប្រជាជន​ទូ​ទៅ​អស់​ទាំង​ដែនដី​មេលេក។"},{"vNo":"៥ ","txt":"ហើយ​ហេតុការណ៍​បាន​កើត​ឡើង​ថា ប្រជាជន​បាន​មក​រក​លោក​ពី​គ្រប់​ទាំង​ព្រំប្រទល់ ដែល​នៅ​ខាង​ឯ​ទី​រហោស្ថាន ហើយ​ពួក​គេ​បាន​ទទួល​បុណ្យ​ជ្រមុជ​ទឹក​ទូ​ទៅ​អស់​ទាំង​ដែនដី"},{"vNo":"៦ ","txt":"ម្ល៉ោះ​ហី​យ កាល​លោក​បាន​បញ្ចប់​កិច្ចការ​របស់​លោក នៅ​ដែនដី​មេលេក​ហើយ នោះ​លោក​ក៏​បាន​ចេញ​ដំណើរ​ទៅ ហើយ​បាន​ធ្វើ​ដំណើរ​អស់​បី​ថ្ងៃ នៅ​តំបន់​ខាង​ជើង​ដែនដី​មេលេក ហើយ​លោក​បាន​មក​ដល់​ទី​ក្រុង​មួយ​ហៅ​ថា អាំម៉ូណៃហា។"},{"vNo":"៧ ","txt":"ឥឡូវ​នេះ ពួក​ប្រជាជន​នីហ្វៃ​មាន​សណ្ដាប់​ហៅ​ដែនដី ទី​ក្រុង និង​ភូមិ​របស់​ខ្លួន មែន​ហើយ ទាំង​ភូមិ​តូចៗ​ទាំង​អស់​របស់​គេ តាម​ឈ្មោះ​នៃ​ម្ចាស់​ទី​នោះ​មុនគេ​បង្អស់ ហើយ​ដែនដី​អាំម៉ូណៃហា គឺ​នៅ​ក្នុង​ករណី​នោះ​ដែរ។"},{"vNo":"៨ ","txt":"ហើយ​ហេតុការណ៍​បាន​កើត​ឡើង​ថា កាលដែល​អាលម៉ា​បាន​មក​ដល់​ទី​ក្រុង​អាំម៉ូណៃហា​ហើយ នោះ​លោក​បាន​ចាប់​ផ្ដើម​ផ្សាយ​ព្រះ​បន្ទូល​នៃ​ព្រះ​ដល់​ពួក​គេ។"},{"vNo":"៩ ","txt":"ឥឡូវ​នេះ អារក្ស​សាតាំង​ បាន​ក្ដាប់​ជាប់​នូវ​ដួង​ចិត្ត​នៃ​ប្រជាជន​នៅ​ទី​ក្រុង​អាំម៉ូណៃហា ហេតុ​ដូច្នេះ​ហើយ ទើប​ពួក​គេ​ពុំ​ស្ដាប់​តាម​ពាក្យ​របស់​អាលម៉ា​ឡើយ។"},{"vNo":"១០ ","txt":"ទោះ​ជា​យ៉ាង​ណា​ក៏​ដោយ គង់តែ​អាលម៉ា​បាន​ ធ្វើ​ការ​ជា​ខ្លាំង​ខាង​វិញ្ញាណ ដោយ​ ពុះពារ​ ខំ​អធិស្ឋាន​ដល់​ព្រះ សូម​ឲ្យ​ទ្រង់​ស្រោច​ព្រះ​វិញ្ញាណ​ទ្រង់​មក​លើ​ប្រជាជន​ដែល​នៅ​ក្នុង​ទី​ក្រុង ព្រម​ទាំង​សូម​ឲ្យ​ទ្រង់​អនុញ្ញាត​ឲ្យ​លោក​ធ្វើ​បុណ្យ​ជ្រមុជ​ទឹក​ឲ្យ​ពួក​គេ​ចំពោះ​ការ​ប្រែចិត្ត​ផង។"},{"vNo":"១១ ","txt":"ទោះ​ជា​យ៉ាង​ណា​ក៏​ដោយ គង់តែ​ពួក​គេ​បាន​ធ្វើ​ចិត្ត​រឹងរូស​ដែរ ដោយ​ពោល​ទៅ​កាន់​លោក​ថា ៖ មើល​ចុះ យើង​ដឹង​ថា លោក​គឺ អាលម៉ា ហើយ​យើង​ដឹង​ថា លោក​ជា​សង្ឃ​ជាន់​ខ្ពស់​លើ​សាសនាចក្រ ដែល​លោក​បាន​តាំង​ឡើង​នៅ​ច្រើន​កន្លែង​នៅ​លើ​ដែនដី ស្រប​តាម​សណ្ដាប់​របស់​លោក ហើយ​យើង​ពុំ​នៅ​ក្នុង​សាសនាចក្រ​របស់​លោក​ទេ ហើយ​យើង​ពុំ​ជឿ​តាម​សណ្ដាប់​ផ្ដេសផ្ដាស​បែប​នេះ​ឡើយ។"},{"vNo":"១២ ","txt":"ហើយ​ឥឡូវ​នេះ យើង​ដឹង​ថា ពី​ព្រោះ​យើង​ពុំ​នៅ​ក្នុង​សាសនាចក្រ​របស់​លោក នោះ​យើង​ដឹង​ថា លោក​គ្មាន​អំណាច​អ្វី​មក​លើ​យើង​ឡើយ ហើយ​លោក​បាន​ប្រគល់​វេទិកា​ជំនុំ​ជំរះ​ទៅ​ឲ្យ​ នីហ្វៃ​ហា​ទៅ​ហើយ ហេតុ​ដូច្នេះ​ហើយ លោក​ពុំ​មែន​ជា​មេ​ចៅក្រម​ត្រួតត្រា​លើ​យើង​ដែរ។"},{"vNo":"១៣ ","txt":"ឥឡូវ​នេះ កាលដែល​ប្រជាជន​បាន​និយាយ​ដូច្នេះ ហើយ​បាន​ប្រកែក​នឹង​អស់​ទាំង​ពាក្យ​សម្ដី​របស់​លោក ហើយ​បាន​ជេរ​ប្រមាថ​លោក ហើយ​បាន​ស្ដោះ​ដាក់​លោក ហើយ​បាន​បណ្ដេញ​លោក​ចេញ​ពី​ទី​ក្រុង​របស់​គេ នោះ​លោក​ក៏​ចេញ​ទៅ ហើយ​ធ្វើ​ដំណើរ​ឆ្ពោះ​ទៅ​ឯ​ទី​ក្រុង​មួយ​ហៅ​ថា អើរ៉ុន។"},{"vNo":"១៤ ","txt":"ហើយ​ហេតុការណ៍​បាន​កើត​ឡើង​ថា នៅ​ពេល​ដែល​លោក​កំពុងតែ​ធ្វើ​ដំណើរ​ទៅ​ទី​នោះ ពោរពេញ​ទៅ​ដោយ​សេចក្ដី​សោក​សៅ លុយ​កាត់​ សេចក្ដី​ទុក្ខ​លំបាក និង​សេចក្ដី​គ្រាំគ្រា​ក្នុង​ចិត្ត​ជា​ខ្លាំង ដោយ​ព្រោះ​អំពើ​ទុច្ចរិត​របស់​ប្រជាជន ដែល​នៅ​ទី​ក្រុង អាំម៉ូណៃហា​នោះ នោះ​ហេតុការណ៍​បាន​កើត​ឡើង​ថា កាល​អាលម៉ា​កំពុងតែ​ពោរពេញ​ទៅ​ដោយ​ក្ដី​សោកសៅ មើល​ចុះ ស្រាប់​តែ​មាន​ ទេវតា​មួយ​នៃ​ព្រះ​អម្ចាស់ បាន​លេច​មក​ឲ្យ​លោក​ឃើញ​ដោយ​ពោល​ថា ៖"},{"vNo":"១៥ ","txt":"អាលម៉ា​អើយ អ្នក​មាន​ពរ​ហើយ ហេតុ​ដូច្នេះ​ហើយ ចូរ​អ្នក​ងើបមុខ​ឡើង ហើយ​អរ​រីករាយ​ចុះ ត្បិត​អ្នក​មាន​ហេតុ​ដ៏​ធំ​ចំពោះ​ការ​អរ​រីករាយ ព្រោះ​អ្នក​មាន​ចិត្ត​ស្មោះ​ក្នុង​ការ​កាន់​តាម​ព្រះ​បញ្ញត្តិ​ទាំង​ឡាយ​នៃ​ព្រះ ចាប់​តាំង​ពី​ពេល​ដែល​អ្នក​បាន​ទទួល​បង្គាប់​ទី​មួយ​ពី​ទ្រង់​ម្ល៉េះ។ មើល​ចុះ គឺ​ខ្ញុំ​នេះ​ហើយ​ដែល​បាន​ ប្រាប់​បង្គាប់​នោះ​ដល់​អ្នក។"},{"vNo":"១៦ ","txt":"ហើយ​មើល​ចុះ ខ្ញុំ​បញ្ជា​ឲ្យ​អ្នក​ត្រឡប់​ទៅ​ឯ​ទី​ក្រុង​អាំម៉ូណៃហា​វិញ ហើយ​ចូរ​ផ្សាយ​ប្រាប់​ប្រជាជន​នៅ​ក្នុង​ក្រុង​នោះ​ទៀត​ចុះ។ មែន​ហើយ ចូរ​ផ្សាយ​ប្រាប់​ពួក​គេ​ទៅ។ មែន​ហើយ ចូរ​ប្រាប់​ទៅ​គេ​ថា លើក​លែង​តែ​ពួក​គេ​ប្រែចិត្ត បើ​ពុំ​នោះ​សោត​ទេ ព្រះ​អម្ចាស់​ដ៏​ជា​ព្រះ ទ្រង់​នឹង​ បំផ្លាញ​គេ​ចោល។"},{"vNo":"១៧ ","txt":"ត្បិត​មើល​ចុះ នៅ​ពេល​នេះ​ពួក​គេ​កំពុងតែ​ស្វែងរក​ផ្លូវ​ដើម្បី​នឹង​បំផ្លាញ​ឥស្សរភាព​នៃ​ប្រជាជន​អ្នក (ត្បិត​ព្រះ​អម្ចាស់​ទ្រង់​មាន​ព្រះ​បន្ទូល​ថា​ដូច្នោះ) គឺជា​ការ​ផ្ទុយ​នឹង​ក្រឹត្យ​ក្រម និង​សេចក្ដី​យុត្តិធម៌ និង​ព្រះ​បញ្ញត្តិ​ទាំង​ប៉ុន្មាន ដែល​ទ្រង់​បាន​ប្រទាន​ដល់​រាស្ត្រ​ទ្រង់។"},{"vNo":"១៨ ","txt":"ឥឡូវ​នេះ ហេតុការណ៍​បាន​កើត​ឡើង​ថា បន្ទាប់​ពី​អាលម៉ា​បាន​ទទួល​បង្គាប់​ពី​ទេវតា​នៃ​ព្រះ​អម្ចាស់​ហើយ លោក​ក៏​ត្រឡប់​ទៅ​ដែនដី​អាំម៉ូណៃហា​យ៉ាង​រួសរាន់​វិញ។ ហើយ​លោក​បាន​ចូល​ទៅ​ក្នុង​ទី​ក្រុង​តាម​ផ្លូវ​មួយ​ផ្សេង​ទៀត មែន​ហើយ តាម​ផ្លូវ​ដែល​នៅ​ខាង​ត្បូង​ទី​ក្រុង​អាំម៉ូណៃហា។"},{"vNo":"១៩ ","txt":"ហើយ​នៅ​ពេល​ដែល​លោក​ចូល​ទៅ​ក្នុង​ទី​ក្រុង លោក​កំពុងតែ​ឃ្លាន​អាហារ ហើយ​លោក​ពោល​ទៅ​កាន់​បុរស​ម្នាក់​ថា ៖ សូម​លោក​ប្រទាន​អាហារ​ដល់​អ្នក​បម្រើ​ដ៏​រាបទាប​នៃ​ព្រះ​ផង​ចុះ?"},{"vNo":"២០ ","txt":"ហើយ​បុរស​នោះ​តប​មក​លោ​ក​ថា ៖ ខ្ញុំ​ជា​សាសន៍​នីហ្វៃ ហើយ​ខ្ញុំ​ដឹង​ថា លោក​ជា​ព្យាការី​ដ៏​បរិសុទ្ធ​មួយ​រូប​នៃ​ព្រះ ព្រោះ​លោក​ជា​បុរស​ដែល​ ទេវតា​មួយ​បាន​ប្រាប់​ខ្ញុំ​នៅ​ក្នុង​ការ​និមិត្ត​ថា ៖ អ្នក​ត្រូវ​ទទួល​អ្នក​នោះ។ ហេតុ​ដូច្នេះ​ហើយ សូម​លោក​មក​ផ្ទះ​ជាមួយ​ខ្ញុំ ហើយ​ខ្ញុំ​នឹង​រំលែក​ដល់​លោក​នូវ​អាហារ​ខ្ញុំ ហើយ​ខ្ញុំ​ដឹង​ថា លោក​នឹង​ឲ្យ​ពរ​ដល់​ខ្ញុំ ហើយ​ដល់​គ្រួសារ​ខ្ញុំ​ផង។"},{"vNo":"២១ ","txt":"ហើយ​ហេតុការណ៍​បាន​កើត​ឡើង​ថា បុរស​នោះ​បាន​ទទួល​លោក​ចូល​ទៅ​ក្នុង​ផ្ទះ​គាត់ ហើយ​បុរស​នោះ​មាន​ឈ្មោះ​ថា អាមូលេក ហើយ​គាត់​បាន​យក​នំប៉័ង និង​សាច់​មក​ដាក់​ខាង​មុខ​អាលម៉ា។"},{"vNo":"២២ ","txt":"ហើយ​ហេតុការណ៍​បាន​កើត​ឡើង​ថា អាលម៉ា​បាន​បរិភោគ​នំប៉័ង ហើយ​បាន​ឆ្អែត ហើយ​លោក​បាន​ ប្រទាន​ពរ​ដល់​អាមូលេក និង​គ្រួសារ​គាត់ ហើយ​លោក​បាន​ថ្លែង​អំណរគុណ​ដល់​ព្រះ។"},{"vNo":"២៣ ","txt":"ហើយ​បន្ទាប់​ពី​លោក​បាន​បរិភោគ ហើយ​បាន​ឆ្អែត​ហើយ នោះ​លោក​បាន​ពោល​ទៅ​អាមូលេក​ថា ៖ ខ្ញុំ​គឺ​អាលម៉ា ហើយ​ជា​ សង្ឃ​ជាន់​ខ្ពស់​លើ​សាសនាចក្រ​នៃ​ព្រះ​ទូ​ទៅ​ទាំង​ដែនដី។"},{"vNo":"២៤ ","txt":"ហើយ​មើល​ចុះ ខ្ញុំ​ត្រូវ​បាន​ហៅ​ឲ្យ​មក​ផ្សាយ​ព្រះ​បន្ទូល​នៃ​ព្រះ​ដល់​អស់​ទាំង​ប្រជាជន​នេះ ស្រប​តាម​វិញ្ញាណ​នៃ​វិវរណៈ និង​ការ​ព្យាករណ៍ ហើយ​ខ្ញុំ​បាន​មក​ដល់​ដែនដី​នេះ តែ​ពួក​គេ​ពុំ​ទទួល​ខ្ញុំ​សោះ ហើយ​គេ​ បាន​បណ្ដេញ​ខ្ញុំ​ចេញ ហើយ​ខ្ញុំ​ក៏​បម្រុង​នឹង​លា​ចេញ​ពី​ដែនដី​នេះ​រហូត​ត​ទៅ។"},{"vNo":"២៥ ","txt":"ប៉ុន្តែ​មើល​ចុះ ខ្ញុំ​ត្រូវ​បាន​បញ្ជា​ឲ្យ​ត្រឡប់​មក​ព្យាករ​ដល់​ប្រជាជន​នេះ​វិញ មែន​ហើយ ហើយ​មក​ធ្វើ​ទី​បន្ទាល់​ទាស់​នឹង​ពួក​គេ អំពី​អំពើ​ទុច្ចរិត​ទាំង​ឡាយ​របស់​គេ។"},{"vNo":"២៦ ","txt":"ហើយ​ឥឡូវ​នេះ ឱ​អាមូលេក​អើយ ពី​ព្រោះ​អ្នក​បាន​ផ្ដល់​អាហារ​ដល់​ខ្ញុំ ហើយ​បាន​ទទួល​ខ្ញុំ​ឲ្យ​ចូល​ផ្ទះ សូម​ឲ្យ​អ្នក​បាន​ពរ​ចុះ ត្បិត​ខ្ញុំ​ស្រេកឃ្លាន ព្រោះ​ខ្ញុំ​បាន​តម​អាហារ​អស់​ជាច្រើន​ថ្ងៃ​មក​ហើយ។"},{"vNo":"២៧ ","txt":"ហើយ​អាលម៉ា​បាន​ស្នាក់​នៅ​អស់​ជាច្រើន​ថ្ងៃ​ជាមួយ​នឹង​អាមូលេក មុន​ពេល​លោក​ចាប់​ផ្ដើម​ផ្សាយ​ប្រាប់​ប្រជាជន​នោះ។"},{"vNo":"២៨ ","txt":"ហើយ​ហេតុការណ៍​បាន​កើត​ឡើង​ថា ប្រជាជន​កាន់តែ​ធ្លាក់​ខ្លួន​ធ្ងន់ធ្ងរ​ទៅៗ​ក្នុង​អំពើ​ទុច្ចរិត​ទាំង​ឡាយ។"},{"vNo":"២៩ ","txt":"ហើយ​មាន​ពាក្យ​បន្លឺ​ប្រាប់​ដល់​អាលម៉ា​ថា ៖ ចូរ​ទៅ​ចុះ ហើយ​ចូរ​ប្រាប់​អាមូលេក ជា​អ្នក​បម្រើ​របស់​យើង​ផង​ថា ចូរ​ចេញ​ទៅ ហើយ​ព្យាករ​ទៅ​កាន់​ប្រជាជន​នេះ​ថា — ចូរ​ ប្រែចិត្ត​ចុះ ត្បិត​ព្រះ​អម្ចាស់ ទ្រង់​មាន​ព្រះ​បន្ទូល​ដូច្នេះ​ថា លើក​លែង​តែ​អ្នក​ប្រែចិត្ត បើ​ពុំ​នោះ​សោត​ទេ យើង​នឹង​មក​ពិនិត្យពិច័យ​ប្រជាជន​នេះ ដោយ​សេចក្ដី​ពិរោធ​របស់​យើង មែន​ហើយ យើង​នឹង​ពុំ​បែរ​សេចក្ដី​ពិរោធ​ដ៏​ខ្លាំង​របស់​យើង​ចេញ​ឡើយ។"},{"vNo":"៣០ ","txt":"ហើយ​អាលម៉ា​ជាមួយ​នឹង​អាមូលេក​ផង បាន​ចេញ​ទៅ​ក្នុង​ចំណោម​ប្រជាជន ដើម្បី​ទៅ​ប្រកាស​ប្រាប់​ព្រះ​បន្ទូល​ទាំង​ឡាយ​នៃ​ព្រះ​ដល់​គេ ហើយ​អ្នក​ទាំង​ពីរ​ក៏​ពោរពេញ​ទៅ​ដោយ​ព្រះ​វិញ្ញាណ​បរិសុទ្ធ។"},{"vNo":"៣១ ","txt":"ហើយ​មាន​ អានុភាព​ប្រទាន​មក​ឲ្យ​គេ ដរាប​ដល់​គេ​មិន​អាច​ឃុំឃាំង នៅ​ក្នុង​គុក​បាន​ឡើយ ក៏​គ្មាន​មនុស្ស​ណា​ម្នាក់​អាច​សម្លាប់​គេ​បាន​ដែរ ទោះ​ជា​យ៉ាង​ណា​ក៏​ដោយ គង់តែ​គេ​មិន​ប្រើ​ អានុភាព​របស់​គេ​ដែរ ទាល់​តែ​គេ​ត្រូវ​ចាប់​ចង ហើយ​ដាក់​ទៅ​ក្នុង​គុក។ ឥឡូវ​នេះ គេ​ធ្វើ​យ៉ាង​នេះ គឺ​ដើម្បី​ព្រះ​អម្ចាស់​ទ្រង់​អាច​បង្ហាញ​ព្រះ​ចេស្ដា​របស់​ទ្រង់​ដែល​នៅ​ក្នុង​ពួក​គេ។"},{"vNo":"៣២ ","txt":"ហើយ​ហេតុការណ៍​បាន​កើត​ឡើង​ថា គេ​បាន​ចេញ​ទៅ ហើយ​បាន​ចាប់​ផ្ដើម​ផ្សាយ ហើយ​ព្យាករ​ដល់​ប្រជាជន ស្រប​តាម​វិញ្ញាណ និង​អានុភាព ដែល​ព្រះ​អម្ចាស់​ទ្រង់​បាន​ប្រទាន​ដល់​គេ៕"}]}