{"heading":"ប្រាក់​របស់​សាសន៍​នីហ្វៃ​ត្រូវ​បាន​ចែង​ប្រាប់ — អាមូលេក​ដេញដោល​គ្នា​ជាមួយ​នឹង​ស៊ីអែសរ៉ុម — ព្រះ​គ្រីស្ទ​នឹង​ពុំ​សង្គ្រោះ​មនុស្ស ដែល​នៅ​ក្នុង​អំពើ​បាប​ឡើយ — មាន​តែ​ពួក​អ្នក​ដែល​គ្រង​នគរ​ស្ថានសួគ៌​ទុកជា​មរតក​ទេ ដែល​នឹង​បាន​សង្គ្រោះ — មនុស្ស​លោក​ទាំង​អស់​នឹង​រស់​ពី​ស្លាប់​ឡើង​វិញ​នៅ​ក្នុង​អមតភាព — គ្មាន​សេចក្ដី​ស្លាប់​ទេ បន្ទាប់​ពី​ដំណើរ​រស់​ឡើង​វិញ។ ប្រមាណ​ជា​ឆ្នាំ ៨២ ម.គ.ស.។","prevAbbr":"alma","prevNo":10,"nextAbbr":"alma","nextNo":12,"chapterTitle":"អាលម៉ា ១១","verses":[{"vNo":"១ ","txt":"ឥឡូវ​នេះ នៅ​ក្នុង​ក្រឹត្យវិន័យ​នៃ​ហ្លួង​ម៉ូសាយ បាន​ចែង​ថា ជន​គ្រប់​រូប​ដែល​ជា​ចៅក្រម​នៃ​ច្បាប់ ឬ​ក៏​អស់​អ្នក​ណា​ដែល​ត្រូវ​បាន​តែង​តាំង​ឡើង​ជា​ចៅក្រម នឹង​បាន​ទទួល​ឈ្នួល តាម​ពេល​វេលា ដែល​គេ​បាន​ធ្វើ​ការ​ជំនុំ​ជំរះ​ដល់​ពួក​អ្នក​ដែល​បាន​នាំ​មក​ចំពោះ​មុខ​គេ ដើម្បី​ជំនុំ​ជំរះ​នោះ។"},{"vNo":"២ ","txt":"ឥឡូវ​នេះ បើ​សិន​ជា​មនុស្ស​ម្នាក់​ជំពាក់​អ្នក​ផ្សេង​ទៀត ហើយ​ជន​នោះ​ពុំ​សងបំណុល​នោះ​ទេ ហើយ​ត្រូវ​គេ​ប្ដឹង​ទៅ​ដល់​ចៅក្រម ហើយ​ចៅក្រម​អនុវត្ត​អំណាច ហើយ​ចាត់​ពួក​ភ្នាក់​ងារ​ឲ្យ​ទៅ​នាំ​ជន​នោះ​មក​ចំពោះ​ចៅក្រម ហើយ​ចៅក្រម​ក៏​ជំនុំ​ជំរះ​ជន​នោះ​តាម​ច្បាប់ និង​ភស្តុតាង​ទាំង​ឡាយ ដែល​បាន​យក​មក​ទាស់​នឹង​ជន​នោះ ហើយ​ដោយ​ហេតុ​នេះ ជន​នោះ​ត្រូវ​បង្ខំ​ឲ្យ​សង​នូវ​អ្វីៗ ដែល​ខ្លួន​ជំពាក់​គេ បើ​ពុំ​សង​ទេ នោះ​នឹង​ត្រូវ​រឹប​យក​ទ្រព្យសម្បត្តិ ឬ​ក៏​ត្រូវ​បណ្ដេញ​ចេញ​ពី​ចំណោម​ពួក​ប្រជាជន ដូច​ជា​ចោរលួច និង​ចោរប្លន់។"},{"vNo":"៣ ","txt":"ហើយ​ចៅក្រម​ទទួល​ឈ្នួល​តាម​ពេល​វេលា​របស់​ខ្លួន — មាស​មួយ​ស៊ីណាញ​សម្រាប់​មួយ​ថ្ងៃ ឬ​ប្រាក់​មួយ​ស៊ីនុម ដែល​ស្មើ​ទៅ​នឹង​មាស​មួយ​ស៊ីណាញ ហើយ​នេះ​គឺ​ស្រប​តាម​ច្បាប់​ដែល​បាន​ចែង​ទុក។"},{"vNo":"៤ ","txt":"ឥឡូវ​នេះ គឺជា​ឈ្មោះ​មាស និង​ប្រាក់​ផ្សេងៗ តាម​តម្លៃ​វា។ ឯ​ឈ្មោះ​ទាំង​នេះ​ត្រូវ​បាន​ដាក់​ដោយ​ពួក​សាសន៍​នីហ្វៃ ព្រោះ​ពួក​គេ ពុំ​បាន​គិត​តាម​របៀប​ពួក​សាសន៍​យូដា ដែល​នៅ​ក្រុង​យេរូសាឡិម​ទេ ហើយ​ពួក​គេ​ក៏​ពុំ​វាស់​តាម​របៀប​ពួក​សាសន៍​យូដា​ដែរ ប៉ុន្តែ​ពួក​គេ​បាន​កែប្រែ​ការ​គិតគូរ​របស់​ពួក​គេ និង​ការ​វាស់​របស់​ពួក​គេ ស្រប​ទៅ​នឹង​គំនិត និង​កាលៈទេសៈ នៃ​ប្រជាជន​គ្រប់​ជំនាន់ រហូត​មក​ដល់​រជ្ជកាល​នៃ​ពួក​ចៅក្រម ដែល​ បាន​បង្កើត​ឡើង ដោយ​ស្ដេច​ម៉ូសាយ។"},{"vNo":"៥ ","txt":"ឥឡូវ​នេះ ការ​គិតគូរ​បាន​ស្គាល់​ដូច​ត​ទៅ​នេះ — មាស​មួយ​ស៊ីណាញ មាស​មួ​យ​ស៊ីអុន មាស​មួយ​ស៊ុម និង​មាស​មួយ​លិមណា។"},{"vNo":"៦ ","txt":"ប្រាក់​មួយ​ស៊ីនុម ប្រាក់​មួយ​អាំណូរ ប្រាក់​មួយ​អែសរុម និង​ប្រាក់​មួយ​អុនតៃ។"},{"vNo":"៧ ","txt":"ប្រាក់​មួយ​ស៊ីនុម​ស្មើ​នឹង​មាស​មួយ​ស៊ីណាញ ឯណា​មួយ​ក៏​ស្មើ​នឹង​ស្រូវ​ឱក​មួយ​រង្វាល់ ហើយ​ក៏​ស្មើ​នឹង​មួយ​រង្វាល់​នៃ​គ្រាប់​ធញ្ញជាតិ​គ្រប់​មុខ។"},{"vNo":"៨ ","txt":"ឥឡូវ​នេះ ចំនួន​មាស​មួយ​ស៊ីអុន មាន​តម្លៃ​ស្មើ​នឹង​ពីរ​ស៊ីណាញ។"},{"vNo":"៩ ","txt":"ហើយ​មាស​មួយ​ស៊ុម មាន​តម្លៃ​ស្មើ​នឹង​ពីរ​ស៊ីអុន។"},{"vNo":"១០ ","txt":"ហើយ​មាស​មួយ​លិមណា មាន​តម្លៃ​ស្មើ​នឹង​ចំនួន​ទាំង​អស់​នោះ​បូករួម​មក។"},{"vNo":"១១ ","txt":"ហើយ​ប្រាក់​មួយ​អាំណូរ​ស្មើ​នឹង​ពីរ​ស៊ីនុម។"},{"vNo":"១២ ","txt":"ហើយ​ប្រាក់​មួយ​អែសរុម​ស្មើ​នឹង​បួន​ស៊ីនុម។"},{"vNo":"១៣ ","txt":"ហើយ​មួយ​អុនតៃ​ស្មើ​នឹង​វត្ថុ​ទាំង​អស់​នោះ​បូករួម​មក។"},{"vNo":"១៤ ","txt":"ឥឡូវ​នេះ នេះ​ហើយ​ជា​តម្លៃ​នៃ​លេខ​តូច​ជាង​ក្នុង​ក្បួន​រាប់​របស់​គេ —"},{"vNo":"១៥ ","txt":"មួយ​ស៊ិបឡុន​ស្មើ​នឹង​កន្លះ​ស៊ីនុម ហេតុ​ដូច្នេះ​ហើយ មួយ​ស៊ិបឡុន​ស្មើ​នឹង​កន្លះ​រង្វាល់​ស្រូវ​ឱក។"},{"vNo":"១៦ ","txt":"ហើយ​មួយ​ស៊ិបលុម​ស្មើ​នឹង​កន្លះ​ស៊ិបឡុន។"},{"vNo":"១៧ ","txt":"ហើយ​មួយ​លេអា​ស្មើ​នឹង​កន្លះ​ស៊ិបលុម។"},{"vNo":"១៨ ","txt":"ឥឡូវ​នេះ នេះ​ហើយ​ជា​លេខ​របស់​គេ ស្រប​តាម​ក្បួន​រាប់​របស់​គេ។"},{"vNo":"១៩ ","txt":"ឥឡូវ​នេះ មាស​មួយ​អាន់​ទី​អូន​ស្មើ​នឹង​បី​ស៊ិបឡុន។"},{"vNo":"២០ ","txt":"ឥឡូវ​នេះ ក្នុង​គោលបំណង​ចង់​បាន​កម្រៃ​តែប៉ុណ្ណោះ ពី​ព្រោះ​ពួក​គេ​ទទួល​ប្រាក់​ខែ​តាម​មុខការ ហេតុ​ដូច្នេះ​ហើយ ពួក​គេ​បាន​ចាក់​រុក​ឲ្យ​ប្រជាជន​ឈ្លោះ​វាយ​តប់​គ្នា ហើយ​មាន​ការ​ច្របូកច្របល់ និង​អំពើ​ទុច្ចរិត​គ្រប់​បែប​យ៉ាង ដើម្បី​ឲ្យ​ពួក​គេ​អាច​មាន​ការ​ធ្វើ​ច្រើន​ថែម​ឡើង​ទៀត ដើម្បី​ពួក​គេ​អាច​ រក​ប្រាក់​បាន​តាម​បណ្ដឹង​ទាំង​ឡាយ ដែល​គេ​បាន​ប្ដឹង ហេតុ​ដូច្នេះ​ហើយ ពួក​គេ​បាន​ចាក់​រុក​ឲ្យ​ប្រជាជន​ទាស់​នឹង​អាលម៉ា និង​អាមូលេក។"},{"vNo":"២១ ","txt":"ហើយ​ស៊ីអែសរ៉ុម​នេះ​ឯង​បាន​ចាប់​ផ្ដើម​ចោទសួរ​អាមូលេក​ថា ៖ តើ​អ្នក​នឹង​ឆ្លើយ​នូវ​សំនួរ​បន្តិច​បន្តួច ដែល​ខ្ញុំ​នឹង​សួរ​អ្នក​ឬ​ទេ? ឥឡូវ​នេះ ស៊ីអែសរ៉ុម ជា​មនុស្ស​ដែល​ស្ទាត់ជំនាញ​នឹង​ មធ្យោបាយ​ទាំង​ឡាយ​នៃ​អារក្ស ដើម្បី​គាត់​អាច​បំផ្លាញ​ចោល​នូវ​អ្វីៗ​ដែល​ល្អ ហេតុ​ដូច្នេះ​ហើយ គាត់​បាន​និយាយ​ទៅ​កាន់​អាមូលេក​ថា ៖ តើ​អ្នក​នឹង​ឆ្លើយ​នូវ​សំនួរ​ទាំង​ឡាយ​ដែល​ខ្ញុំ​នឹង​សួរ​អ្នក​ឬ​ទេ?"},{"vNo":"២២ ","txt":"ហើយ​អាមូលេក​បាន​តប​ទៅ​គាត់​ថា ៖ មែន​ហើយ បើ​សិន​ជា​ស្រប​តាម​ ព្រះ​វិញ្ញាណ​នៃ​ព្រះ​អម្ចាស់​ដែល​នៅ​ក្នុង​ខ្លួន​ខ្ញុំ ត្បិត​ខ្ញុំ​នឹង​ពុំ​និយាយ​អ្វី​ដែល​ផ្ទុយ​នឹង​ព្រះ​វិញ្ញាណ​នៃ​ព្រះ​អម្ចាស់​ឡើយ។ ហើយ​ស៊ីអែសរ៉ុម​បាន​និយាយ​ទៅ​លោ​ក​ថា ៖ មើល​ចុះ នេះ​គឺ​ប្រាក់​ប្រាំមួយ​អុនតៃ ហើយ​ខ្ញុំ​នឹង​ប្រគល់​ប្រាក់​ទាំង​អស់​នេះ​ដល់​អ្នក បើ​សិន​ជា​អ្នក​ព្រម​បដិសេធ​ថា គ្មាន​ព្រះ​ដ៏​ខ្ពស់​បំផុត​ឡើយ​នោះ។"},{"vNo":"២៣ ","txt":"ឥឡូវ​នេះ អាមូលេក​បាន​និយាយ​ថា ៖ នែ៎ កូន​នៃ​ស្ថាន​នរក​អើយ ហេតុ​អ្វី​បាន​ជា​អ្នក​មក​ ល្បួង​ខ្ញុំ? តើ​អ្នក​ដឹង​ទេ​ថា ពួក​សុចរិត​ពុំ​ដែល​បណ្ដោយ​តាម​ការ​ល្បួង​បែប​នេះ​ឡើយ?"},{"vNo":"២៤ ","txt":"តើ​អ្នក​ជឿ​ថា​គ្មាន​ព្រះ​ឬ? ខ្ញុំ​សូម​ប្រាប់​អ្នក​ថា ទេ អ្នក​ដឹង​ថា មាន​ព្រះ​មួយ​អង្គ​ពិត ប៉ុន្តែ​អ្នក​ស្រឡាញ់​ ប្រយោជន៍​ជាង​ព្រះ​អង្គ។"},{"vNo":"២៥ ","txt":"ហើយ​ឥឡូវ​នេះ អ្នក​បាន​កុហក​ដល់​ខ្ញុំ​នៅ​ចំពោះ​ព្រះ។ អ្នក​បាន​និយាយ​មក​ខ្ញុំ​ថា — មើល​ចុះ នេះ​គឺ​ប្រាំមួយ​អុនតៃ ដែល​មាន​តម្លៃ​យ៉ាង​ច្រើន ខ្ញុំ​នឹង​ឲ្យ​ដល់​អ្នក — តែ​នៅ​ពេល​នោះ នៅ​ក្នុង​ចិត្ត​របស់​អ្នក អ្នក​ពុំ​ចង់​ឲ្យ​ខ្ញុំ​ទេ ហើយ​អ្នក​មាន​បំណង​ចង់​ឲ្យ​ខ្ញុំ​បដិសេធ​ព្រះ​ដ៏​ពិត ហើយ​មាន​ព្រះ​ជន្ម​រស់នៅ​តែប៉ុណ្ណោះ ដើម្បី​អ្នក​អាច​មាន​ហេតុ​នឹង​បំផ្លាញ​ខ្ញុំ​ទេតើ។ ហើយ​ឥឡូវ​នេះ មើល​ចុះ សម្រាប់​អំពើ​អាក្រក់​ដ៏​ធំ​នេះ អ្នក​នឹង​បាន​ទទួល​រង្វាន់​ហើយ។"},{"vNo":"២៦ ","txt":"ហើយ​ស៊ីអែសរ៉ុម​បាន​និយាយ​ទៅ​លោ​ក​ថា ៖ តើ​អ្នក​និយាយ​ថា មាន​ព្រះ​មួយ​អង្គ​ដ៏​ពិត ហើយ​មាន​ព្រះ​ជន្ម​រស់នៅ​ឬ?"},{"vNo":"២៧ ","txt":"ហើយ​អាមូលេក​បាន​ឆ្លើយ​ថា ៖ មែន​ហើយ មាន​ព្រះ​មួយ​អង្គ​ដ៏​ពិត ហើយ​មាន​ព្រះ​ជន្ម​រស់នៅ។"},{"vNo":"២៨ ","txt":"ឥឡូវ​នេះ ស៊ីអែសរ៉ុម​បាន​និយាយ​ថា ៖ តើ​មាន​ព្រះ​ច្រើន​ជាង​មួយ​អង្គ​ឬ?"},{"vNo":"២៩ ","txt":"ហើយ​លោក​បាន​ឆ្លើយ​ថា ៖ ទេ។"},{"vNo":"៣០ ","txt":"ឥឡូវ​នេះ ស៊ីអែសរ៉ុម​បាន​និយាយ​ទៅ​លោក​ទៀត​ថា ៖ ហេតុ​ដូច​ម្ដេច​ក៏​អ្នក​ដឹង​រឿង​ទាំង​នេះ?"},{"vNo":"៣១ ","txt":"ហើយ​លោក​បាន​ឆ្លើយ​ថា ៖ ទេវតា​មួយ​បាន​ប្រាប់​រឿង​នោះ​ឲ្យ​ខ្ញុំ​ដឹង។"},{"vNo":"៣២ ","txt":"ហើយ​ស៊ីអែសរ៉ុម​បាន​និយាយ​ទៀត​ថា ៖ តើន​រណា​ទៅ​ដែល​នឹង​យាង​មក? ជា​ព្រះ​រាជ​បុត្រា​នៃ​ព្រះ​មែន​ទេ?"},{"vNo":"៣៣ ","txt":"ហើយ​លោក​បាន​តប​ទៅ​គាត់​ថា ៖ មែន​ហើយ។"},{"vNo":"៣៤ ","txt":"ហើយ​ស៊ីអែសរ៉ុម​បាន​និយាយ​ទៀត​ថា ៖ តើ​ព្រះ​អង្គ​នឹង​ជួយសង្គ្រោះ​រាស្ត្រ​របស់​ព្រះ​អង្គ ក្នុង​អំពើ​បាប​ទាំង​ឡាយ​របស់​ពួក​គេ​ឬ? ហើយ​អាមូលេក​បាន​ឆ្លើយ ហើយ​តប​ទៅ​គាត់​ថា ៖ ខ្ញុំ​សូម​ប្រាប់​អ្នក​ថា ព្រះ​អង្គ​នឹង​ពុំ​ធ្វើ​ដូច្នោះ​ឡើយ ត្បិត​ព្រះ​អង្គ​ពុំ​អាច​បដិសេធ​ពាក្យ​របស់​ព្រះ​អង្គ​បាន​ឡើយ។"},{"vNo":"៣៥ ","txt":"ឥឡូវ​នេះ ស៊ីអែសរ៉ុម​បាន​និយាយ​ទៅ​ប្រជាជន​ថា ៖ សូម​អ្នក​រាល់​គ្នា​ចាំ​នូវ​រឿង​ទាំង​នេះ​ចុះ ព្រោះ​មនុស្ស​នេះ​បាន​ពោល​ថា មាន​ព្រះ​តែមួយ​អង្គ​ប៉ុណ្ណោះ ក៏​ប៉ុន្តែ​លោក​បាន​ថា ព្រះ​រាជ​បុត្រា​នៃ​ព្រះ​នឹង​យាង​មក ប៉ុន្តែ​ព្រះ​អង្គ​នឹង​ពុំ​សង្គ្រោះ​រាស្ត្រ​របស់​ព្រះ​អង្គ​ឡើយ — ហាក់​ដូច​ជា​ខ្លួន​លោក​មាន​សិទ្ធិ​អំណាច​បញ្ជា​ដល់​ព្រះ​ដូច្នោះ។"},{"vNo":"៣៦ ","txt":"ឥឡូវ​នេះ អាមូលេក​បាន​តប​ទៅ​គាត់​ទៀត​ថា ៖ មើល​ចុះ អ្នក​កុហក​ទេ ព្រោះ​អ្នក​បាន​និយាយ​ថា ខ្ញុំ​និយាយ​បី​ដូច​ជា​ខ្ញុំ​មាន​សិទ្ធិ​អំណាច​នឹង​បញ្ជា​ដល់​ព្រះ​វិញ ពី​ព្រោះ​ខ្ញុំ​បាន​និយាយ​ថា ព្រះ​អង្គ​នឹង​ពុំ​សង្គ្រោះ​រាស្ត្រ​របស់​ព្រះ​អង្គ​ក្នុង​អំពើ​បាប​ទាំង​ឡាយ​របស់​ពួក​គេ​ទេតើ។"},{"vNo":"៣៧ ","txt":"ហើយ​ខ្ញុំ​សូម​ប្រាប់​អ្នក​ទៀត​ថា ព្រះ​អង្គ​ពុំ​អាច​សង្គ្រោះ​ពួក​គេ​ក្នុង​ អំពើ​បាប​ទាំង​ឡាយ​របស់​ពួក​គេ​បាន​ឡើយ ត្បិត​ខ្ញុំ​ពុំ​អាច​បដិសេធ​ព្រះ​បន្ទូល​របស់​ព្រះ​អង្គ​បាន​ទេ ហើយ​ព្រះ​អង្គ​ទ្រង់​មាន​ព្រះ​បន្ទូល​ថា គ្មាន​អ្វី​ដែល​ឥត​ស្អាត​អាច​គ្រង​ នគរ​ស្ថានសួគ៌​ទុកជា​មរតក បាន​ឡើយ ហេតុ​ដូច្នេះ​ហើយ តើ​ធ្វើ​ដូច​ម្ដេច​ឲ្យ​អ្នក​រាល់​គ្នា​នឹង​សង្គ្រោះ​បាន លើក​លែង​តែ​អ្នក​គ្រង​នគរ​ស្ថានសួគ៌​ទុកជា​មរតក​ជា​មុន​សិន? ហេតុ​ដូច្នេះ​ហើយ អ្នក​រាល់​គ្នា​នឹង​ពុំ​អាច​បាន​សង្គ្រោះ ក្នុង​អំពើ​បាប​ទាំង​ឡាយ​របស់​អ្នក​ឡើយ។"},{"vNo":"៣៨ ","txt":"ឥឡូវ​នេះ ស៊ីអែសរ៉ុម​បាន​និយាយ​ទៅ​លោក​ទៀត​ថា ៖ តើ​ព្រះ​រាជ​បុត្រា​នៃ​ព្រះ គឺជា​ព្រះ​វរបិតា​ដ៏​នៅ​អស់​កល្ប​ជានិច្ច​ឬ?"},{"vNo":"៣៩ ","txt":"ហើយ​អាមូលេក​បាន​តប​ទៅ​គាត់​ថា ៖ មែន​ហើយ ព្រះ​អង្គ គឺជា​ព្រះ​វរបិតា​ ដ៏​នៅ​អស់​កល្ប​ជានិច្ច​តែមួយ​នៃ​ស្ថានសួគ៌ និង​ផែនដី និង​របស់​សព្វ​សារពើ​នៅ​លើ​នោះ​ ទាំង​អស់ ព្រះ​អង្គ​ជាដើម​ដំបូង និង​ជា​ចុង គឺជា​មុន និង​ជា​ចុង​ក្រោយ​បង្អស់។"},{"vNo":"៤០ ","txt":"ហើយ​ព្រះ​អង្គ​នឹង​យាង​មក​ឯ​ លោកិយ ដើម្បី​មក​ ប្រោស​លោះ​រាស្ត្រ​របស់​ព្រះ​អង្គ ហើយ​ព្រះ​អង្គ​នឹង​ ទទួល​ដាក់​លើ​ព្រះ​អង្គ​នូវ​អំពើ​រំលង​ទាំង​ឡាយ​នៃ​អស់​អ្នក​ណា​ដែល​ជឿ​ដល់​ព្រះ​នាម​ព្រះ​អង្គ គឺ​ពួក​គេ​នេះ​ហើយ​ដែល​នឹង​មាន​ជីវិត​ដ៏​នៅ​អស់​កល្ប​ជានិច្ច ហើយ​គ្មាន សេចក្ដី​សង្គ្រោះ​នឹង​មក​ដល់​អ្នក​ណា​ផ្សេង​ឡើយ។"},{"vNo":"៤១ ","txt":"ហេតុ​ដូច្នេះ​ហើយ ពួក​ទុច្ចរិត​នឹង​នៅ​ដូច្នេះ ហាក់​ដូច​ជា​ គ្មាន​ការ​ប្រោស​លោះ​បាន​កើត​ឡើង លើក​លែង​តែ​ការ​បន្ធូរ​នូវ​ចំណង​ទាំង​ឡាយ​នៃ​សេចក្ដី​ស្លាប់​ប៉ុណ្ណោះ ត្បិត​មើល​ចុះ ថ្ងៃ​នោះ​នឹង​មក​ដល់ កាល​មនុស្ស​ ទាំង​អស់​នឹង​រស់​ពី​ស្លាប់​ឡើង​វិញ ហើយ​ឈរ​នៅ​ចំពោះ​ព្រះ ហើយ​ទទួល​ ការ​ជំនុំ​ជំរះ ស្រប​តាម​កិច្ចការ​ទាំង​ឡាយ​ដែល​ខ្លួន​បាន​ប្រព្រឹត្ត។"},{"vNo":"៤២ ","txt":"ឥឡូវ​នេះ មាន​សេចក្ដី​ស្លាប់​មួយ​ដែល​ហៅ​ថា សេចក្ដី​ស្លាប់​ខាង​សាច់ឈាម ហើយ​ការ​សុគត​នៃ​ព្រះ​គ្រីស្ទ​នឹង​ផ្ដាច់​ ចំណង​ទាំង​ឡាយ​នៃ​សេចក្ដី​ស្លាប់​ខាង​សាច់ឈាម​នេះ ដើម្បី​ឲ្យ​មនុស្ស​ទាំង​អស់​អាច​បាន​រស់​ឡើង​វិញ​ពី​សេចក្ដី​ស្លាប់​ខាង​សាច់ឈាម​នេះ។"},{"vNo":"៤៣ ","txt":"វិញ្ញាណ និង​រូប​កាយ​នឹង​ផ្គុំ​គ្នា​ជាថ្មី​ក្នុង​ប្រាណ​ដ៏​ល្អ​ឥត​ខ្ចោះ អវយវៈ​ទាំង​អស់​នឹង​ត្រូវ​ បាន​ផ្គុំ​គ្នា​វិញ​ដោយ​ត្រឹម​ត្រូវ ដូច​ជា​រូបរាង​យើង​ក្នុង​ពេល​នេះ​ដែរ ហើយ​យើង​នឹង​បាន​នាំ​ទៅ​ឈរ​នៅ​ចំពោះ​ព្រះ ដោយ​ដឹង​នូវ​អ្វីៗ​ដូច​ជា​យើង​ដឹង​ក្នុង​ពេល​ឥឡូវ​នេះ ហើយ​នឹង​ នឹក​ឃើញ​ឡើង​វិញ​យ៉ាង​ជាក់​ច្បាស់​នូវ​អស់​ទាំង​ ទោសកំហុស​របស់​យើង។"},{"vNo":"៤៤ ","txt":"ឥឡូវ​នេះ ការ​សាង​ឡើង​វិញ​នេះ នឹង​កើត​ឡើង​ដល់​មនុស្ស​ទាំង​អស់ ទាំង​ចាស់​ទាំង​ក្មេង ទាំង​បាវ​គេ និង​អ្នក​សេរី ទាំង​ប្រុស ទាំង​ស្រី ទាំង​ពួក​ទុច្ចរិត និង​ពួក​សុចរិត ហើយ​សូម្បីតែ​សក់​មួយ​សរសៃ​នៅ​លើ​ក្បាល​ពួក​គេ​ក៏​ពុំ​បាត់​ផង អ្វីៗ​គ្រប់​យ៉ាង​នឹង​បាន​ ប្រោស​ឡើង​វិញ ជា​រូបរាង​ដ៏​ល្អ​ឥត​ខ្ចោះ ដូច​ជា​ក្នុង​ពេល​ឥឡូវ​នេះ ឬ​នៅ​ក្នុង​រូប​កាយ​ដែរ ហើយ​នឹង​បាន​នាំ​មក ហើយ​ហៅ​ឲ្យ​ឆ្លើយ​ខាង​មុខ​វេទិកា​នៃ​ព្រះ​គ្រីស្ទ​ដ៏​ជា​ព្រះ​រាជ​បុត្រា និង​ ព្រះ​វរបិតា​ដ៏​ជា​ព្រះ និង​ព្រះ​វិញ្ញាណ​បរិសុទ្ធ ដែល​ជា​ព្រះ​ដ៏​នៅ​អស់​កល្ប​ជានិច្ច​ តែមួយ ដើម្បី​ទទួល​ ការ​ជំនុំ​ជំរះ ស្រប​តាម​កិច្ចការ​ទាំង​ឡាយ​ដែល​ខ្លួន​បាន​ប្រព្រឹត្ត​ដើម្បី​ឲ្យ​ឃើញ​ថា ពួក​គេ​ល្អ ឬ​ក៏​ពួក​គេ​អាក្រក់។"},{"vNo":"៤៥ ","txt":"ឥឡូវ​នេះ មើល​ចុះ ខ្ញុំ​បាន​ប្រាប់​អ្នក​អំពី​សេចក្ដី​ស្លាប់​នៃ​រូប​កាយ​ដែល​រមែង​ស្លាប់ និង​ព្រម​ទាំង​អំពី​ ដំណើរ​រស់​ឡើង​វិញ​នៃ​រូប​កាយ​ដែល​រមែង​ស្លាប់​ដែរ។ ខ្ញុំ​សូម​ប្រាប់​អ្នក​ថា រូ​ប​កាយ​ដែល​រមែង​ស្លាប់​នេះ នឹង​ត្រូវ​ បាន​ប្រោស​ទៅ​ជា​រូប​កាយ​ អមត គឺ​ប្រោស​ពី​សេចក្ដី​ស្លាប់ ដែល​ជា​សេចក្ដី​ស្លាប់​ដំបូង​ឲ្យ​មាន​ជីវិត​ឡើង​វិញ ដើម្បី​កុំ​ឲ្យ​ពួក​គេ​ ស្លាប់​ទៀត​ឡើយ វិញ្ញាណ​របស់​ពួក​គេ​នឹង​មក​រួម​ជាមួយ​នឹង​រូប​កាយ​ពួក​គេ​វិញ ហើយ​ពុំ​អាច​បែក​គ្នា​បាន​ទៀត​ឡើយ ម្ល៉ោះ​ហើយ រូបរាង​ទាំង​មូល​នឹង​ក្លាយ​ទៅ​ជា​រូបរាង​ ខាង​វិញ្ញាណ ហើយ​អមត​ដើម្បី​កុំ​ឲ្យ​គេ​អាច​ឃើញ​ការ​ពុករលួយ​ទៀត​ឡើយ។"},{"vNo":"៤៦ ","txt":"ឥឡូវ​នេះ កាល​អាមូលេក​បាន​បញ្ចប់​ពាក្យ​ទាំង​នេះ​ហើយ នោះ​ប្រជាជន​បាន​ចាប់​ផ្ដើម​មាន​ការ​អស្ចារ្យ​ជា​ខ្លាំង ឯ​ស៊ីអែសរ៉ុម​ក៏ បាន​ចាប់​ផ្ដើម​ញ័រ​រន្ធត់​ដែរ។ ម្ល៉ោះ​ហើយ ក៏​ចប់​ពាក្យ​ពេចន៍​របស់​អាមូលេក​ទៅ ឬ​ក៏​នេះ​គឺជា​អ្វី​ទាំង​អស់​ដែល​ខ្ញុំ​បាន​កត់​ទុក៕"}]}