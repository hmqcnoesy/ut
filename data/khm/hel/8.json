{"heading":"ពួក​ចៅក្រម​ពុករលួយ​រក​ញុះញង់​ប្រជាជន​ឲ្យ​ទាស់​នឹង​នីហ្វៃ — អ័ប្រាហាំ ម៉ូសេ ស៊ីណូស ស៊ីណុក អេសីយ៉ាស អេសាយ យេរេមា លីហៃ និង​នីហ្វៃ ទាំង​អស់​គ្នា​បាន​ធ្វើ​បន្ទាល់​អំពី​ព្រះ​គ្រីស្ទ — ដោយ​ការ​បំភ្លឺ នោះ​នីហ្វៃ​ប្រកាស​ប្រាប់​អំពី​ឃាតកម្ម​ដល់​មេ​ចៅក្រម។ ប្រមាណ​ជា​ឆ្នាំ ២៣–២១ ម.គ.ស.។","prevAbbr":"hel","prevNo":7,"nextAbbr":"hel","nextNo":9,"chapterTitle":"ហេលេមិន ៨","verses":[{"vNo":"១ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា កាល​នីហ្វៃ​បាន​និយាយ​ពាក្យ​ទាំង​នេះ​ហើយ មើល​ចុះ មាន​ពួក​មនុស្ស​ដែល​ជា​ចៅក្រម​ទាំង​ឡាយ ជា​ពួក​អ្នក​ដែល​នៅ​ក្នុង​ក្រុម​ចោរ​សម្ងាត់​កាឌីអានតុន​ផង នោះ​ពួក​គេ​បាន​ខឹង ហើយ​ពួក​គេ​បាន​ស្រែក​ទាស់​នឹង​លោក ដោយ​និយាយ​ទៅ​ប្រជាជន​ថា ៖ តើ​ហេតុ​អ្វី​បាន​ជា​អ្នក​រាល់​គ្នា​មិន​ចាប់​មនុស្ស​នេះ ហើយ​យក​វា​មក ដើម្បី​ឲ្យ​វា​ត្រូវ​ជាប់​ទោស​តាម​បទឧក្រិដ្ឋ​ដែល​វា​បាន​ធ្វើ?"},{"vNo":"២ ","txt":"តើ​ហេតុ​អ្វី​បាន​ជា​អ្នក​រាល់​គ្នា​មើល​មនុស្ស​នេះ ហើយ​ស្ដាប់​វា​ជេរប្រមាថ​ដល់​ប្រជាជន​នេះ ហើយ​ដល់​ច្បាប់​របស់​យើង​ដូច្នេះ?"},{"vNo":"៣ ","txt":"ត្បិត​មើល​ចុះ នីហ្វៃ​បាន​និយាយ​ទៅ​កាន់​ពួក​គេ អំពី​អំពើពុករលួយ​នៃ​ច្បាប់​របស់​គេ មែន​ហើយ ការណ៍​ជា​ច្រើន​ដែល​នីហ្វៃ​បាន​និយាយ ដែល​មិន​អាច​សរសេរ​បាន ហើយ​លោក​ពុំ​បាន​និយាយ​អ្វី​ផ្ទុយ​នឹង​ព្រះ​បញ្ញត្តិ​ទាំង​ឡាយ​នៃ​ព្រះ​ឡើយ។"},{"vNo":"៤ ","txt":"ហើយ​ពួក​ចៅក្រម​ទាំង​នោះ​ក៏​ខឹង​នឹង​លោក ដោយ​ព្រោះ​លោក​បាន​ និយាយ​យ៉ាង​ច្បាស់​លាស់​ប្រាប់​គេ អំពី​កិច្ចការ​សម្ងាត់​ទាំង​ឡាយ​នៃ​សេចក្ដី​ងងឹត​របស់​គេ ទោះ​ជា​យ៉ាង​ណា​ក៏​ដោយ គង់តែ​ពួក​គេ​មិន​ហ៊ាន​យកដៃ​មក​ប៉ះពាល់​ដល់​លោក​ឡើយ ព្រោះ​ពួក​គេ​ខ្លាច​ក្រែង​ប្រជាជន​ស្រែក​ទាស់​នឹង​គេ។"},{"vNo":"៥ ","txt":"ហេតុ​ដូច្នេះ​ហើយ ពួក​គេ​បាន​ស្រែក​ទៅ​ប្រជាជន​ថា ៖ តើ​ហេតុ​អ្វី​បាន​ជា​អ្នក​រាល់​គ្នា​ទុក​ឲ្យ​មនុស្ស​នេះ​ជេរប្រមាថ​យើង​ដូច្នេះ? ត្បិត​មើល​ចុះ គាត់​កាត់ទោស​ប្រជាជន​នេះ​ទាំង​អស់​គ្នា ថា​ត្រូវ​ដល់​ទៅ​សេចក្ដី​បំផ្លិចបំផ្លាញ​ផង មែន​ហើយ ហើយ​ថា ទី​ក្រុង​ទាំង​ឡាយ​ដ៏​ធំៗ​របស់​យើង​នេះ​ផង នឹង​ត្រូវ​ដក​យក​ចេញ​ពី​យើង ធ្វើ​ឲ្យ​យើង​អស់​កន្លែង​នៅ​ក្នុង​ក្រុង​ទាំង​នោះ។"},{"vNo":"៦ ","txt":"ហើយ​ឥឡូវ​នេះ យើង​ដឹង​ថា ការណ៍​នេះ​ពុំ​អាច​កើត​ឡើង​ទេ ត្បិត​មើល​ចុះ យើង​ខ្លាំង​ពូកែ ហើយ​ទី​ក្រុង​ទាំង​ឡាយ​របស់​យើង​ក៏​ធំ ហេតុ​ដូច្នេះ​ហើយ ពួក​ខ្មាំងសត្រូវ​របស់​យើង ពុំ​អាច​មាន​កម្លាំង​អ្វី​មក​លើ​យើង​បាន​ទេ។"},{"vNo":"៧ ","txt":"ហើយ​ហេតុការណ៍​បាន​កើត​ឡើង​ថា ដោយ​របៀប​នេះ ពួក​គេ​បាន​ចាក់​រុក​ឲ្យ​ប្រជាជន​មាន​កំហឹង​នឹង​នីហ្វៃ ហើយ​បំបះបំបោរ​ឲ្យ​មាន​ការ​ទាស់ទែង​គ្នា​នៅ​ក្នុង​ចំណោម​ពួក​គេ ព្រោះ​មាន​មនុស្ស​ខ្លះ​បាន​ស្រែក​ថា ៖ ចូរ​កុំ​ធ្វើ​អ្វី​ដល់​មនុស្ស​នេះ​ឡើយ ព្រោះ​លោក​ជា​មនុស្ស​ល្អ ហើយ​ការណ៍​ទាំង​នោះ​ដែល​លោក​បាន​និយាយ នោះ​នឹង​កើត​ឡើង​ជា​ពិតប្រាកដ លើក​លែងតែ​យើង​ប្រែ​ចិត្ត។"},{"vNo":"៨ ","txt":"មែន​ហើយ មើល​ចុះ អស់​ទាំង​សេចក្ដី​ជំនុំ​ជំរះ​នឹង​មក​លើ​យើង ដែល​លោក​បាន​ធ្វើ​បន្ទាល់​មក​យើង​នោះ ព្រោះ​យើង​ដឹង​ថា លោក​បាន​ធ្វើ​បន្ទាល់​ត្រឹម​ត្រូវ​ដល់​យើង​អំពី​អំពើ​ទុច្ចរិត​ទាំង​ឡាយ​របស់​យើង​ហើយ។ ហើយ​មើល​ចុះ វា​មាន​ច្រើន ហើយ​លោក​ក៏​ដឹង​ដែរ​នូវ​កិច្ចការ​ទាំង​អស់ ដែល​នឹង​កើត​ឡើង​ដល់​យើង ក៏​ដូច​ជា​លោក​ ដឹង​នូវ​អំពើ​ទុច្ចរិត​ទាំង​ឡាយ​របស់​យើង​ដែរ។"},{"vNo":"៩ ","txt":"មែន​ហើយ ហើយ​មើល​ចុះ បើ​សិន​ជា​លោក​ពុំ​មែន​ជា​ព្យាការី​មួយ​រូប​ទេ​នោះ លោក​មិន​អាច​ធ្វើ​បន្ទាល់​អំពី​កិច្ចការ​ទាំង​នោះ​ដែរ។"},{"vNo":"១០ ","txt":"ហើយ​ហេតុការណ៍​បាន​កើត​ឡើង​ថា ពួក​ជន​ដែល​ស្វែងរក​បំផ្លាញ​នីហ្វៃ ក៏​ត្រូវ​រុញ​រា​ដោយ​សារ​សេចក្ដី​ភិតភ័យ​របស់​គេ ដែល​ពួក​គេ​មិន​បាន​ដាក់​ដៃ​ទៅ​ប៉ះពាល់​ដល់​លោក​ឡើយ ហេតុ​ដូច្នេះ​ហើយ លោក​បាន​ចាប់​ផ្ដើម​និយាយ​ទៅ​កាន់​ពួក​គេ​ទៀត ដោយ​ឃើញ​ថា លោក​បាន​ទទួល​ការ​ប្រោសប្រណី​នៅ​ក្នុង​ភ្នែក​នៃ​ជន​ខ្លះ ដរាប​ដល់​អ្នក​ដែល​នៅ​សល់​ទាំង​ប៉ុន្មាន​បាន​ខ្លាច។"},{"vNo":"១១ ","txt":"ហេតុ​ដូច្នេះ​ហើយ លោក​ត្រូវ​បាន​បង្ខំ​ឲ្យ​និយាយ​ទៅ​កាន់​ពួក​គេ​ថែម​ទៀត​ថា ៖ មើល​ចុះ បង​ប្អូន​របស់​ខ្ញុំ​អើយ តើ​អ្នក​រាល់​គ្នា​មិន​បាន​អាន​ទេ​ឬ​ថា ព្រះ​ទ្រង់​បាន​ប្រទាន​អំណាច​ទៅ​ឲ្យ​មនុស្ស​ម្នាក់ គឺ​លោក​ម៉ូសេ​ឲ្យ​វាយ​ទឹក​ សមុទ្រ​ក្រហម ហើយ​ទឹក​ញែក​ចេញ​ទៅ​ខាង​នេះ និង​ទៅ​ខាង​នោះ ដរាប​ដល់​ពួក​សាសន៍​អ៊ីស្រាអែល ដែល​ត្រូវ​ជា​ពួក​អយ្យកោ​យើង​ឆ្លងកាត់​លើ​ដី​គោក​បាន ហើយ​ទឹក​គ្រប​មក​លើ​ពល​ទ័ព​អេស៊ីព្ទ ហើយ​លេប​ពួក​គេ​ទៅ?"},{"vNo":"១២ ","txt":"ហើយ​ឥឡូវ​នេះ មើល​ចុះ បើ​សិន​ជា​ព្រះ​ទ្រង់​បាន​ប្រទាន​ឲ្យ​បុរស​នេះ​នូវ​អំណាច​យ៉ាង​នេះ តើ​ហេតុ​អ្វី​បាន​ជា​អ្នក​រាល់​គ្នា​ប្រកែក​គ្នា ហើយ​និយាយ​ថា ទ្រង់​ពុំ​ប្រទាន​អំណាច​ឲ្យ​ខ្ញុំ ដើម្បី​ឲ្យ​ខ្ញុំ​អាច​ដឹង​អំពី​សេចក្ដី​ជំនុំ​ជំរះ​ទាំង​ឡាយ ដែល​នឹង​មាន​មក​លើ​អ្នក​រាល់​គ្នា លើក​លែង តែ​អ្នក​ប្រែ​ចិត្ត​នោះ?"},{"vNo":"១៣ ","txt":"ប៉ុន្តែ​មើល​ចុះ អ្នក​រាល់​គ្នា​មិន​គ្រាន់តែ​បដិសេធ​ពាក្យ​ទាំង​ឡាយ​របស់​ខ្ញុំ​ប៉ុណ្ណោះ​ទេ តែ​អ្នក​រាល់​គ្នា ថែម​ទាំង​បដិសេធ​នូវ​ពាក្យ​ទាំង​ឡាយ ដែល​បាន​និយាយ​ដោយ​ពួក​អយ្យកោ​យើង និង​ពាក្យ​ទាំង​អស់​ផង ដែល​បាន​និយាយ​ដោយ​បុរស​នេះ គឺ​លោក​ម៉ូសេ ដែល​មាន​អំណាច​ដ៏​មហិមា​បាន​ប្រទាន​ដល់​លោក មែន​ហើយ ពាក្យ​ទាំង​ឡាយ​ដែល​លោក​បាន​និយាយ​អំពី​ការ​យាង​មក​នៃ​ព្រះ​មែស៊ី។"},{"vNo":"១៤ ","txt":"មែន​ហើយ តើ​លោក​មិន​បាន​ធ្វើ​បន្ទាល់​ថា ព្រះ​រាជ​បុត្រា​នៃ​ព្រះ​នឹង​យាង​មក​ទេ​ឬ​អី? ហើយ​ពេល​លោក​ លើក​សត្វ​ពស់​លង្ហិន​ឡើង​នៅ​ក្នុង​ទី​រហោស្ថាន​យ៉ាង​ណា នោះ​ព្រះ​អង្គ​ដែល​នឹង​យាង​មក ក៏​នឹង​ត្រូវ​លើក​ឡើង​យ៉ាង​នោះ​ដែរ។"},{"vNo":"១៥ ","txt":"ហើយ​អស់​អ្នក​ណា​ដែល​សម្លឹង​មើល​ទៅ​ឯ​សត្វ​ពស់​នោះ បាន​ រស់នៅ ម្ល៉ោះ​ហើយ អស់​អ្នក​ណា​ដែល​នឹង​សម្លឹង​មើល​ទៅ​ព្រះ​រាជបុត្រា​នៃ​ព្រះ​ដោយ​នូវ​សេចក្ដី​ជំនឿ ដោយ​មាន​វិញ្ញាណ​ទន់​ទាប នឹង​អាច​ រស់នៅ​ដែរ គឺ​មាន​ជីវិត​ដែល​នៅ​អស់​កល្ប​ជានិច្ច។"},{"vNo":"១៦ ","txt":"ហើយ​ឥឡូវ​នេះ មើល​ចុះ លោក​ម៉ូសេ​ពុំ​គ្រាន់តែ​ធ្វើ​បន្ទាល់​អំពី​ការណ៍​ អស់​ទាំង​នេះ​ទេ តែ​អស់​ទាំង​ព្យាការី​ដ៏​បរិសុទ្ធ​នៅ​ក្នុង​ជំនាន់​លោក ទៅ​ទល់​នឹង​ជំនាន់​លោក​អ័ប្រាហាំផង។"},{"vNo":"១៧ ","txt":"មែន​ហើយ ហើយ​មើល​ចុះ លោក​អ័ប្រាហាំ​បាន​ឃើញ​ការ​យាង​មក​របស់​ទ្រង់ ហើយ​បាន​ពោរ​ពេញ​ទៅ​ដោយ​ការ​ត្រេកអរ ហើយ​បាន​អរ​រីករាយ។"},{"vNo":"១៨ ","txt":"មែន​ហើយ ហើយ​មើល​ចុះ ខ្ញុំ​សូម​ប្រាប់​អ្នក​ថា ពុំ​គ្រាន់តែ​លោក​អ័ប្រាហាំ​ដឹង​នូវ​ការណ៍​ទាំង​នេះ​ទេ តែ​មាន​មនុស្ស​ ជា​ច្រើន​ទៀត​មុន​ជំនាន់​លោក​អ័ប្រាហាំ ដែល​ត្រូវ​បាន​ហៅ​តាម​ របៀប​នៃ​ព្រះ មែន​ហើយ គឺ​តាម​របៀប​នៃ​ព្រះ​រាជ​បុត្រា​របស់​ទ្រង់ ហើយ​នេះ គឺ​ដើម្បី​បង្ហាញ​ការណ៍​នេះ​ដល់​ប្រជាជន​អស់​រយៈ​ជា​ច្រើន​ពាន់​ឆ្នាំ មុន​ការ​យាង​មក​របស់​ទ្រង់ ថា​សេចក្ដី​ប្រោស​លោះ​នឹង​មក​ដល់​ពួក​គេ។"},{"vNo":"១៩ ","txt":"ហើយ​ឥឡូវ​នេះ ខ្ញុំ​ចង់​ឲ្យ​អ្នក​រាល់​គ្នា​ដឹង​ថា ចាប់​តាំង​ពី​ជំនាន់​លោក​អ័ប្រាហាំ​មក មាន​ពួក​ព្យាការី​ជា​ច្រើន​បាន​ធ្វើ​បន្ទាល់​ពី​ការណ៍​ទាំង​នេះ មែន​ហើយ មើល​ចុះ ព្យាការី​ ស៊ីណូស​បាន​ធ្វើ​បន្ទាល់​យ៉ាង​អង់​អាច ដោយ​ហេតុ​នោះ​ហើយ ទើប​លោក​ត្រូវ​គេ​សម្លាប់​បង់។"},{"vNo":"២០ ","txt":"ហើយ​មើល​ចុះ ស៊ីណុក​ផង និង​អេសីយ៉ាស​ផង និង​ អេសាយ​ផង និង​ យេរេមា (យេរេមា គឺជា​ព្យាការី​ដដែល​នោះ​ដែល​បាន​ធ្វើ​បន្ទាល់​អំពី​ការ​បំផ្លិចបំផ្លាញ​នៃ​ក្រុង​ យេរូសាឡិម) ហើយ​ឥឡូវ​នេះ យើង​ដឹង​ថា​ក្រុង​យេរូសាឡិម​ត្រូវ​បំផ្លាញ​ចោល​តាម​ពាក្យ​សម្ដី​របស់​យេរេមា​មែន។ ឱ​បើ​ដូច្នោះ​មែន តើ​ហេតុ​អ្វី​ក៏​ព្រះ​រាជ​បុត្រា​នៃ​ព្រះ​មិន​យាង​មក​តាម​សេចក្ដី​ព្យាករណ៍​របស់​លោកបាន?"},{"vNo":"២១ ","txt":"ហើយ​ឥឡូវ​នេះ តើ​អ្នក​នៅ​តែ​ប្រកែក​ថា ក្រុង​ យេរូសាឡិម​ពុំ​ត្រូវ​បំផ្លាញ​ចោល​ឬ? តើ​អ្នក​រាល់​គ្នា​និយាយ​ថា ពួក​បុត្រា​នៃ​សេដេគា​ពុំ​ត្រូវ​សម្លាប់​ចោល​ឬ គឺ​ទាំង​អស់​គ្នា​លើក​លែងតែ​ មូលេក​ប៉ុណ្ណោះ? មែន​ហើយ ហើយ​តើ​អ្នក​រាល់​គ្នា​មិន​ឃើញ​ទេ​ឬ​ថា វង្ស​នៃ​សេដេគា​នៅ​ជាមួយ​នឹង​យើង ហើយ​ពួក​គេ​ត្រូវ​បណ្ដេញ​ចេញ​ពី​ដែនដី​យេរូសាឡិម? ប៉ុន្តែ​មើល​ចុះ នេះ​ពុំ​ទាន់​អស់​ទេ–"},{"vNo":"២២ ","txt":"លីហៃ​ជា​អយ្យកោ​របស់​យើង ត្រូវ​គេ​បណ្ដេញ​ចេញ​ពី​ក្រុង​យេរូសាឡិម ពី​ព្រោះ​លោក​បាន​ធ្វើ​បន្ទាល់​អំពី​ការណ៍​ទាំង​នេះ នីហ្វៃ​បាន​ធ្វើ​បន្ទាល់​ពី​ការណ៍​ទាំង​នេះ​ដែរ ហើយ​ពួក​អយ្យកោ​យើង​សឹង​តែ​គ្រប់​គ្នា​ផង រហូត​មក​ដល់​ពេល​នេះ មែន​ហើយ ពួក​គេ​បាន​ធ្វើ​បន្ទាល់ អំពី​ ការ​យាង​មក​នៃ​ព្រះ​គ្រីស្ទ ហើយ​បាន​ទន្ទឹង​ចាំ ហើយ​បាន​អរ​រីករាយ​ដល់​ថ្ងៃ​របស់​ទ្រង់ ដែល​នឹង​មក​ដល់។"},{"vNo":"២៣ ","txt":"ហើយ​មើល​ចុះ ទ្រង់​គឺជា​ព្រះ ហើយ​ទ្រង់​គង់នៅ​ជាមួយ​នឹង​ពួក​គេ ហើយ​ទ្រង់​បាន​សម្ដែង​ឲ្យ​ពួក​គេ​ឃើញ​ថា ពួក​គេ​ត្រូវ​បាន​ប្រោស​លោះ​ដោយ​ទ្រង់ ហើយ​ពួក​គេ​បាន​ថ្វាយ​សិរី​ល្អ​ដល់​ទ្រង់ ដោយ​សារ​អ្វីៗ​ដែល​នឹង​មក​ដល់។"},{"vNo":"២៤ ","txt":"ហើយ​ឥឡូវ​នេះ ដោយ​ឃើញ​ថា អ្នក​រាល់​គ្នា​ដឹង​ការណ៍​ទាំង​នេះ​ហើយ ហើយ​មិន​អាច​បដិសេធ​វា​បាន​ទេ លើក​លែងតែ​អ្នក​រាល់​គ្នា​កុហក ហេតុ​ដូច្នេះ​ហើយ អ្នក​រាល់​គ្នា​បាន​ធ្វើ​អំពើ​បាប ព្រោះ​អ្នក​រាល់​គ្នា​បាន​បដិសេធ​ការណ៍​អស់​ទាំង​នេះ ទោះ​ជា​មាន​ភស្តុតាង​ជា​ច្រើន ដែល​អ្នក​រាល់​គ្នា​បាន​ទទួល​ក្ដី មែន​ហើយ គឺ​អ្នក​រាល់​គ្នា​បាន​ទទួល​គ្រប់​ការណ៍​ ទាំង​អស់ ទាំង​ការណ៍​នៅ​លើ​ស្ថានសួគ៌ និង​គ្រប់​ការណ៍​ទាំង​អស់​ដែល​នៅ​លើ​ផែនដី​ផង ទុកជា​សាក្សី​ថា ការណ៍​ទាំង​នោះ​ពិត។"},{"vNo":"២៥ ","txt":"ប៉ុន្តែ​មើល​ចុះ អ្នក​រាល់​គ្នា​បាន​បដិសេធ​ការ​ពិត ហើយ​បាន​ បះបោរ​ទាស់​នឹង​ព្រះ​ដ៏​បរិសុទ្ធ​របស់​អ្នក ហើយ​សូម្បី​នៅ​ក្នុង​ពេល​នេះ​ផង​ដែរ ជាជាង​ សន្សំទ្រព្យ​សម្បត្តិ​ទុក​សម្រាប់​ខ្លួន​នៅ​លើ​ស្ថានសួគ៌ ជា​កន្លែង​ដែល​គ្មាន​អ្វី​ពុករលួយ ហើយ​ជា​កន្លែង​ដែល​គ្មាន​អ្វី​អាច​មក ដែល​មិន​ស្អាតស្អំ នោះ​អ្នក​រាល់​គ្នា​កំពុង​គរ​សម្រាប់​ខ្លួន​នូវ​សេចក្ដី​ឃោរឃៅ​ទាស់​នឹង​ថ្ងៃ​ ជំនុំ​ជំរះហើយ។"},{"vNo":"២៦ ","txt":"មែន​ហើយ សូម្បី​ជា​នៅ​ក្នុង​ពេល​នេះ ក៏​អ្នក​រាល់​គ្នា​កំពុងតែ​ទុំ​ដែរ ដោយ​ព្រោះ​អំពើ​ឃាតកម្ម​ទាំង​ឡាយ​របស់​អ្នក និង​ អំពើ​កំផិត និង​អំពើ​ទុច្ចរិត​របស់​អ្នក​ចំពោះ​ការ​បំផ្លិចបំផ្លាញ​ដ៏​អស់​កល្ប​ជានិច្ច មែន​ហើយ ហើយ​លើក​លែងតែ​អ្នក​រាល់​គ្នា​ប្រែ​ចិត្ត បើ​ពុំ​នោះ​សោត​ទេ វា​នឹង​មក​រក​អ្នក​ក្នុង​ពេល​ដ៏​ខ្លី។"},{"vNo":"២៧ ","txt":"មែន​ហើយ មើល​ចុះ ឥឡូវ​នេះ វា​នៅ​ឯ​មាត់ទ្វារ​អ្នក​ទៅ​ហើយ មែន​ហើយ ចូរ​អ្នក​រាល់​គ្នា​ទៅ​ឯ​វេទិកា​ជំនុំ​ជំរះ ហើយ​ស្វែងរក​ចុះ ហើយ​មើល​ចុះ ចៅក្រម​របស់​អ្នក​ត្រូវ​គេ​ធ្វើ​ឃាត​ហើយ ហើយ​លោក​ ដេក​នៅ​ក្នុង​ថ្លុក​ឈាម​របស់​លោក ហើយ​លោក​ត្រូវ​បាន​ធ្វើ​ឃាត ដោយ​ប្អូន​របស់​លោក​ដែល​រក​អង្គុយ​លើ​វេទិកា​ជំនុំ​ជំរះ។"},{"vNo":"២៨ ","txt":"ហើយ​មើល​ចុះ គេ​ទាំង​ពីរ​នាក់​នៅ​ក្នុង​ក្រុម​សម្ងាត់​របស់​អ្នក រីឯ​ អ្នក​បង្កើត​ឡើង គឺ​កាឌីអានតុន និង​អា​អាក្រក់​ដែល​រក​បំផ្លាញ​ព្រលឹង​មនុស្ស៕"}]}