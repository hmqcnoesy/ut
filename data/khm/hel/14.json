{"heading":"សាំយូអែល​ព្យាករ​ថា​មាន​ពន្លឺ​នៅ​ក្នុង​ពេល​យប់ ហើយ​មាន​ផ្កាយ​ថ្មី​មួយ​នៅ​រវាង​កំណើត​របស់​ព្រះ​គ្រីស្ទ — ព្រះ​គ្រីស្ទ​ប្រោស​លោះ​មនុស្ស​ពី​សេចក្ដី​ស្លាប់​ខាង​សាច់ឈាម និង​ខាង​វិញ្ញាណ — ទី​សម្គាល់​ទាំង​ឡាយ​អំពី​ការ​សុគត​របស់​ទ្រង់ គឺ​មាន​ភាព​ងងឹត​ក្នុង​រយៈ​ពេល​បី​ថ្ងៃ ការ​បែក​ថ្ម​ទាំង​ឡាយ និង​ចលាចល​ដ៏​ធំ​នៃ​ធម្មជាតិ។ ប្រមាណ​ជា​ឆ្នាំ ៦ ម.គ.ស.។","prevAbbr":"hel","prevNo":13,"nextAbbr":"hel","nextNo":15,"chapterTitle":"ហេលេមិន ១៤","verses":[{"vNo":"១ ","txt":"ហើយ​ឥឡូវ​នេះ ហេតុការណ៍​បាន​កើត​ឡើង​ថា សាំយូអែល​ជា​សាសន៍​លេមិន បាន​ព្យាករ​នូវ​រឿង​ដ៏​មហិមា​ជា​ច្រើន​ទៀត ដែល​ពុំ​អាច​សរសេរ​ទុក​បាន​ឡើយ។"},{"vNo":"២ ","txt":"ហើយ​មើល​ចុះ លោក​បាន​និយាយ​ទៅ​កាន់​ពួក​គេ​ថា ៖ មើល​ចុះ ខ្ញុំ​ឲ្យ​ទី​សម្គាល់​មួយ​ដល់​អ្នក​រាល់​គ្នា ត្បិត​ទៅ​ប្រាំ​ឆ្នាំ​ទៀត ហើយ​មើល​ចុះ ពេល​នោះ​ព្រះ​រាជ​បុត្រា​នៃ​ព្រះ ទ្រង់​នឹង​យាង​មក​ប្រោស​លោះ​អស់​អ្នក​ណា​ដែល​ជឿ​ដល់​ព្រះ​នាម​ទ្រង់។"},{"vNo":"៣ ","txt":"ហើយ​មើល​ចុះ នេះ​ខ្ញុំ​នឹង​ឲ្យ​ ទី​សម្គាល់​មួយ​ដល់​អ្នក​រាល់​គ្នា គឺ​នៅ​ពេល​ទ្រង់​នឹង​យាង​មក ត្បិត​មើល​ចុះ គឺ​នឹង​មាន​ពន្លឺ​ដ៏​មហិមា​នៅ​លើ​មេឃ ដរាប​ដល់​ក្នុង​ពេល​យប់​មុន​ទ្រង់​នឹង​យាង​មក គឺ​ពុំ​មាន​ភាព​ងងឹត​ឡើយ ដរាប​ដល់​វា​មាន​ស​ភាព​ដូច​ជា​ពេល​ថ្ងៃ​ចំពោះ​មនុស្ស។"},{"vNo":"៤ ","txt":"ហេតុ​ដូច្នេះ​ហើយ នឹង​មាន​មួយ​ថ្ងៃ និង​មួយ​យប់ និង​មួយ​ថ្ងៃ ហាក់​បី​ដូច​ជា​មួយ​ថ្ងៃ​ប៉ុណ្ណោះ គឺ​គ្មាន​យប់​ទេ ហើយ​នេះ​នឹង​ទៅ​ជា​ទី​សម្គាល់​មួយ​ដល់​អ្នក​រាល់​គ្នា ព្រោះ​អ្នក​រាល់​គ្នា​នឹង​ដឹង​នូវ​ពេល​ថ្ងៃ​រះ និង​ថ្ងៃ​លិច​ផង ហេតុ​ដូច្នេះ​ហើយ គេ​នឹង​ដឹង​យ៉ាង​ច្បាស់​ថា នឹង​មាន​ពីរ​ថ្ងៃ និង​មួយ​យប់ ទោះ​ជា​យ៉ាង​ណា​ក៏​ដោយ យប់​នោះ​ពុំ​ងងឹត​ឡើយ ហើយ​គឺជា​យប់​មុន​ពេល​ ទ្រង់​នឹង​ប្រសូត​មក។"},{"vNo":"៥ ","txt":"ហើយ​មើល​ចុះ នឹង​មាន​ ផ្កាយ​ថ្មី​មួយ​រះ​ឡើង គឺជា​ផ្កាយ​មួយ ដែល​អ្នក​រាល់​គ្នា​ពុំ​ដែល​បាន​ឃើញ​សោះ ហើយ​នេះ​នឹង​ទៅ​ជា​ទី​សម្គាល់​មួយ​ដល់​អ្នក។"},{"vNo":"៦ ","txt":"ហើយ​មើល​ចុះ នេះ​ពុំ​ទាន់​អស់​នៅ​ឡើយ​ទេ គឺ​នឹង​មាន​ទី​សម្គាល់ និង​ការ​អស្ចារ្យ​ជា​ច្រើន​ទៀត​នៅ​លើ​មេឃ។"},{"vNo":"៧ ","txt":"ហើយ​ហេតុការណ៍​នឹង​កើត​ឡើង​ថា អស់​អ្នក​រាល់​គ្នា​នឹង​មាន​ការ​ភ្ញាក់​ផ្អើល ហើយ​ងឿងឆ្ងល់ ដរាប​ដល់​អ្នក​រាល់​គ្នា​ ដួល​ទៅ​លើ​ដី។"},{"vNo":"៨ ","txt":"ហើយ​ហេតុការណ៍​នឹង​កើត​ឡើង​ថា អស់​អ្នក​ណា​ដែល​ ជឿ​ដល់​ព្រះ​រាជ​បុត្រា​នៃ​ព្រះ អ្នក​នោះ​នឹង​មាន​ជីវិត​ដ៏​អស់​កល្ប​ជានិច្ច។"},{"vNo":"៩ ","txt":"ហើយ​មើល​ចុះ ម្ល៉ោះ​ហើយ​បាន​ជា​ព្រះ​អម្ចាស់​ទ្រង់​បាន​បញ្ជា​ដល់​ខ្ញុំ តាម​រយៈ​ទេវតា​របស់​ទ្រង់​ថា ខ្ញុំ​ត្រូវ​នាំ​យក​រឿង​នេះ​មក​ប្រាប់​អ្នក​រាល់​គ្នា មែន​ហើយ ទ្រង់​បាន​បញ្ជា​ថា ខ្ញុំ​ត្រូវ​ព្យាករ​នូវ​រឿង​ទាំង​នេះ​ដល់​អ្នក មែន​ហើយ ទ្រង់​មាន​ព្រះ​បន្ទូល​មក​កាន់​ខ្ញុំ​ថា ៖ ចូរ​ស្រែក​ប្រកាស​ប្រាប់​ប្រជាជន​នេះ​ឲ្យ​ប្រែ​ចិត្ត ហើយ​រៀបចំ​ផ្លូវ​ថ្វាយ​ព្រះ​អម្ចាស់​ចុះ។"},{"vNo":"១០ ","txt":"ហើយ​ឥឡូវ​នេះ ពី​ព្រោះ​ខ្ញុំ​ជា​សាសន៍​លេមិន ហើយ​បាន​និយាយ​ទៅ​កាន់​អ្នក​រាល់​គ្នា នូវ​ពាក្យ​ទាំង​ឡាយ ដែល​ព្រះ​អម្ចាស់​ទ្រង់​បាន​បញ្ជា​ដល់​ខ្ញុំ ហើយ​ពី​ព្រោះ​ពាក្យ​នោះ​ធ្ងន់ធ្ងរ​ចំពោះ​អ្នក នោះ​អ្នក​រាល់​គ្នា​ខឹង​នឹង​ខ្ញុំ ហើយ​ស្វែងរក​បំផ្លាញ​ខ្ញុំ ហើយ​បាន​ បណ្ដេញ​ខ្ញុំ​ចេញ​ពី​ចំណោម​អ្នក​រាល់​គ្នា​ទៅ​វិញ។"},{"vNo":"១១ ","txt":"ហើយ​អ្នក​រាល់​គ្នា​នឹង​បាន​ឮ​ពាក្យ​សម្ដី​របស់​ខ្ញុំ ព្រោះ​ដោយ​គោលបំណង​នេះ​ហើយ បាន​ជា​ខ្ញុំ​ឡើង​មក​លើ​កំផែង​នៃ​ទី​ក្រុង​នេះ ដើម្បី​ឲ្យ​អ្នក​រាល់​គ្នា​អាច​ស្ដាប់​ឮ ហើយ​ដឹង​នូវ​សេចក្ដី​ជំនុំ​ជំរះ​ទាំង​ឡាយ​នៃ​ព្រះ ដែល​រង់ចាំ​អ្នក ពី​ព្រោះ​មក​ពី​អំពើ​ទុច្ចរិត​ទាំង​ឡាយ​របស់​អ្នក ហើយ​ដើម្បី​ឲ្យ​អ្នក​រាល់​គ្នា​អាច​ដឹង​នូវ​លក្ខខណ្ឌ​ទាំង​ឡាយ​នៃ​ការ​ប្រែ​ចិត្ត។"},{"vNo":"១២ ","txt":"ហើយ​ដើម្បី​ឲ្យ​អ្នក​រាល់​គ្នា​អាច​ដឹង​ផង​នូវ​ការ​យាង​មក​នៃ​ព្រះ​យេស៊ូវ​គ្រីស្ទ ដែល​ជា​ព្រះ​រាជ​បុត្រា​នៃ​ព្រះ គឺជា​ ព្រះ​បិតា​នៃ​ស្ថាន​សួគ៌ និង​ផែនដី ជា​អ្នក​បង្កើត​អ្វីៗ​សព្វ​សារពើ​ចាប់​ពី​ដំបូង​មក ហើយ​ដើម្បី​ឲ្យ​អ្នក​រាល់​គ្នា​អាច​ស្គាល់​នូវ​ទី​សម្គាល់​ទាំង​ឡាយ​នៃ​ការ​យាង​មក​របស់​ទ្រង់ ក្នុង​គោលបំណង​ដើម្បី​ឲ្យ​អ្នក​រាល់​គ្នា​អាច​ជឿ​ដល់​ព្រះ​នាម​ទ្រង់។"},{"vNo":"១៣ ","txt":"ហើយ​បើ​សិន​ជា​អ្នក​រាល់​គ្នា​ ជឿ​ដល់​ព្រះ​នាម​ទ្រង់ នោះ​អ្នក​រាល់​គ្នា​នឹង​ប្រែ​ចិត្ត​ពី​អស់​ទាំង​អំពើ​បាប​របស់​អ្នក ដើម្បី​ឲ្យ​អ្នក​រាល់​គ្នា​អាច​បាន​ទទួល​ការ​ផ្ដាច់​បាប តាម​រយៈ​ ព្រះ​គុណ​ទ្រង់។"},{"vNo":"១៤ ","txt":"ហើយ​មើល​ចុះ ខ្ញុំ​ឲ្យ​ទី​សម្គាល់​មួយ​ទៀត​ដល់​អ្នក មែន​ហើយ ជាទី​សម្គាល់​នៃ​ការ​សុគត​របស់​ទ្រង់។"},{"vNo":"១៥ ","txt":"ត្បិត​មើល​ចុះ ទ្រង់​ត្រូវ​តែ​សុគត​ជា​ប្រាកដ ដើម្បី​ឲ្យ​ សេចក្ដី​សង្គ្រោះ​អាច​កើត​មាន​ឡើង មែន​ហើយ ការ​សុគត​នៃ​ទ្រង់ ជា​ការ​ចាំ​បាច់ ហើយ​ត្រឹម​ត្រូវ ដើម្បី​បណ្ដាល​ឲ្យ​មាន​ ដំណើរ​រស់​ឡើង​វិញ​ដល់​មនុស្ស​ស្លាប់ ដើម្បី​ដោយ​សារ​ការណ៍​នេះ មនុស្ស​អាច​បាន​នាំ​ទៅ​ឯ​វត្ត​មាន​នៃ​ព្រះ​អម្ចាស់។"},{"vNo":"១៦ ","txt":"មែន​ហើយ មើល​ចុះ ការ​សុគត​នេះ​នាំ​មក​នូវ​ដំណើរ​រស់​ឡើង​វិញ ហើយ​ ប្រោស​លោះ​មនុស្ស​លោក​ទាំង​អស់​ពី​សេចក្ដី​ស្លាប់​ទី​មួយ — គឺ​សេចក្ដី​ស្លាប់​ខាង​វិញ្ញាណ ព្រោះ​មនុស្ស​លោក​ទាំង​អស់ ដោយ​មក​ពី​ ការ​ធ្លាក់​នៃ​លោក​អ័ដាម នោះ​បាន​ត្រូវ​ កាត់​ចេញ​ពី​វត្ត​មាន​នៃ​ព្រះ​អម្ចាស់ ហើយ​ត្រូវ​ចាត់​ទុក​ថា ស្លាប់​ចំពោះ​អ្វីៗ​ខាង​សាច់ឈាម ព្រម​ទាំង​ចំពោះ​អ្វីៗ​ខាង​វិញ្ញាណ​ផង។"},{"vNo":"១៧ ","txt":"ប៉ុន្តែ​មើល​ចុះ ដំណើរ​រស់​ឡើង​វិញ​នៃ​ព្រះ​គ្រីស្ទ នឹង​ ប្រោស​លោះ​មនុស្ស​លោក មែន​ហើយ គឺ​មនុស្ស​លោក​ទាំង​អស់ ហើយ​នាំ​ពួក​គេ​ត្រឡប់​មក​កាន់​វត្ត​មាន​នៃ​ព្រះ​អម្ចាស់​វិញ។"},{"vNo":"១៨ ","txt":"មែន​ហើយ វា​នឹង​នាំ​មក​នូវ​លក្ខខណ្ឌ​ទាំង​ឡាយ​នៃ​ការ​ប្រែ​ចិត្ត​ថា អស់​អ្នក​ណា​ដែល​ប្រែ​ចិត្ត អ្នក​នោះ​នឹង​ពុំ​ត្រូវ​កាប់​រំលំ ហើយ​បោះ​ចោល​ទៅ​ក្នុង​ភ្លើង​ឡើយ ប៉ុន្តែ​អស់​អ្នក​ណា​ដែល​ពុំ​ប្រែ​ចិត្ត​ទេ នោះ​នឹង​ត្រូវ​កាប់​រំលំ ហើយ​បោះ​ចោល​ទៅ​ក្នុង​ភ្លើង​វិញ ហើយ​សេចក្ដី​ស្លាប់​ខាង​វិញ្ញាណ ក៏​កើត​មាន​ដល់​គេ​ជា​ថ្មី មែន​ហើយ គឺជា​សេចក្ដី​ស្លាប់​ទី​ពីរ ព្រោះ​ពួក​គេ​ត្រូវ​បាន​កាត់​ជា​ថ្មី​ចេញ​ពី​អ្វីៗ​ដែល​ទាក់​ទង​ទៅ​នឹង​សេចក្ដី​សុចរិត។"},{"vNo":"១៩ ","txt":"ហេតុ​ដូច្នេះ​ហើយ ចូរ​អ្នក​រាល់​គ្នា​ប្រែ​ចិត្ត​ចុះ ចូរ​អ្នក​រាល់​គ្នា​ប្រែ​ចិត្ត​ចុះ ខ្លាចក្រែង​កាលណា​អ្នក​រាល់​គ្នា​ដឹង​នូវ​រឿង​ទាំង​នេះ ហើយ​ពុំ​បាន​ធ្វើ​តាម នោះ​អ្នក​រាល់​គ្នា​នឹង​នៅ​ក្រោម​ការ​កាត់ទោស ហើយ​អ្នក​រាល់​គ្នា​នឹង​ត្រូវ​នាំ​ទៅ​ដល់​សេចក្ដី​ស្លាប់​ទី​ពីរ​នេះ។"},{"vNo":"២០ ","txt":"ប៉ុន្តែ​មើល​ចុះ ដូចដែល​ខ្ញុំ​បាន​និយាយ​ទៅ​កាន់​អ្នក​អំពី​ ទី​សម្គាល់​មួយ​ទៀត គឺ​ជាទី​សម្គាល់​នៃ​ការ​សុគត​របស់​ទ្រង់ មើល​ចុះ នៅ​ថ្ងៃ​នោះ ដែល​ទ្រង់​នឹង​រង​ទុក្ខ​ការ​សុគត នោះ​ព្រះ​អាទិត្យ​នឹង​ទៅ​ជា​ ងងឹត ហើយ​មិន​ព្រម​ឲ្យ​ពន្លឺ​ដល់​អ្នក​រាល់​គ្នា​ទេ ឯ​ព្រះ​ចន្ទ និង​តារា​ទាំង​ឡាយ​ផង​ក៏​ដូច្នោះ​ដែរ ហើយ​នឹង​ពុំ​មាន​ពន្លឺ​នៅ​លើ​ផ្ទៃ​ដែនដី​នេះ​សោះ ចាប់​តាំង​ពី​ពេល​ដែល​ទ្រង់​រង​ទុក្ខ​ការ​សុគត អស់​រយៈ​ពេល​ បី​ថ្ងៃ រហូត​ដល់​ពេល​ដែល​ទ្រង់​នឹង​មាន​ព្រះ​ជន្ម​រស់​ពី​ស្លាប់​ឡើង​វិញ។"},{"vNo":"២១ ","txt":"មែន​ហើយ នៅ​ពេល​ដែល​ទ្រង់​នឹង​បណ្ដោយ​ឲ្យ​ព្រលឹង​វិញ្ញាណ​យាង​ចាក​ចេញ​ទៅ នោះ​នឹង​មាន​ រន្ទះ និង​ផ្លេកបន្ទោរ អស់​រយៈ​ពេល​ជា​ច្រើន​ម៉ោង ឯ​ផែនដី​នឹង​ញ័រ​រញ្ជួយ ហើយ​ថ្ម​ទាំង​ឡាយ​ដែល​នៅ​លើ​ផ្ទៃ​ដែនដី​នេះ ទោះ​នៅ​ខាង​លើ​ដី ឬ​ខាង​ក្រោម​ដី ដែល​ក្នុង​ពេល​នេះ អ្នក​ដឹង​ថា វា​រឹងមាំ ឬ​ក៏​ធំ​នៃ​ថ្ម​ទាំង​នោះ ជា​ដុំ​ធំ ហើយ​តាន់ នោះ​នឹង​ត្រូវ​ បែកបាក់។"},{"vNo":"២២ ","txt":"មែន​ហើយ វា​នឹង​បែក​ជា​ពីរ ហើយ​រហូត​ត​ទៅ​ថ្ងៃ​ក្រោយ វា​នឹង​ឃើញ​ជា​ ថ្ម ដែល​មាន​ស្នាម​ប្រេះ​បែក ហើយ​បែក​ជា​ដុំ​តូច​នៅ​ពាស​ពេញ​លើ​ផែនដី​ទាំង​មូល មែន​ហើយ ទាំង​នៅ​ខាង​លើ និង​ខាង​ក្រោម​ដី​ផង។"},{"vNo":"២៣ ","txt":"ហើយ​មើល​ចុះ នឹង​មាន​ព្យុះសង្ឃរា​ដ៏​ធំៗ ហើយ​ភ្នំ​ជា​ច្រើន​នឹង​រាប​ចុះ​ទៅ​ដូច​ជា​ច្រក​ភ្នំ ហើយ​នឹង​មាន​ទី​កន្លែង​ជា​ច្រើន​ទៀត ដែល​ឥឡូវ​នេះ​ហៅ​ថា ច្រក​ភ្នំ នឹង​ក្លាយ​ទៅ​ជា​ភ្នំ ដែល​មាន​កម្ពស់​ដ៏​អស្ចារ្យ។"},{"vNo":"២៤ ","txt":"ហើយ​ផ្លូវ​ធំៗ ជា​ច្រើន​នឹង​បាក់​បែក ឯ​ ទី​ក្រុង​ជា​ច្រើន​នឹង​បោះបង់​ចោល។"},{"vNo":"២៥ ","txt":"ហើយ​ ផ្នូរ​ខ្មោច​ជា​ច្រើន​នឹង​របើក​ឡើង ហើយ​នឹង​ផ្ដល់​ពួក​ស្លាប់​ជា​ច្រើន​មក​វិញ ហើយ​ពួក​បរិសុទ្ធ​ជា​ច្រើន នឹង​លេច​មក​ឲ្យ​មនុស្ស​ច្រើន​គ្នា​បាន​ឃើញ។"},{"vNo":"២៦ ","txt":"ហើយ​មើល​ចុះ នេះ​គឺជា​ការណ៍​ដែល​ ទេវតា​បាន​មាន​ប្រសាសន៍​មក​កាន់​ខ្ញុំ ព្រោះ​ទេវតា​បាន​មាន​ប្រសាសន៍​មក​កាន់​ខ្ញុំ​ថា នឹង​មាន​រន្ទះ និង​ផ្លេកបន្ទោរ​អស់​ពេល​ជា​ច្រើន​ម៉ោង។"},{"vNo":"២៧ ","txt":"ហើយ​លោក​បាន​ប្រាប់​ដល់​ខ្ញុំ​ថា ការណ៍​ទាំង​នេះ​នឹង​កើត​ឡើង​នៅ​ពេល​ដែល​មាន​រន្ទះ និង​ផ្លេកបន្ទោរ និង​ខ្យល់​ព្យុះសង្ឃរា ហើយ​ ភាព​ងងឹត​នឹង​គ្រប​លើ​ផ្ទៃ​ផែនដី​ទាំង​មូល​អស់​រយៈ​ពេល​បី​ថ្ងៃ។"},{"vNo":"២៨ ","txt":"ហើយ​ទេវតា​បាន​ប្រាប់​ខ្ញុំ​ថា មនុស្ស​ជា​ច្រើន​នឹង​ឃើញ​នូវ​រឿង​ដ៏​ធំ​ជាង​នេះ​ទៀត ក្នុង​គោល​បំណង​ឲ្យ​គេ​អាច​ជឿ​ថា ទី​សម្គាល់​ ទាំង​នេះ និង​ការណ៍​អស្ចារ្យ​ទាំង​នេះ កើត​ឡើង​នៅ​ពាស​ពេញ​លើ​ដែនដី​នេះ គឺ​នៅ​ក្នុងគោល​បំណង​ថា ពុំ​មាន​ហេតុ​អ្វី​ដែល​នឹង​នាំ​ឲ្យ​មាន​ការ​ឥត​ជំនឿ​ក្នុង​ចំណោម​កូន​ចៅ​មនុស្ស​បាន​ឡើយ។"},{"vNo":"២៩ ","txt":"ហើយ​ការណ៍​នេះ នៅ​ក្នុង​បំណង​ចង់​ឲ្យ​អស់​អ្នក​ណា​ដែល​ជឿ​នោះ​អាច​បាន​សង្គ្រោះ ឯ​អស់​អ្នក​ណា​ដែល​ពុំ​ជឿ​ទេ នោះ​ សេចក្ដី​ជំនុំ​ជំរះ​ដ៏​សុចរិត​មួយ​នឹង​មាន​ដល់​ពួក​គេ ហើយ​បើ​សិន​ជា​ពួក​គេ​ត្រូវ​ជាប់​ទោស គឺ​ដោយ​មក​ពី​ពួក​គេ​បាន​លើក​ដាក់​លើ​ខ្លួន​ដោយ​ខ្លួន​ឯង​នូវ​ការ​កាត់ទោស​នោះ។"},{"vNo":"៣០ ","txt":"ហើយ​ឥឡូវ​នេះ ចូរ​ចងចាំ​ចុះ ចូរ​ចងចាំ​ចុះ ឱ​បង​ប្អូន​របស់​ខ្ញុំ​អើយ ថា​អស់​អ្នក​ណា​ដែល​វិនាស គឺ​វិនាស​ដល់​ខ្លួន​ឯង ហើយ​អស់​អ្នក​ណា​ដែល​ប្រព្រឹត្ត​អំពើ​ទុច្ចរិត គឺ​ធ្វើ​ដល់​ខ្លួន​ឯង ត្បិត​មើល​ចុះ អ្នក​រាល់​គ្នា​មាន​ សេរីភាព អ្នក​រាល់​គ្នា​ត្រូវ​បាន​អនុញ្ញាត​ឲ្យ​ធ្វើ​អ្វីៗ​ដើម្បី​ខ្លួន​ឯង ត្បិត​មើល​ចុះ ព្រះ​ទ្រង់​បាន​ប្រទាន​ដល់​អ្នក​នូវ​ ការ​ចេះ​ដឹង ហើយ​ទ្រង់​បាន​ធ្វើ​ឲ្យ​អ្នក​មាន​សេរីភាព។"},{"vNo":"៣១ ","txt":"ទ្រង់​បាន​ប្រទាន​ដល់​អ្នក នូវ​ការ​ ដឹង​ខុស និង​ត្រូវ ហើយ​ទ្រង់​បាន​ប្រទាន​ឲ្យ​អ្នក ដើម្បី​អ្នក​អាច​ រើស​យក​ការ​រស់ ឬ​ការ​ស្លាប់ ហើយ​អ្នក​រាល់​គ្នា​អាច​ធ្វើ​ល្អ ហើយ​ត្រូវ​បាន​ សាង​ឡើង​វិញ​ឲ្យ​បាន​ល្អ​ដូចដើម ឬ​ក៏​សាង​នូវ​អ្វី​ដែល​ល្អ​ដល់​អ្នក​វិញ ឬ​អ្នក​អាច​ធ្វើ​អាក្រក់ ឯ​អំពើ​អាក្រក់​នោះ ត្រូវ​បាន​សាង​ដល់​អ្នក​វិញ​ដែរ៕"}]}