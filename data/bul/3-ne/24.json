{"heading":"Господният пратеник ще приготви пътя за Второто пришествие. Христос ще бъде съдникът. На Израил е заповядано да плаща десятъци и приношения. Води се паметна книга. Сравни с Малахия, гл. 3. Около 34 г. от Хр.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"3 Нефи 24","verses":[{"vNo":"1 ","txt":"И стана така, че Той им заповяда да запишат словата, които Отец беше дал на Малахия и които Той трябваше да им каже. И стана така, че след като те бяха записани, Той ги разясни. И тези са словата, които Той им рече, казвайки: Тъй рече Отец на Малахия — Ето, Аз ще проводя вестителя Си и той ще приготви пътя пред Мене, и Господ, Когото вие търсите, внезапно ще дойде в храма Си, тъкмо вестителят на завета, на Когото се наслаждавате; ето, Той ще дойде, казва Господ на Силите."},{"vNo":"2 ","txt":"Но кой може да издържи деня на пришествието Му и кой ще устои, когато Той се появи? Защото Той е като огън на пречиствач и като сапун на тепавичар."},{"vNo":"3 ","txt":"И Той ще седне като един, който претопява и пречиства сребро; и Той ще очисти синовете на Левий, и ще ги прочисти като злато и сребро, за да могат да принесат на Господа приношение в праведност."},{"vNo":"4 ","txt":"Тогава приношението на Юда и на Ерусалим ще бъде приятно на Господа, както в старите дни и както в прежните години."},{"vNo":"5 ","txt":"И ще се приближа до вас за съд, и ще съм бърз свидетел против баятелите и против прелюбодейците, и против кълнещите се лъжливо, и против онези, които угнетяват наемника в заплатата му, вдовицата и сирачето, и отблъскват чужденеца, и не се боят от Мене, казва Господ на Силите."},{"vNo":"6 ","txt":"Защото Аз съм Господ, Аз не се меня; поради това, вие, синове Яковови, не сте изтребени."},{"vNo":"7 ","txt":"От дните на бащите си вие се отклонихте от обредите Ми и не ги спазвахте. Върнете се при Мене и Аз ще се върна при вас, казва Господ на Силите. Но вие казвате: В какво да се върнем?"},{"vNo":"8 ","txt":"Ще краде ли човек Бога? Обаче вие Ме крадохте. Но говорите: В какво Те крадем? В десятъците и приношенията."},{"vNo":"9 ","txt":"Вие сте проклети с клетва, защото вие Ме крадохте, тъкмо целият този народ."},{"vNo":"10 ","txt":"Донесете всичките десятъци в хранилището, за да има храна в дома Ми; и изпитайте Ме сега в това, казва Господ на Силите, дали няма да ви разтворя отворите небесни и да излея благословии върху вас, тъй щото да няма достатъчно място да ги побере."},{"vNo":"11 ","txt":"И заради вас ще смъмря поглъщача, и той няма повече да опустошава плодовете на земята ви; нито пък лозата ви ще хвърля плода си преждевременно на полето, казва Господ на Силите."},{"vNo":"12 ","txt":"И всичките народи ще ви наричат благословени, защото ще бъдете възхитителна земя, казва Господ на Силите."},{"vNo":"13 ","txt":"Словата ви са били безочливи пред Мене, казва Господ. А казвате: Какво сме говорили против Тебе?"},{"vNo":"14 ","txt":"Вие казахте: Напразно е да служим на Бога и каква полза, че сме спазвали обредите Му и че сме ходили с жалене пред Господа на Силите?"},{"vNo":"15 ","txt":"И сега, ние считаме горделивите за щастливи; да, ония, които вършат нечестие, по-добре се нареждат; да, онези, които изкушават Бога, са дори избавени."},{"vNo":"16 ","txt":"Тогава онези, които се бояха от Господа, често си говореха един на друг и Господ се вслуша и чу; и паметна книга се написа пред Него за онези, които се бояха от Господа и мислеха за името Му."},{"vNo":"17 ","txt":"И те ще бъдат Мои, казва Господ на Силите, в него ден, когато Аз приготвя скъпоценностите Си; и Аз ще ги пощадя, както човек пощадява собствения си син, който му служи."},{"vNo":"18 ","txt":"Тогава ще се върнете и ще разпознаете праведните от нечестивите, този, който служи на Бога, от този, който не Му служи."}]}