{"heading":"В последните дни Сион и неговите колове ще бъдат установени, а Израил ще бъде събран в милост и нежност. Те ще ликуват. Сравни с Исаия, гл. 54. Около 34 г. от Хр.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Нефи 22","verses":[{"vNo":"1 ","txt":"И тогава ще се сбъдне това, което е писано: Запей, о, неплодна, ти, която не раждаш; възкликни и извикай от радост, ти, която не си изпитала родилни мъки; защото повече са чедата на самотната, отколкото чедата на омъжената съпруга, казва Господ."},{"vNo":"2 ","txt":"Разшири мястото на шатрата си и нека опънат завесите на жилищата ти; не се скъпи, удължи вървите си и заякчи коловете си."},{"vNo":"3 ","txt":"Защото ти ще се разпространиш надясно и наляво; потомството ти ще наследи езичниците и ще направят запустелите градове да бъдат населени."},{"vNo":"4 ","txt":"Не бой се, защото няма да бъдеш объркана; не се смущавай, защото не ще бъдеш поругана; защото ще забравиш позора на младостта си и няма да си спомняш повече за укора на вдовството си."},{"vNo":"5 ","txt":"Защото Създателят ти, Твоят съпруг, Господ на Силите е името Му; и Той ще бъде наречен твой Изкупител, Свети Израилев, Бог на цялата земя."},{"vNo":"6 ","txt":"Защото Господ те повика като жена, напусната и наскърбена духом, и като съпруга на младини, когато ти беше отказано, казва твоят Бог."},{"vNo":"7 ","txt":"За малко време Аз те изоставих, но с голяма милост ще те събера."},{"vNo":"8 ","txt":"В малък гняв скрих за един миг лицето Си от тебе, но с вечна доброта ще те помилвам, казва Господ, твоят Изкупител."},{"vNo":"9 ","txt":"Защото това за Мене е като водите на Ной, защото както се заклех, че водите Ноеви не ще дойдат повече на земята, тъй се заклех, че повече не ще ти се гневя."},{"vNo":"10 ","txt":"Защото планините ще изчезнат и хълмовете ще се поместят, но Моята доброта няма да отстъпи от тебе, нито заветът на Моя мир ще се отнеме, казва Господ, Който е милостив към тебе."},{"vNo":"11 ","txt":"О, ти, оскърбена и подхвърляна от бури, и безутешна! Ето, Аз ще положа камъните ти с ярки цветове и ще положа основата ти от сапфири."},{"vNo":"12 ","txt":"И ще направя прозорците ти от ахати и портите ти от рубини, и всичките ти огради от хубави камъни."},{"vNo":"13 ","txt":"И всички твои чеда ще бъдат поучавани от Господа, и голям ще бъде мирът на чедата ти."},{"vNo":"14 ","txt":"С правда ще се утвърдиш; ще бъдеш далеч от угнетение, защото не ще се боиш; и далеч от ужас, защото той не ще се приближи до тебе."},{"vNo":"15 ","txt":"Ето, те сигурно ще се съюзят срещу тебе, обаче не чрез Мене; всички, които се съберат срещу тебе, ще паднат заради тебе."},{"vNo":"16 ","txt":"Ето, Аз създадох ковача, който духа въглищата в огъня и който произвежда сечиво за работата си; Аз създадох също и разсипника, за да унищожава."},{"vNo":"17 ","txt":"Никакво оръжие, скроено срещу тебе, няма да успее; и всеки език, който те хули в съд, ти ще го осъдиш. Това е наследството на слугите Господни и правдата им е от Мене, казва Господ."}]}