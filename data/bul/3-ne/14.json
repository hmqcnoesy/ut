{"heading":"Исус заповядва: Не съдете; искайте от Бога; пазете се от лъжливи пророци. Той обещава спасение за онези, които вършат волята на Отца. Сравни с Евангелие от Матея, гл. 7. Около 34 г. от Хр.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3 Нефи 14","verses":[{"vNo":"1 ","txt":"И сега стана така, че когато Исус изговори тези слова, Той се обърна към множеството, отвори отново устата Си, казвайки: Истина, истина ви казвам, не съдете, за да не бъдете съдени."},{"vNo":"2 ","txt":"Защото с какъвто съд съдите, с такъв ще бъдете съдени; и с каквато мярка мерите, с такава ще ви се мери."},{"vNo":"3 ","txt":"И защо гледаш съчицата в окото на брата ти, а не мислиш за гредата в твоето собствено око?"},{"vNo":"4 ","txt":"Или как ще кажеш на брата си: Остави да извадя съчицата от твоето око, а ето, в твоето собствено око има греда?"},{"vNo":"5 ","txt":"Лицемерецо, извади първо гредата от собственото си око, тогава ще видиш ясно, за да извадиш съчицата от братовото си око."},{"vNo":"6 ","txt":"Не давайте това, което е свято, на псетата, нито хвърляйте бисерите си пред свине, да не би да ги стъпчат под нозете си и се обърнат, и ви разкъсат."},{"vNo":"7 ","txt":"Искайте и ще ви се даде; търсете и ще намерите; хлопайте и ще ви се отвори."},{"vNo":"8 ","txt":"Защото всеки, който иска, получава; и всеки, който търси, намира; и на този, който хлопа, ще се отвори."},{"vNo":"9 ","txt":"Има ли някой сред вас, който, ако му поиска син му хляб, ще му даде камък?"},{"vNo":"10 ","txt":"Или ако поиска риба, ще му даде ли той змия?"},{"vNo":"11 ","txt":"И тъй, ако вие, бидейки зли, умеете да давате блага на чедата си, колко повече вашият Отец, Който е на небесата, ще даде блага на тези, които искат от Него?"},{"vNo":"12 ","txt":"Прочее, всичко, което искате човеците да правят на вас, правете и вие на тях, защото това е законът и пророците."},{"vNo":"13 ","txt":"Влезте през стеснената порта; защото широка е портата и пространен е пътят, който води към гибел, и мнозина са, които вървят по него."},{"vNo":"14 ","txt":"Понеже стеснена е портата и тесен е пътят, който води към живот, и малцина са ония, които го намират."},{"vNo":"15 ","txt":"Пазете се от лъжливи пророци, които идват при вас с овчи кожи, а отвътре са вълци-грабители."},{"vNo":"16 ","txt":"По плодовете им ще ги познаете. Събират ли човеците грозде от тръни или смокини от репеи?"},{"vNo":"17 ","txt":"Тъкмо тъй всяко добро дърво дава добър плод, а лошото дърво дава лош плод."},{"vNo":"18 ","txt":"Не може добро дърво да даде лош плод, нито пък лошо дърво да даде добър плод."},{"vNo":"19 ","txt":"Всяко дърво, което не дава добър плод, отсича се и се хвърля в огъня."},{"vNo":"20 ","txt":"И тъй, по плодовете им ще ги познаете."},{"vNo":"21 ","txt":"Не всеки, който Ми казва: Господи! Господи! ще влезе в царството небесно; но който върши волята на Отца Ми, Който е на небесата."},{"vNo":"22 ","txt":"Мнозина ще Ми кажат в него ден: Господи, Господи, не пророкувахме ли в Твоето име? И в Твоето име не прогонвахме ли дяволи и не извършвахме ли в Твоето име много прекрасни дела?"},{"vNo":"23 ","txt":"И тогава Аз ще им кажа: Аз никога не съм ви познавал, махнете се от Мене вие, които вършите беззаконие."},{"vNo":"24 ","txt":"И тъй, всеки, който чуе тези Мои указания и ги изпълнява, ще го оприлича на благоразумен човек, който е съградил къщата си на канара."},{"vNo":"25 ","txt":"И заваля дъждът, и придойдоха реките, и духнаха ветровете, и стовариха се върху тая къща; и тя не падна, защото беше основана върху канара."},{"vNo":"26 ","txt":"И всеки, който чуе тези Мои указания и не ги изпълнява, ще се оприличи на безумен човек, който е съградил къщата си на пясък."},{"vNo":"27 ","txt":"И заваля дъждът, и придойдоха реките, и духнаха ветровете, и стовариха се върху тази къща; и тя падна и падането ѝ бе голямо."}]}