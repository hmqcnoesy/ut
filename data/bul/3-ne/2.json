{"heading":"Нечестието и мерзостите между людете се увеличават. Нефитите и ламанитите се обединяват, за да се защищават срещу Гадиантоновите разбойници. Обърнатите ламанити стават бели и са наречени нефити. Около 5–16 г. от Хр.","prevAbbr":"3-ne","prevNo":1,"nextAbbr":"3-ne","nextNo":3,"chapterTitle":"3 Нефи 2","verses":[{"vNo":"1 ","txt":"И стана така, че тъй измина също и деветдесет и петата година, а людете започнаха да забравят чутите от тях знамения и изумления и започнаха да се учудват все по-малко и по-малко на знамение или изумление от небесата дотолкова, че те започнаха да стават коравосърдечни и умозаслепени и започнаха да не вярват на нищо, което бяха чули и видели,"},{"vNo":"2 ","txt":"въобразявайки си празни неща в сърцата си, че били извършени от човеци и чрез силата на дявола, за да подведат и измамят сърцата на людете. Тъй Сатана завладя отново сърцата на людете дотолкова, че заслепи очите им и ги склони да вярват, че учението за Христа е безумно и празно нещо."},{"vNo":"3 ","txt":"И стана така, че людете започнаха да стават силни в нечестието и мерзостите си; и те не вярваха, че ще има дадени повече знамения или изумления; и Сатана ходеше наоколо, отклонявайки хорските сърца, изкушавайки ги и поощрявайки ги да вършат голямо нечестие в страната."},{"vNo":"4 ","txt":"И тъй измина деветдесет и шестата година; и също деветдесет и седмата година; и също деветдесет и осмата година; и също деветдесет и деветата година."},{"vNo":"5 ","txt":"И сто години бяха изминали от дните на Мосия, който бе цар на народа на нефитите."},{"vNo":"6 ","txt":"И шестстотин и девет години бяха изминали, откакто Лехий напусна Ерусалим."},{"vNo":"7 ","txt":"И девет години бяха изминали от времето, когато бе дадено знамението, за което бе говорено от пророците, че Христос ще дойде в света."},{"vNo":"8 ","txt":"Сега, нефитите започнаха да смятат тяхното време от момента, когато бе дадено знамението или от пришествието на Христа; и тъй, девет години бяха изминали."},{"vNo":"9 ","txt":"И Нефи, който беше бащата на Нефи, който имаше отговорността за летописите, не се върна в земята Зарахемла и не можа да бъде намерен никъде из цялата страна."},{"vNo":"10 ","txt":"И стана така, че людете продължаваха да живеят в нечестие, въпреки многото проповеди и пророчества, които им бяха изпратени; тъй измина също и десетата година; и единадесетата година също измина в беззаконие."},{"vNo":"11 ","txt":"И стана така, че през тринадесетата година настанаха войни и раздори из цялата страна; защото Гадиантоновите разбойници бяха станали толкова многобройни и бяха избили толкова много люде, и бяха опустошили толкова много градове, и бяха разпространили толкова много смърт и зверства из цялата страна, че се наложи целият народ — както нефитите, тъй и ламанитите, да вдигнат оръжия срещу тях."},{"vNo":"12 ","txt":"Ето защо, всички ламанити, които се бяха обърнали към Господа, се присъединиха към своите братя нефитите и бяха заставени заради безопасността на живота си и на жените си, и на децата си, да вдигнат оръжия срещу тези Гадиантонови разбойници, да, и също за да запазят правата си, привилегиите на църквата и богослужението си, и свободата си, и независимостта си."},{"vNo":"13 ","txt":"И стана така, че преди да бяха изминали тези тринадесет години, нефитите бяха застрашени от пълно унищожение поради тази война, която беше станала извънредно жестока."},{"vNo":"14 ","txt":"И стана така, че онези ламанити, които се бяха присъединили към нефитите, бяха причислени към нефитите."},{"vNo":"15 ","txt":"И проклятието им бе снето от тях, и тяхната кожа стана бяла като тази на нефитите."},{"vNo":"16 ","txt":"И младежите, и дъщерите им станаха изключително красиви и те бяха причислени към нефитите, и бяха наричани нефити. И тъй свърши тринадесетата година."},{"vNo":"17 ","txt":"И стана така, че в началото на четиринадесетата година войната между разбойниците и народа на Нефи продължи и стана извънредно жестока; въпреки това, народът на Нефи получи известно преимущество над разбойниците доколкова, че ги отблъсна вън от земите си, в планините и по техните скривалища."},{"vNo":"18 ","txt":"И тъй свърши четиринадесетата година. И през петнадесетата година те излязоха отново срещу народа на Нефи; и поради нечестието на народа на Нефи и многото им раздори и разногласия, Гадиантоновите разбойници постигнаха много преимущества над тях."},{"vNo":"19 ","txt":"И тъй свърши петнадесетата година, и тъй людете бяха в многострадално състояние; и мечът на изтреблението надвисна над тях, тъй че бяха на път да бъдат пометени от него и това, поради беззаконието им."}]}