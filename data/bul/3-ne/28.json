{"heading":"Девет от Дванадесетте пожелават и им е обещано наследство в Христовото царство, когато умрат. Трима нефити пожелават и им е дадена сила над смъртта, за да останат на земята, докато Исус дойде отново. Те са преобразени и виждат неща, които не е законно да бъдат изречени, и те сега служат между човеците. Около 34–35 г. от Хр.","prevAbbr":"3-ne","prevNo":27,"nextAbbr":"3-ne","nextNo":29,"chapterTitle":"3 Нефи 28","verses":[{"vNo":"1 ","txt":"И стана така, че след като изрече тези слова, Исус говорѝ на учениците Си поотделно, казвайки им: Какво желаете от Мене, след като отида при Отца?"},{"vNo":"2 ","txt":"И те всички, с изключение на трима, Му отговориха, казвайки: Ние желаем, след като доживеем човешката възраст, нашето служение, в което Ти ни призова, да може да има край, за да може да дойдем бързо при Теб в Твоето царство."},{"vNo":"3 ","txt":"И Той им каза: Благословени сте вие, защото поискахте това от Мене; ето защо, след като навършите седемдесет и две години, вие ще дойдете при Мене в царството Ми; и с Мене ще намерите покой."},{"vNo":"4 ","txt":"И след като им говорѝ, Той се обърна към тримата и им каза: Какво искате да направя за вас, когато отида при Отца?"},{"vNo":"5 ","txt":"И те се наскърбиха в сърцата си, защото не смееха да Му кажат това, което желаеха."},{"vNo":"6 ","txt":"И Той им каза: Ето, Аз знам помислите ви; вие пожелахте това, което пожела от Мен Иоан, Моят възлюбен, който беше с Мене в служението Ми, преди да бъда издигнат от юдеите."},{"vNo":"7 ","txt":"Ето защо, по-благословени сте вие, защото не ще вкусите никога смърт; а ще живеете, за да видите всички дела на Отца спрямо чедата човешки, чак докато всичките неща не бъдат изпълнени според волята на Отца, когато Аз дойда в славата Си със силите небесни."},{"vNo":"8 ","txt":"И вие никога не ще претърпите болките на смъртта; но когато дойда в славата Си, ще бъдете променени в мигновението на окото от смъртност в безсмъртие; и тогава ще бъдете благословени в царството на Моя Отец."},{"vNo":"9 ","txt":"И още, докато бъдете в плътта, вие не ще изпитвате болка, нито скръб, освен за греховете на света; и всичко това Аз ще направя заради нещото, което пожелахте от Мене, защото вие пожелахте да можете да довеждате при Мене душите човешки, докато свят светува."},{"vNo":"10 ","txt":"И по тази причина вие ще имате пълнотата на радостта; и ще седнете в царството на Моя Отец; да, радостта ви ще бъде пълна, тъкмо както Отец Ми е дал пълнотата на радостта; и вие ще бъдете тъкмо като Мене, и Аз съм тъкмо като Отца; и Отец, и Аз сме едно."},{"vNo":"11 ","txt":"И Светият Дух свидетелства за Отца и за Мене; и Отец дава Светия Дух на чедата човешки заради Мене."},{"vNo":"12 ","txt":"И стана така, че когато изговори тези слова, Исус докосна всеки един от тях с пръст, с изключение на тримата, които щяха да останат, след което Той си отиде."},{"vNo":"13 ","txt":"И ето, небесата се отвориха и те бяха уловени нагоре в небесата, и видяха, и чуха неизказваеми неща."},{"vNo":"14 ","txt":"И им беше забранено да ги изричат; нито пък им беше дадена сила да могат да изрекат нещата, които видяха и чуха."},{"vNo":"15 ","txt":"И дали бяха в тялото или вън от тялото, те не можеха да кажат; защото им се струваше като тяхно преображение и че бяха изменени от това тяло от плът в безсмъртно състояние, тъй че да могат да видят Божиите дела."},{"vNo":"16 ","txt":"Но стана така, че те служеха отново по лицето на земята; при все това те не проповядваха за нещата, които бяха чули и видели заради заповедта, която им беше дадена в небесата."},{"vNo":"17 ","txt":"И сега, дали те са смъртни или безсмъртни от деня на тяхното преображение, аз не знам."},{"vNo":"18 ","txt":"Но според летописа, който е даден, аз знам, че те тръгнаха по земята и служеха на всички люде, като присъединяваха към църквата всички онези, които вярваха в техните проповеди; кръщаваха ги и тези, които бяха кръстени, получаваха Светия Дух."},{"vNo":"19 ","txt":"И те бяха хвърляни в тъмница от тези, които не принадлежаха към църквата. Но тъмниците не можеха да ги задържат, защо биваха разцепвани на две."},{"vNo":"20 ","txt":"И те бяха хвърляни дълбоко в земята; но те поразяваха земята със словото Божие, тъй че чрез Неговата сила те биваха избавяни от земните недра, затова не можеха да изкопаят достатъчно дълбоки ями, в които да ги заровят."},{"vNo":"21 ","txt":"И на три пъти ги хвърляха в пещ, но те не пострадаха."},{"vNo":"22 ","txt":"И на два пъти бяха хвърляни в клетка с диви зверове; и ето, те си играеха със зверовете, както детето си играе с агне-сукалче и не пострадаха."},{"vNo":"23 ","txt":"И стана така, че тъй те ходеха сред народа на Нефи и проповядваха Евангелието на Христа на всички люде по лицето на земята; и обръщаха людете към Господа, и ги присъединяваха към църквата на Христа, и тъй людете от това поколение бяха благословени според словото на Исуса."},{"vNo":"24 ","txt":"И сега, аз, Мормон, слагам край на речта относно тези неща за известно време."},{"vNo":"25 ","txt":"Ето, аз щях за малко да запиша имената на тези, които няма да вкусят никога смъртта, но Господ забрани; ето защо, Аз не ги пиша, защото те са скрити от света."},{"vNo":"26 ","txt":"Но ето, аз съм ги виждал и те са ми служили."},{"vNo":"27 ","txt":"И ето, те ще бъдат сред езичниците, но езичниците няма да ги познаят."},{"vNo":"28 ","txt":"Те ще бъдат също и сред юдеите, но юдеите няма да ги познаят."},{"vNo":"29 ","txt":"И ще стане така, че когато Господ намери за добре в мъдростта Си, те ще служат на всички пръснати племена Израилеви и на всички народи, племена, езици и люде и ще доведат много души от тях при Исуса, за да може да бъде задоволено желанието им, а също и заради убедителната сила Божия, която е в тях."},{"vNo":"30 ","txt":"И те са като ангелите Божии, и ако се помолят на Отца в името на Исуса, те могат да се явят на който и да е човек, според както намерят за добре."},{"vNo":"31 ","txt":"Прочее, велики и чудни дела ще бъдат извършени от тях преди великия и наближаващ ден, когато всички люде със сигурност трябва да застанат пред съдийския престол на Христа."},{"vNo":"32 ","txt":"Да, дори и сред езичниците ще има велико и чудно дело, извършено от тях преди съдния ден."},{"vNo":"33 ","txt":"И ако имахте всички писания, които разказват за всички чудни дела на Христа, вие щяхте да знаете, че според словата на Христа тези неща трябва със сигурност да дойдат."},{"vNo":"34 ","txt":"И горко на оногова, който не ще се вслуша в словата на Исуса, и на онези, които Той избра и изпрати сред людете; защото, който не приема словата на Исуса и словата на онези, които Той изпрати, Него не приема; ето защо, Той не ще приеме такъв в последния ден."},{"vNo":"35 ","txt":"И по-добре би било за тях да не бяха се раждали. Защото мислите ли, че можете да се отървете от правосъдието на един обиден Бог, Който е тъпкан под човешки нозе, и че с това би могло да дойде спасението?"},{"vNo":"36 ","txt":"И сега, ето, когато говорих за онези, които Господ беше избрал, да, тъкмо тези трима ученици, които бяха уловени в небесата, аз казах, че не знам дали те бяха пречистени от смъртност в безсмъртие —"},{"vNo":"37 ","txt":"Но ето, след като написах това, аз попитах Господа и Той ми разкри, че е било нужно да бъде сторена промяна на телата им, иначе е трябвало те да вкусят смъртта."},{"vNo":"38 ","txt":"Затова, за да могат да не вкусят смъртта, била е извършена промяна на телата им, за да не могат да страдат нито от болка, нито от скръб, освен ако не е за греховете на света."},{"vNo":"39 ","txt":"Сега, тази промяна не е като онази, която ще стане в последния ден; но имаше промяна, извършена над тях, тъй че Сатана да няма сила над тях, та да не ги изкушава; те бяха осветени по плът, тъй че бяха станали святи и земните сили не можеха да ги спрат."},{"vNo":"40 ","txt":"И те трябваше да останат в това състояние до съдния ден на Христа; и в него ден те трябваше да получат друга голяма промяна, и да бъдат приети в царството на Отца, за да не излязат повече оттам, но за да живеят вечно с Бога в небесата."}]}