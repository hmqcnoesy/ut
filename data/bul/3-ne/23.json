{"heading":"Исус одобрява словата на Исаия. Той нарежда на людете да изучават пророците. Словата на Самуил Ламанита относно Възкресението са добавени към техните летописи. Около 34 г. от Хр.","prevAbbr":"3-ne","prevNo":22,"nextAbbr":"3-ne","nextNo":24,"chapterTitle":"3 Нефи 23","verses":[{"vNo":"1 ","txt":"И сега, ето, Аз ви казвам, че вие трябва да изучавате тези неща. Да, давам ви заповед да изучавате усърдно тези неща, защото велики са словата на Исаия."},{"vNo":"2 ","txt":"Защото наистина той говорѝ относно всички тези неща, касаещи Моя народ, който е от дома Израилев; затова нужно е той също да говори и на езичниците."},{"vNo":"3 ","txt":"И всички неща, които той каза, са били и ще бъдат, тъкмо според словата, казани от него."},{"vNo":"4 ","txt":"Прочее, обърнете внимание на словата Ми; запишете всички неща, които съм ви казал; и съгласно времето и според волята на Отца, те ще стигнат до езичниците."},{"vNo":"5 ","txt":"И който се вслуша в словата Ми, покае се и бъде кръстен, същият ще бъде спасен. Изучавайте пророците, защото има много от тях, които свидетелстват за тези неща."},{"vNo":"6 ","txt":"И сега стана така, че след като Исус произнесе тези слова, Той им каза отново, след като им разясни всички писания, които бяха получили. Той им каза: Ето, други писания бих желал да напишете, такива, каквито сега нямате."},{"vNo":"7 ","txt":"И стана така, че Той каза на Нефи: Донеси летописа, който ти си водил."},{"vNo":"8 ","txt":"И когато Нефи донесе летописите и ги сложи пред Него, Той хвърли поглед върху тях и каза:"},{"vNo":"9 ","txt":"Истина ви казвам: Аз заповядах на Моя слуга Самуил Ламанита да свидетелства на този народ, че в деня, когато Отец ще прослави името Си в Мене, ще има много светии, които ще се вдигнат от мъртвите и ще се явят на мнозина, и ще им служат. И Той им каза: Не беше ли така?"},{"vNo":"10 ","txt":"И Неговите ученици Му отговориха и казаха: Да, Господи, Самуил пророкуваше според словата Ти и те всички се изпълниха."},{"vNo":"11 ","txt":"И Исус им каза: Как стана така, че не сте записали това, че много светии се вдигнаха, явиха се на мнозина и им служиха?"},{"vNo":"12 ","txt":"И стана така, че Нефи си спомни, че това не е било записано."},{"vNo":"13 ","txt":"И стана така, че Исус заповяда, че това трябва да се запише; ето защо, то бе записано според Неговата заповед."},{"vNo":"14 ","txt":"И сега стана така, че когато Исус разясни всички писания наведнъж, които те бяха записали, Той им заповяда да проповядват нещата, които им беше разяснил."}]}