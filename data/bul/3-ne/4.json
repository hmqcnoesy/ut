{"heading":"Войските на нефитите разбиват Гадиантоновите разбойници. Гедеанхий е убит, а неговият приемник Замнария е обесен. Нефитите славят Господа за победите си. Около 19–22 г. от Хр.","prevAbbr":"3-ne","prevNo":3,"nextAbbr":"3-ne","nextNo":5,"chapterTitle":"3 Нефи 4","verses":[{"vNo":"1 ","txt":"И стана така, че в самия край на осемнадесетата година войските на разбойниците се бяха подготвили за битка и започнаха да слизат и да налитат от хълмовете, планините и пустошта, от своите укрепления и тайниците си, и започнаха да завладяват земите, както тези в земята на юг, тъй и онези в земята на север, и започнаха да завладяват всички земи, изоставени от нефитите, и градовете, които бяха напуснати и опустошени."},{"vNo":"2 ","txt":"Но ето, нямаше нито диви зверове, нито дивеч в онези земи, които бяха напуснати от нефитите и нямаше дивеч за разбойниците никъде другаде, освен в пустошта."},{"vNo":"3 ","txt":"И разбойниците не можеха да преживяват другаде, освен в пустошта, поради нуждата от храна; защото нефитите бяха напуснали земите си, които запустяха и бяха събрали стадата си и чердите си, и всички техни имущества, и бяха всички заедно."},{"vNo":"4 ","txt":"И тъй за разбойниците нямаше никаква възможност да плячкосват и да се снабдяват с храна, освен ако не възлезеха на открита битка срещу нефитите; а нефитите бяха всички наедно и бяха многобройни, и бяха се снабдили със запаси и коне, и добитък, и стада от всякакъв вид, за да могат да преживеят в продължение на седем години, през което време те се надяваха да унищожат от лицето на земята всички разбойници; и тъй свърши осемнадесетата година."},{"vNo":"5 ","txt":"И стана така, че през деветнадесетата година Гедеанхий намери за необходимо да възлезе да се сражава срещу нефитите, защото нямаше друг начин те да преживяват, освен като плячкосват, грабят и убиват."},{"vNo":"6 ","txt":"И те не смееха да се пръснат по лицето на земята, за да могат да отглеждат зърно, защото нефитите щяха да ги връхлетят и да ги избият; ето защо, Гедеанхий даде заповед на войските си, че през тази година те трябва да възлязат да се сражават срещу нефитите."},{"vNo":"7 ","txt":"И стана така, че те възлязоха да се сражават; и това стана в шестия месец; и ето, беше велик и ужасен денят, когато те възлязоха да се сражават; и те бяха стъкмени по разбойнически; и те имаха агнешки кожи около слабините си и бяха намазани с кръв, и главите им бяха остригани, и носеха шлемове; и внушителен, и страшен беше видът на войските на Гедеанхий поради тяхното въоръжение и поради кръвта, с която се бяха намазали."},{"vNo":"8 ","txt":"И стана така, че когато войските на нефитите видяха войските на Гедеанхий, всички те паднаха на земята и издигнаха глас към Господа, техния Бог, молейки се Той да ги пощади и да ги избави от ръцете на техните врагове."},{"vNo":"9 ","txt":"И стана така, че когато войските на Гедеанхий видяха това, те започнаха да викат гръмогласно от радост, защото сметнаха, че нефитите бяха изпопадали от страх поради ужаса си от техните войски."},{"vNo":"10 ","txt":"Но в това те бяха разочаровани, защото нефитите не се бояха от тях; но те се бояха от своя Бог и Го умоляваха да ги закриля; затова, когато войските на Гедеанхий се нахвърлиха върху тях, те бяха готови да ги посрещнат, да, в силата Господна те ги приеха."},{"vNo":"11 ","txt":"И битката започна в шестия месец; и голяма, и ужасна беше битката им, да, наистина голямо и ужасно беше клането им; и такова голямо клане никога не бе виждано от целия народ на Лехий, откакто той напусна Ерусалим."},{"vNo":"12 ","txt":"И въпреки заплахите и клетвите на Гедеанхий, ето, нефитите ги надвиха дотолкова, че те отстъпиха пред тях."},{"vNo":"13 ","txt":"И стана така, че Гедгедоний заповяда на войските си да ги преследват чак до пределите на пустошта и да не щадят никой, който падне в ръцете им из пътя; и тъй те ги преследваха и избиваха чак до пределите на пустошта, докато не изпълниха заповедта на Гедгедоний."},{"vNo":"14 ","txt":"И стана така, че Гедеанхий, който се съпротивляваше и се сражаваше смело, беше преследван в бягството си; и тъй като беше уморен от дългата битка, той бе настигнат и убит. И това беше краят на Гедеанхий, разбойника."},{"vNo":"15 ","txt":"И стана така, че войските на нефитите се върнаха обратно в своето защитено място. И стана така, че деветнадесетата година измина и разбойниците не се върнаха повече да се сражават, нито дойдоха отново през двадесетата година."},{"vNo":"16 ","txt":"И на двадесет и първата година те не възлязоха да се сражават, а възлязоха от всички страни да наложат обсада около народа на Нефи; защото смятаха, че ако отрежат народа на Нефи от земите му и го оградят отвсякъде, и ако му отнемат всякакви външни предимства, то ще могат да го накарат да се предаде според волята им."},{"vNo":"17 ","txt":"Сега, те си назначиха един друг водач, чието име беше Замнария; ето защо, Замнария беше този, който нареди да се наложи тази обсада."},{"vNo":"18 ","txt":"Но ето, това беше в полза на нефитите; защото беше невъзможно за разбойниците да наложат обсадата за достатъчно дълго време, тъй че да има някакво въздействие върху нефитите, поради многото запаси, натрупани от тях в хранилищата,"},{"vNo":"19 ","txt":"и поради оскъдицата на запаси сред разбойниците; защото ето, те нямаха нищо друго за прехраната си освен месо, което си доставяха от пустошта."},{"vNo":"20 ","txt":"И стана така, че дивечът стана оскъден в пустошта, тъй че разбойниците бяха на път да погинат от глад."},{"vNo":"21 ","txt":"И нефитите излизаха непрестанно през деня и през нощта и нападаха войските им, като ги колеха с хиляди и с десетки хиляди."},{"vNo":"22 ","txt":"И тъй стана желателно за людете на Замнария да се откажат от замисъла си поради голямото унищожение, което ги сполетяваше ден и нощ."},{"vNo":"23 ","txt":"И стана така, че Замнария даде заповед на людете си да вдигнат обсадата и да тръгнат за най-отдалечената част на страната на север."},{"vNo":"24 ","txt":"И сега, Гедгедоний, бидейки осведомен за тяхното намерение и познавайки тяхната слабост поради нуждата от храна и голямото клане, извършено между тях, изпрати войските си по тъмно и пресече пътя на тяхното отстъпление, и разположи своите войски на пътя на отстъплението им."},{"vNo":"25 ","txt":"И те направиха това през нощта, и тръгнаха на поход по-напред от разбойниците, тъй че на следващия ден, когато разбойниците започнаха похода си, те бяха пресрещнати от войските на нефитите и отпред, и в гръб."},{"vNo":"26 ","txt":"И разбойниците на юг също бяха отрязани от местата им за отстъпление. И всичко това бе направено по заповед на Гедгедоний."},{"vNo":"27 ","txt":"И много хиляди се предадоха в плен на нефитите, а останалата им част беше избита."},{"vNo":"28 ","txt":"И техният водач Замнария бе хванат и обесен на едно дърво, да, точно на върха му, чак докато не умря. И след като го обесиха и той умря, те повалиха дървото на земята и извикаха с висок глас, казвайки:"},{"vNo":"29 ","txt":"Дано Господ запази Своя народ в праведност и в святост на сърцето, за да може той да стори да бъдат отсечени доземи всички, които поискат да ги избият чрез сила и тайни заговори, също както този човек бе отсечен доземи."},{"vNo":"30 ","txt":"И те възликуваха и извикаха отново в един глас, казвайки: Дано Богът на Авраам и Богът на Исаак, и Богът на Яков закриля този народ в праведност, додето той призовава името на своя Бог за закрила."},{"vNo":"31 ","txt":"И стана така, че те всички като един избухнаха в песни и славене на своя Бог за великото нещо, което Той бе направил за тях, като ги бе запазил да не паднат в ръцете на своите врагове."},{"vNo":"32 ","txt":"Да, и те викаха: Осанна на Всевишния Бог. И викаха: Благословено да бъде името на Господа, Бога Всемогъщий, Всевишния Бог."},{"vNo":"33 ","txt":"И сърцата им се изпълниха с радост и много сълзи бликнаха заради великата добрина Божия в избавлението им от ръцете на техните врагове; и те знаеха, че тъкмо заради покаянието си и смирението си са били избавени от едно вечно унищожение."}]}