{"heading":"Господ наказва нефитите, защото ги обича. Обърнатите ламанити са непоколебими и постоянни във вярата. В последните дни Бог ще бъде милостив към ламанитите. Около 6 г. пр. Хр.","prevAbbr":"hel","prevNo":14,"nextAbbr":"hel","nextNo":16,"chapterTitle":"Еламан 15","verses":[{"vNo":"1 ","txt":"И сега, мои възлюбени братя, ето, аз ви заявявам, че ако вие не се покаете, домовете ви ще запустеят."},{"vNo":"2 ","txt":"Да, ако вие не се покаете, жените ви ще имат голяма причина да ридаят в деня, когато ще кърмят; защото вие ще се опитате да бягате, но не ще имате убежище; да, и горко на тези, които ще бъдат непразни с дете, защото те ще бъдат натежали и не ще могат да бягат; ето защо, те ще бъдат стъпкани и ще бъдат оставени да погинат."},{"vNo":"3 ","txt":"Да, горко на този народ, който се нарича народът на Нефи, освен ако не се покае, когато види всички тези знамения и всички тези изумления, които ще му бъдат показани; защото ето, той беше избран народ Господен; да, Той обичаше народа на Нефи и го наказа; в дните на беззаконията му Той го наказа, защото го обичаше."},{"vNo":"4 ","txt":"Но ето, мои братя, Той мразеше ламанитите, защото делата им непрестанно бяха зли и това поради беззаконието на преданието на бащите им. Но ето, спасението ги споходи чрез проповедите на нефитите и с тази цел Господ удължи дните им."},{"vNo":"5 ","txt":"И аз бих желал да видите, че по-голямата част от тях са в пътя на дълга си, ходят благоразумно пред Бога и съблюдават да спазват заповедите Му и повеленията Му, и разпоредбите Му според закона на Моисей."},{"vNo":"6 ","txt":"Да, аз ви казвам, че по-голямата част от тях го правят и се стремят с неуморно усърдие да доведат останалата част от своите братя до знанието за истината; ето защо, мнозина се присъединяват ежедневно към техния брой."},{"vNo":"7 ","txt":"И ето, вие самите знаете, защото бяхте свидетели, че всички тези, които са доведени до знанието за истината и до знанието за нечестивите и мерзки предания на бащите си, и започнаха да вярват в светите писания, да, и в пророчествата на светите пророци, които са написани и които ги доведоха до вяра в Господа и до покаяние, които вяра и покаяние извършиха промяна в сърцата им;"},{"vNo":"8 ","txt":"ето защо, всички онези, които са дошли до това, вие го знаете от вас самите, са непоколебими и постоянни във вярата и в това, с което бяха сторени свободни."},{"vNo":"9 ","txt":"И вие знаете също, че те заровиха оръжията си за война и се страхуват да ги вдигнат, за да не би по някакъв начин да съгрешат; да, можете да видите, че те се страхуват да не съгрешат, защото ето, те ще се оставят да бъдат потъпкани и избити от враговете си, но няма да вдигнат мечовете си срещу тях и това поради вярата им в Христа."},{"vNo":"10 ","txt":"И сега, заради постоянството им, затова, че вярват в това, в което вярват, заради тяхната непоколебимост, след като веднъж са били озарени, ето, Господ ще ги благослови и ще удължи дните им, въпреки беззаконието им."},{"vNo":"11 ","txt":"Да, даже и ако те да зачезнат в неверие, Господ ще удължи дните им, докато дойде времето, за което бащите ни са говорели, а също и пророка Зенос и много други пророци, относно възстановяването на нашите братя ламанитите отново в знанието за истината."},{"vNo":"12 ","txt":"Да, аз ви казвам, че в последното време обещанията Господни ще бъдат предназначени и за нашите братя ламанитите; и въпреки многото страдания, които те ще понесат, и макар че ще бъдат гонени насам-натам по лицето на земята, и ще бъдат преследвани, и ще бъдат поразявани и разпръсвани надалеч, без да имат място за убежище, Господ ще бъде милостив към тях."},{"vNo":"13 ","txt":"И това е според пророчеството, че те отново ще бъдат доведени до истинското знание, което е знанието за техния Изкупител и техния велик и истински пастир и ще бъдат зачислени между Неговите овце."},{"vNo":"14 ","txt":"Ето защо, аз ви казвам, че за тях ще бъде по-добре, отколкото за вас, освен ако не се покаете."},{"vNo":"15 ","txt":"Защото ето, ако могъщите дела, които бяха показани на вас, им бяха показани на тях, да, на тях, които чезнеха в неверие заради преданията на своите бащи, вие самите щяхте да видите, че те никога нямаше да чезнат отново в неверие."},{"vNo":"16 ","txt":"Ето защо, казва Господ: Аз няма да ги унищожа напълно, но ще направя така, че в деня на Моята премъдрост те ще се върнат отново при Мене, казва Господ."},{"vNo":"17 ","txt":"И сега, ето, тъй казва Господ относно народа на нефитите: Ако те не се покаят и не съблюдават да изпълняват волята Ми, Аз ще ги унищожа напълно, казва Господ, поради неверието им, въпреки многото могъщи дела, които извърших сред тях. И както е сигурно, че жив е Господ, тъй и тези неща ще станат, казва Господ."}]}