{"heading":"Господ дава на Нефи запечатващата сила. Той е овластен да връзва и развързва на земята и в небесата. Той заповядва на людете да се покаят или ще погинат. Духът го води от множество към множество. Около 21–20 г. пр. Хр.","prevAbbr":"hel","prevNo":9,"nextAbbr":"hel","nextNo":11,"chapterTitle":"Еламан 10","verses":[{"vNo":"1 ","txt":"И сега стана така, че се създаде разцепление между людете, тъй че те се разделиха насам и натам и тръгнаха по своите си пътища, като оставиха Нефи сам, тъй както стоеше сред тях."},{"vNo":"2 ","txt":"И стана така, че Нефи тръгна по своя път към дома си, размишлявайки върху нещата, които Господ му беше показал."},{"vNo":"3 ","txt":"И стана така, че тъй както бе потънал в размисъл, бидейки твърде обезсърчен поради нечестието на народа на нефитите, поради техните тайни дела на мрака и убийствата им, и обирите им, и всякакъв вид беззакония, стана така, че докато размишляваше тъй в сърцето си, ето, един глас дойде до него, казвайки:"},{"vNo":"4 ","txt":"Благословен си ти, Нефи, за това, което си направил; защото Аз видях как неуморно провъзгласяваше на тези люде словото, което ти дадох. И ти не се уплаши от тях и не се опита да спасиш собствения си живот, но търсеше Моята воля и спазването на Моите заповеди."},{"vNo":"5 ","txt":"И сега, тъй като ти направи това толкова неуморно, ето, Аз ще те благословя навеки, и ще те направя могъщ в слова и в дело, и във вяра, и в работа, да, дори всички неща ще ти се изпълняват според словото ти, защото ти не ще поискаш онова, което е противно на Моята воля."},{"vNo":"6 ","txt":"Ето, ти си Нефи, а Аз съм Бог. Ето, Аз ти го заявявам в присъствието на Моите ангели, че ти ще имаш власт над този народ и ще поразиш земята с глад и с мор, и с унищожение според нечестието на този народ."},{"vNo":"7 ","txt":"Ето, Аз ти давам власт, щото всичко, което запечатиш на земята, да бъде запечатано в небесата; и всичко, което развържеш на земята, да бъде развързано в небесата; тъй ти ще имаш власт сред този народ."},{"vNo":"8 ","txt":"И тъй, ако ти кажеш на този храм да се разцепи на две, това ще бъде сторено."},{"vNo":"9 ","txt":"И ако кажеш на тази планина, Улегни се и се изравни, и това ще бъде сторено."},{"vNo":"10 ","txt":"И ето, ако кажеш Бог да порази този народ, ще бъде извършено."},{"vNo":"11 ","txt":"И сега, ето, Аз ти заповядвам да отидеш и да кажеш на този народ, че тъй казва Господ Бог, Който е Всемогъщият: Освен ако не се покаете, ще бъдете поразени дори до унищожение."},{"vNo":"12 ","txt":"И ето, сега стана така, че когато Господ изрече тези слова на Нефи, той се спря и не отиде у дома си, но се върна при множествата, които се бяха разпръснали по лицето на земята и започна да им провъзгласява словото Божие, което му беше изречено относно тяхното унищожение, ако те не се покаят."},{"vNo":"13 ","txt":"Сега ето, въпреки великото чудо, което направи Нефи, откривайки им за смъртта на върховния съдия, те вкоравиха сърцата си и не се вслушаха в словата Господни."},{"vNo":"14 ","txt":"Ето защо, Нефи им извести словото Господне, казвайки: Освен ако не се покаете, тъй каза Господ: Вие ще бъдете поразени, дори до унищожение."},{"vNo":"15 ","txt":"И стана така, че когато Нефи им извести словото, ето, те все още вкоравяваха сърцата си и не искаха да се вслушат в словата му; и затова те го хулеха и потърсиха да сложат ръка на него, за да могат да го хвърлят в тъмница."},{"vNo":"16 ","txt":"Но ето, силата Божия беше с него и те не можаха да го хванат и хвърлят в тъмница, защото той беше взет от Духа и беше отнесен от средата им."},{"vNo":"17 ","txt":"И стана така, че тъй той отиваше в Духа от множество на множество, като известяваше словото Божие, чак докато не го извести на всички тях или докато не го предаде на всички люде."},{"vNo":"18 ","txt":"И стана така, че те не искаха да се вслушат в словата му; и настанаха раздори дотолкова, че людете се разделиха помежду си и започнаха да се избиват един друг с меч."},{"vNo":"19 ","txt":"И тъй свърши седемдесет и първата година от управлението на съдиите над народа на Нефи."}]}