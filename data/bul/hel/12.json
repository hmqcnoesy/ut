{"heading":"Човеците са непостоянни, безумни и бързи да вършат зло. Господ наказва своя народ. Нищожността на човеците е сравнена със силата Божия. В съдния ден човеците ще спечелят вечен живот или вечно осъждение. Около 6 г. пр. Хр.","prevAbbr":"hel","prevNo":11,"nextAbbr":"hel","nextNo":13,"chapterTitle":"Еламан 12","verses":[{"vNo":"1 ","txt":"И тъй, ние можем да видим колко са лъжливи и също колко са непостоянни сърцата на чедата човешки; да, ние можем да видим, че Господ в своята велика и безпределна добрина благославя и помага да преуспяват онези, които се уповават на Него."},{"vNo":"2 ","txt":"Да, и ние можем да видим, че в същото време, когато Той прави народа Си да преуспява, да, и увеличава нивите им, стадата им и чердите им, и златото, и среброто, и всякакъв вид и род различни скъпоценности; и пощадява живота им, и ги избавя от ръцете на враговете им, като смекчава сърцата на враговете им, за да не им обявяват войни; да, и накрая правейки всичко това за благосъстоянието и щастието на Неговия народ, да, именно тогава те вкоравяват сърцата си и забравят Господа, техния Бог и потъпкват под нозете си Светия, да, и всичко това заради леснината си и своето извънредно голямо преуспяване."},{"vNo":"3 ","txt":"И тъй, ние виждаме, че ако Господ не наказва народа Си с много страдания, да, ако не ги посещава със смърт и с ужас, и с глад, и с всякакъв вид напаст, те не биха си спомняли за Него."},{"vNo":"4 ","txt":"О, колко безумни, колко суетни, колко зли и дяволски, колко бързи да вършат беззаконие и колко бавни да вършват добро са чедата човешки; да, колко бързо се вслушват в словата на лукавия и насочват сърцата си към празните светски неща!"},{"vNo":"5 ","txt":"Да, колко бързи да се издигат в гордост; да, колко бързи да се хвалят и вършат всякакъв вид беззаконие; и колко бавни са да си спомнят за Господа, техния Бог, и да дават ухо на Неговите съвети, да, колко бавни са да ходят в пътеките на мъдростта!"},{"vNo":"6 ","txt":"Да, ето, те не желаят Господ, техният Бог, Който ги сътвори, да ги управлява и да царува над тях; въпреки Неговата велика добрина и милостта Му към тях, те не считат съветите Му за нищо и не искат Той да им бъде водач."},{"vNo":"7 ","txt":"О, колко голяма е нищожността на чедата човешки; да, те са даже по-нищожни от праха на земята."},{"vNo":"8 ","txt":"Защото ето, прахът на земята се движи насам и натам и се разделя на части по заповед на нашия Велик и Вечен Бог."},{"vNo":"9 ","txt":"Да, ето, от гласа Му се тресат и треперят хълмовете и планините."},{"vNo":"10 ","txt":"И от силата на Неговия глас те се разпукват и изравняват, да, тъкмо като равнина."},{"vNo":"11 ","txt":"Да, от силата на гласа Му цялата земя трепери."},{"vNo":"12 ","txt":"Да, от силата на гласа Му основите се разклащат чак до самата среда."},{"vNo":"13 ","txt":"Да, и ако Той каже на земята: Отмести се — тя е отместена."},{"vNo":"14 ","txt":"Да, и ако Той каже на земята: Движи се обратно, за да може това да удължи деня с много часове, това е извършено."},{"vNo":"15 ","txt":"И тъй, според Неговото слово земята се движи обратно и на човека се струва, че слънцето стои на едно място; да, и ето, това е тъй; защото сигурно е, че земята е тази, която се движи, а не слънцето."},{"vNo":"16 ","txt":"И ето, ако Той каже също на водите на голямата бездна: Пресъхнете — това е извършено."},{"vNo":"17 ","txt":"И ето, ако Той каже на тази планина: Вдигни се, ела тук и падни върху този град, за да бъде погребан — ето, това е извършено."},{"vNo":"18 ","txt":"И ето, ако човек скрие съкровище в земята и Господ каже: Нека да бъде прокълнато поради беззаконието на този, който го скри — ето, то ще бъде прокълнато."},{"vNo":"19 ","txt":"И ако Господ каже: Бъди проклето, тъй че никой човек да не те намери отсега нататък и навеки — ето, никой човек не ще го намери отсега нататък и навеки."},{"vNo":"20 ","txt":"И ето, ако Господ каже на един човек: Поради твоите беззакония ти ще бъдеш проклет навеки — ще бъде извършено."},{"vNo":"21 ","txt":"И ако Господ каже: Поради твоите безакония ти ще бъдеш отхвърлен от Моето присъствие — Той ще стори това да бъде така."},{"vNo":"22 ","txt":"И горко на този, на когото Той ще каже това, защото то ще бъде за оногова, който върши беззаконие и той не може да бъде спасен; ето защо, по тази причина беше провъзгласено покаянието, за да могат човеците да бъдат спасени."},{"vNo":"23 ","txt":"Ето защо, благословени са тези, които се покаят и се вслушват в гласа на Господа, техния Бог; защото това са тези, които ще бъдат спасени."},{"vNo":"24 ","txt":"И дано Бог според Неговото велико съвършенство дари на човеците да бъдат доведени до покаяние и добри дела, за да бъдат възстановени от благодат към благодат според делата им."},{"vNo":"25 ","txt":"И аз бих желал всички човеци да могат да бъдат спасени. Ние обаче четем, че в страшния и последен ден ще има някои, които ще бъдат изхвърлени, да, които ще бъдат отхвърлени от присъствието на Господа."},{"vNo":"26 ","txt":"Да, които ще бъдат предадени на състояние на безкрайна окаяност, изпълнявайки словата, които казват: Онези, които са вършили добро, ще имат живот вечен; а онези, които са вършили зло, ще имат вечно проклятие. И тъй е. Амин."}]}