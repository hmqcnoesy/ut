{"heading":"Сивелон е преследван заради праведността му. Спасението е в Христа, Който е животът и светлината на света. Обуздавай всички твои страсти. Около 74 г. пр. Хр.","sectionHeading":"Заповедите на Алма до сина му Сивелон.","prevAbbr":"alma","prevNo":37,"nextAbbr":"alma","nextNo":39,"chapterTitle":"Алма 38","verses":[{"vNo":"1 ","txt":"Сине мой, надай ухо на словата ми, защото аз казвам, тъкмо както казах на Еламан, че доколкото спазваш заповедите Божии, ще преуспяваш в страната; но доколкото не спазваш заповедите Божии, ти ще бъдеш отхвърлен от Неговото присъствие."},{"vNo":"2 ","txt":"И сега, сине мой, уверен съм, че ще имам голяма радост в тебе, поради твоята непоколебимост и вярност на Бога; и тъй както започна в младостта си да гледаш към Господа твоя Бог, тъкмо тъй се надявам да продължиш в спазването на Неговите заповеди; защото благословен е този, който устои до края."},{"vNo":"3 ","txt":"Казвам ти, сине мой, аз вече имах голяма радост в тебе, поради твоята вярност и усърдие, търпението ти и дълготърпението ти към народа на зорамитите."},{"vNo":"4 ","txt":"Защото знам, че ти беше в окови; да, знам също, че са те замеряли с камъни заради словото; и ти понасяше всички тези неща с търпение, понеже Господ беше с тебе; и сега ти знаеш, че Господ те избави."},{"vNo":"5 ","txt":"И сега, сине мой Сивелоне, бих желал да запомниш, че колкото пъти се довериш на Бога, толкова пъти ще бъдеш избавян от изпитанията ти, трудностите ти и страданията ти, и ще бъдеш вдигнат в последния ден."},{"vNo":"6 ","txt":"Сега, сине мой, не бих желал да си мислиш, че аз знам от мене си всички тези неща, но Духът Божий, Който е в мен, е Този, Който ми открива всичко това; защото ако не бях роден от Бога, нямаше да познавам тези неща."},{"vNo":"7 ","txt":"Но ето, Господ във великата Си милост изпрати Негов ангел да ми изяви, че трябва да спра унищожителното си дело сред Неговия народ; да, и аз се видях с един ангел лице в лице и той ми проговори, и гласът му беше като гръмотевица и разтърси цялата земя."},{"vNo":"8 ","txt":"И стана така, че в продължение на три дни и три нощи аз бях в най-горчивата болка и мъка на душата си; и аз не получих опрощение на греховете си, докато не призовах Господа Исуса Христа за милост. И ето, аз Го призовах и намерих мир за душата си."},{"vNo":"9 ","txt":"И сега, сине мой, аз ти казах това, за да се научиш на мъдрост и да научиш от мене, че няма друг път или средство, чрез което човек може да бъде спасен, а само в и чрез Христа. Ето, Той е животът и светлината на света. Ето, Той е Словото на истината и праведността."},{"vNo":"10 ","txt":"И сега, ти вече започна да поучаваш на словото и тъкмо тъй аз бих желал да продължиш да поучаваш; и аз бих желал да бъдеш усърден и умерен във всички неща."},{"vNo":"11 ","txt":"Гледай да не се издигнеш в гордост; да, гледай да не се хвалиш със собствената си мъдрост, нито с многото си сила."},{"vNo":"12 ","txt":"Употребявай смелост, но не и надменност; и гледай също да обуздаваш всичките си страсти, за да можеш да бъдеш изпълнен с любов; гледай да се въздържаш от ленивост."},{"vNo":"13 ","txt":"Не се моли като зорамитите, защото ти видя, че те се молят, за да бъдат чути от човеците и за да ги хвалят за мъдростта им."},{"vNo":"14 ","txt":"Не казвай: О, Боже, благодаря Ти, че ние сме по-добри от нашите братя; но по-скоро кажи: О, Господи, прости ми, че съм недостоен и си спомни с милост за братята ми; да, признавай по всяко време недостойнството си пред Бога."},{"vNo":"15 ","txt":"И дано Господ да благослови душата ти и те приеме в царството Си в последния ден, за да седнеш в мир. Сега иди, сине мой, и проповядвай словото на този народ. Бъди благоразумен. Сине мой, сбогом!"}]}