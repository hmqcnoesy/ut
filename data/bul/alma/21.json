{"heading":"Аарон поучава амаликитите за Христа и неговото единение. Аарон и братята му са затворени в Мидоний. След избавлението си те проповядват в синагогите и обръщат много люде. Ламоний предоставя религиозна свобода на народа в земята Исмаил. Около 90–77 г. пр. Хр.","sectionHeading":"Разказ за проповядването на Аарон, Мулокий и техните братя сред ламанитите.","prevAbbr":"alma","prevNo":20,"nextAbbr":"alma","nextNo":22,"chapterTitle":"Алма 21","verses":[{"vNo":"1 ","txt":"Сега, когато Амон и братята му се разделиха на пределите на земята на ламанитите, ето, Аарон предприе пътуването си към земята, наречена от ламанитите Ерусалим, по името на родината на бащите им; и тя беше надалеч, опирайки до пределите на Мормон."},{"vNo":"2 ","txt":"Сега, ламанитите и амаликитите, както и народът на Амулон, бяха построили голям град, който се наричаше Ерусалим."},{"vNo":"3 ","txt":"Сега ламанитите от само себе си бяха достатъчно закоравели, но амаликитите и амулонитите бяха още по-закоравели; ето защо, те накараха ламанитите да вкоравят сърцата си, та да станат силни в нечестието и мерзостите си."},{"vNo":"4 ","txt":"И стана така, че Аарон дойде в град Ерусалим, и най-напред започна да проповядва на амаликитите. И той започна да им проповядва в техните синагоги, защото те построиха синагоги според реда на нехоровците; понеже много от амаликитите и амулонитите бяха според реда на нехоровците."},{"vNo":"5 ","txt":"Ето защо, когато Аарон влезе в една от синагогите им да проповядва на людете и докато им говореше, ето, един амаликит се надигна и започна да спори с него, казвайки: Какво е това, за което ти свидетелстваш? Видял ли си ангел? Защо на нас не ни се явяват ангели? Ето, този народ не е ли толкова добър, колкото твоят?"},{"vNo":"6 ","txt":"Ти казваш също, че ако не се покаем, ще погинем. Откъде можеш да знаеш помислите и намеренията на сърцата ни? Откъде знаеш, че имаме причина да се покаем? Откъде знаеш, че не сме праведен народ? Ето, ние построихме светилища, в които се събираме заедно, за да се покланяме на Бога. И ние вярваме, че Бог ще спаси всички човеци."},{"vNo":"7 ","txt":"Сега, Аарон му каза: Вярваш ли, че Синът Божий ще дойде да изкупи човечеството за греховете му?"},{"vNo":"8 ","txt":"И човекът му каза: Ние не вярваме, че ти знаеш нещо такова. Ние не вярваме в тези безумни предания. Ние не вярваме, че ти знаеш за идните неща, нито пък вярваме, че бащите ти, а също и нашите бащи, са знаели относно нещата, които са изрекли за идното."},{"vNo":"9 ","txt":"Сега, Аарон започна да им отваря светите писания относно пришествието на Христа и също за възкресението на мъртвите, и също, че няма да има изкупление за човечеството, освен чрез смъртта и страданията на Христа, и единението на Неговата кръв."},{"vNo":"10 ","txt":"И стана така, че когато той започна да им разяснява тези неща, те му се разгневиха и започнаха да го подиграват; и те не поискаха да чуят словата, които той изричаше."},{"vNo":"11 ","txt":"Затова, когато видя, че те няма да чуят словата му, той напусна синагогата им и отиде в едно село, което се наричаше Ани-Анти; и там намери Мулокий да им проповядва словото, както и Амма и братята му. И те спореха с мнозина относно словото."},{"vNo":"12 ","txt":"И стана така, че те видяха, че людете ще вкоравят сърцата си, затова си заминаха и отидоха в земята Мидоний. И те проповядваха словото на мнозина, но малцина повярваха на словото, на което те учеха."},{"vNo":"13 ","txt":"Въпреки всичко, Аарон и няколко от братята му бяха хванати и хвърлени в тъмница, а останалата им част избяга от земята Мидоний в областите наоколо."},{"vNo":"14 ","txt":"И онези, които бяха хвърлени в тъмница, изстрадаха много, но бяха избавени чрез ръката на Ламоний и Амон, и бяха нахранени и облечени."},{"vNo":"15 ","txt":"И те тръгнаха отново да известяват словото и тъй бяха за първи път избавени от тъмница; и тъй бяха страдали те."},{"vNo":"16 ","txt":"И те отиваха там, където Духът Господен ги водеше, като проповядваха словото Божие във всяка синагога на амаликитите и на всяко събрание на ламанитите, където биваха допускани."},{"vNo":"17 ","txt":"И стана така, че Господ започна да ги благославя дотолкова, че те доведоха мнозина до знанието за истината; да, те убедиха мнозина за греховете им и за това, че преданията на бащите им са неправилни."},{"vNo":"18 ","txt":"И стана така, че Амон и Ламоний се завърнаха от земята Мидоний в земята Исмаил, която беше земята на наследството им."},{"vNo":"19 ","txt":"И цар Ламоний не допусна Амон да му слугува, или да бъде негов слуга."},{"vNo":"20 ","txt":"Но той накара в земята Исмаил да бъдат построени синагоги; и той нареди народът му, или людете, които бяха под неговото управление, да се събират заедно."},{"vNo":"21 ","txt":"И той им се радваше, и ги поучаваше на много неща. И той им заяви, че са народ под негово управление, но че са свободен народ и са освободени от угнетенията на царя, неговият баща; защото баща му го беше удостоил да може да царува над народа в земята Исмаил и по цялата земя наоколо."},{"vNo":"22 ","txt":"И той им заяви също, че те имат свободата да се покланят на Господа техния Бог според желанията си, където и да бъдат, ако се намираха в страната, под управлението на цар Ламоний."},{"vNo":"23 ","txt":"И Амон проповядваше на народа на цар Ламоний; и стана така, че той ги поучаваше на всички неща, отнасящи се до нещата, принадлежащи на праведността. И той ги увещаваше ежедневно с цялото си усърдие; и те се вслушваха в словото му, и бяха ревностни в спазването на Божиите заповеди."}]}