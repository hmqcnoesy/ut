{"heading":"Сивелон и по-късно Еламан влизат във владение на свещените летописи. Много нефити заминават в земята на север. Агот строи кораби, които отплават в западното море. Морония разбива в битка ламанитите. Около 56–52 г. пр. Хр.","prevAbbr":"alma","prevNo":62,"nextAbbr":"hel","nextNo":1,"chapterTitle":"Алма 63","verses":[{"vNo":"1 ","txt":"И стана така, че в началото на тридесет и шестата година от управлението на съдиите над народа на Нефи, Сивелон влезе във владение на онези свети неща, предадени на Еламан от Алма."},{"vNo":"2 ","txt":"И той беше праведен човек и ходеше правдиво пред Бога; и непрестанно съблюдаваше да върши добро и да спазва заповедите на Господа, своя Бог; и брат му правеше същото."},{"vNo":"3 ","txt":"И стана така, че Мороний също умря. И тъй свърши тридесет и шестата година от управлението на съдиите."},{"vNo":"4 ","txt":"И стана така, че на тридесет и седмата година от управлението на съдиите голяма група хора, на брой тъкмо до пет хиляди и четиристотин души, заедно със съпругите си и децата си напуснаха земята Зарахемла и отидоха в земята на север."},{"vNo":"5 ","txt":"И стана така, че Агот, бидейки извънредно любознателен човек, отиде и си построи извънредно голям кораб в пределите на земята Изобилие край земята Опустошение и го спусна в западното море, близо до тесния провлак, който водеше към земята на север."},{"vNo":"6 ","txt":"И ето, имаше много нефити, които се качиха на кораба, и отплаваха с много запаси, а също и с много жени и деца; и те поеха на север. И тъй свърши тридесет и седмата година."},{"vNo":"7 ","txt":"И през тридесет и осмата година същият този човек построи други кораби. И първият кораб се завърна и още повече люде се качиха на него; и те също взеха много запаси и се отправиха на север."},{"vNo":"8 ","txt":"И стана така, че за тях повече не се чу. И ние предполагаме, че те са се удавили в дълбините на морето. И стана така, че и друг кораб също отплава; и накъде отиде той, ние не знаем."},{"vNo":"9 ","txt":"И стана така, че в същата година имаше много люде, които заминаха за земята на север. И тъй свърши тридесет и осмата година."},{"vNo":"10 ","txt":"И стана така, че на тридесет и деветата година от управлението на съдиите и Сивелон умря, а Кориантон беше отишъл в земята на север с кораб, за да закара запаси на людете, които бяха отишли в тази страна."},{"vNo":"11 ","txt":"Ето защо, стана нужно преди смъртта си Сивелон да предаде тези свети неща на сина на Еламан на име Еламан, наречен по името на баща си."},{"vNo":"12 ","txt":"Сега ето, всичките тези издълбавания, които бяха във владение на Еламан, бяха записани и изпратени сред чедата човешки по цялата страна, освен онези части, които Алма беше заповядал да не се разпространяват."},{"vNo":"13 ","txt":"При все това, тези неща трябваше да се пазят свети и да се предават от едно поколение на друго; ето защо, през същата година, преди смъртта на Сивелон, те бяха поверени на Еламан."},{"vNo":"14 ","txt":"И стана така, че и през тази година се появиха някои отцепници, които отидоха при ламанитите; и те отново бяха подтикнати към гняв срещу нефитите."},{"vNo":"15 ","txt":"И през същата тази година те слязоха с многобройна войска да воюват срещу народа на Морония, сиреч срещу войската на Морония, в която война те бяха бити и изгонени обратно в собствените им земи, като понесоха големи загуби."},{"vNo":"16 ","txt":"И тъй свърши тридесет и деветата година от управлението на съдиите над народа на Нефи."},{"vNo":"17 ","txt":"И тъй свърши разказът на Алма и на Еламан, неговия син, както и на Сивелон, който беше негов син."}]}