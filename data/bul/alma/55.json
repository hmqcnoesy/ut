{"heading":"Мороний отказва да размени пленници. Ламанитските стражи са въвлечени в пиянство и нефитските пленници са освободени. Град Гед е превзет без кръвопролитие. Около 63–62 г. пр. Хр.","prevAbbr":"alma","prevNo":54,"nextAbbr":"alma","nextNo":56,"chapterTitle":"Алма 55","verses":[{"vNo":"1 ","txt":"Сега стана така, че когато Мороний получи това послание, той се разгневи още повече, защото знаеше, че Аморон прекрасно осъзнава лъжата си; да, на него му беше известно, че Аморон знае, че делото, което го кара да води война срещу народа на Нефи, не е справедливо."},{"vNo":"2 ","txt":"И той каза: Ето, аз няма да разменям пленници с Аморон, освен ако той не се откаже от намеренията си, тъй както заявих в посланието си; защото аз няма да му дам повече власт от тази, която има сега."},{"vNo":"3 ","txt":"Ето, аз познавам мястото, където ламанитите пазят людете ми, които те взеха в плен; и понеже Аморон не пожела да се съгласи с посланието ми, аз ще му въздам според словата си; да, ще сея смърт сред тях, докато не започнат да просят за мир."},{"vNo":"4 ","txt":"И сега стана така, че когато Мороний изрече тези слова, той накара да се проведе търсене сред воините му, та по възможност да се намери човек сред тях, който да е потомък на Ламан."},{"vNo":"5 ","txt":"И случи се, че те намериха един, чието име беше Ламан; и той беше един от слугите на царя, убит от Амаликия."},{"vNo":"6 ","txt":"Сега, Мороний накара Ламан и малък брой от воините му да отидат при стражите, които пазеха нефитите."},{"vNo":"7 ","txt":"Сега, нефитите бяха пазени в град Гед; ето защо, Мороний избра Ламан и накара с него да отидат малък брой от воините."},{"vNo":"8 ","txt":"Когато се свечери, Ламан отиде при стражите, които бдяха над нефитите, и ето, те го видяха да идва и го предупредиха; а той им каза: Не бойте се, ето, аз съм ламанит. Ето, ние избягахме от нефитите и те спят; и ето, ние взехме от виното им и го донесохме с нас."},{"vNo":"9 ","txt":"Сега, когато ламанитите чуха тези слова, те го приеха с радост; и те му казаха: Дай ни от виното си, за да пием от него; много сме щастливи, че сте взели вино със себе си, защото сме уморени."},{"vNo":"10 ","txt":"Но Ламан им каза: Нека запазим нашето вино, докато отидем да се сражаваме срещу нефитите. Но тези слова още повече засилиха желанието им да пият от виното."},{"vNo":"11 ","txt":"Ние сме изморени, казаха те, ето защо, нека вземем от твоето вино, а след малко ще получим и нашите дажби вино, което ще ни подсили за битката с нефитите."},{"vNo":"12 ","txt":"И Ламан им каза: Сторете според както желаете."},{"vNo":"13 ","txt":"И стана така, че те пиха доста от виното; и то им се услади; и те взеха от него още повече; и то беше силно, направено да опива."},{"vNo":"14 ","txt":"И стана така, че те пиха и се развеселиха, и след малко всички се опиха."},{"vNo":"15 ","txt":"И сега, когато Ламан и воините му видяха, че те всички бяха пияни и че спят дълбоко, те се върнаха при Мороний и му разказаха всичко, което се беше случило."},{"vNo":"16 ","txt":"И сега, това беше според замисъла на Мороний. И Мороний беше подготвил воините си с оръжия за война; и докато ламанитите бяха в дълбок сън и пияни, той отиде в град Гед и прехвърли оръжия за война на пленниците, докато всички се въоръжиха;"},{"vNo":"17 ","txt":"да, дори на жените им и на всички от децата им, които можеха да носят оръжие. Тъй Мороний въоръжи всички тези пленници и всичко това стана в пълна тишина."},{"vNo":"18 ","txt":"Но дори ако те бяха събудили ламанитите, ето, те бяха пияни и нефитите щяха да могат да ги избият."},{"vNo":"19 ","txt":"Но ето, не това беше желанието на Мороний; той не се наслаждаваше на убийства, нито на кръвопролития, но се радваше на спасението на людете си от гибел; да, и по тази причина не искаше да стори несправедливост и не нападна ламанитите, и не ги изби в пиянството им."},{"vNo":"20 ","txt":"Но той постигна желанието си, защото въоръжи всички нефитски пленници, които се намираха зад градските стени, и им даде сила да завземат тези части на града, които се намираха зад стените."},{"vNo":"21 ","txt":"И тогава той накара воините, които бяха с него, да се оттеглят малко от тях и да обкръжат войските на ламанитите."},{"vNo":"22 ","txt":"Сега ето, всичко това бе сторено през нощта, тъй че на сутринта, когато ламанитите се събудиха, видяха, че са обкръжени от нефитите отвън и че пленниците им са въоръжени вътре в града."},{"vNo":"23 ","txt":"И тъй, те видяха, че нефитите имат надмощие над тях; и при тези обстоятелства не намериха, че трябва да се бият с нефитите; ето защо, техните върховни военачалници изискаха оръжията им за война, донесоха ги и ги хвърлиха в нозете на нефитите, молейки за милост."},{"vNo":"24 ","txt":"Сега ето, това беше желанието на Мороний. Той ги взе в плен, превзе града и нареди всички пленници, които бяха нефити, да бъдат освободени; и те се присъединиха към войската на Мороний, и бяха мощно подкрепление за неговата войска."},{"vNo":"25 ","txt":"И стана така, че той накара ламанитите, пленени от него, да започнат да се трудят по подсилването на укрепленията около град Гед."},{"vNo":"26 ","txt":"И стана така, че след като укрепи град Гед според желанието си, той нареди пленниците да бъдат отведени в град Изобилие; и той охраняваше този град с извънредно голяма сила."},{"vNo":"27 ","txt":"И стана така, че въпреки всичките интриги на ламанитите, те запазиха всички пленници, които бяха взели, и задържаха цялата земя и преимуществата, които си бяха възвърнали."},{"vNo":"28 ","txt":"И стана така, че нефитите започнаха отново да побеждават, и да си възвръщат правата и привилегиите си."},{"vNo":"29 ","txt":"Много пъти ламанитите се опитваха да ги обкръжат през нощта, но при тези си опити дадоха много пленници."},{"vNo":"30 ","txt":"И много пъти те се опитваха да дадат от своето вино на нефитите, та да могат да ги унищожат с отрова или пиянство."},{"vNo":"31 ","txt":"Но ето, нефитите бързо си спомняха за Господа техния Бог в тези времена на страдание за тях. И те не можаха да бъдат хванати в техните примки, да, те не искаха да опитат от виното им, без да е дадено първо на някои от ламанитските затворници."},{"vNo":"32 ","txt":"И тъй те внимаваха много да не им бъде дадена отрова сред тях; защото ако виното отрови ламанита, то ще отрови също и нефита; и тъй те изпитваха всичките им напитки."},{"vNo":"33 ","txt":"И сега стана така, че Мороний трябваше да направи приготовления да нападне град Мориантон; защото ето, чрез своя труд ламанитите бяха укрепили град Мориантон и той стана една извънредно силна крепост."},{"vNo":"34 ","txt":"И те непрестанно довеждаха нови сили в този град, както и нови доставки със запаси."},{"vNo":"35 ","txt":"И тъй привърши двадесет и деветата година от управлението на съдиите над народа на Нефи."}]}