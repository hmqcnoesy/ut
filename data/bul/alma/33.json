{"heading":"Зенос е поучавал, че човеците трябва да се молят и да се покланят на всички места и че възмездията са отклонени заради Сина. Зенок е поучавал, че милостта е подарена заради Сина. Моисей издига в пустошта символ на Сина Божий. Около 74 г. пр. Хр.","prevAbbr":"alma","prevNo":32,"nextAbbr":"alma","nextNo":34,"chapterTitle":"Алма 33","verses":[{"vNo":"1 ","txt":"Сега, след като Алма изрече тези слова, те изпратиха да го попитат, желаейки да узнаят дали трябва да вярват в един Бог, за да получат този плод, за който той беше говорил, и как трябва да посадят семето или словото, за което той беше говорил, за което той каза, че трябва да бъде посадено в сърцата им; а също и по какъв начин трябва да започнат да упражняват вярата си."},{"vNo":"2 ","txt":"И Алма им каза: Ето, вие казахте, че не можете да се покланяте на Вашия Бог, защото сте прогонени от синагогите ви. Но ето, аз ви казвам, че ако мислите, че не можете да се покланяте на Бога, вие много грешите и трябва да потърсите в светите писания; и ако смятате, че те ви учат на това, вие не ги разбирате."},{"vNo":"3 ","txt":"Помните ли да сте чели това, което Зенос, пророкът от древността, е казал относно молитвата или богослужението?"},{"vNo":"4 ","txt":"Защото той каза: Ти си милостив, о, Боже, понеже Ти чу молитвата ми, тъкмо когато бях в пустошта; да, Ти беше милостив, когато се молех за онези, които бяха мои врагове, и Ти ги обърна към мене."},{"vNo":"5 ","txt":"Да, о, Боже, Ти беше милостив към мене, когато Те призовавах в нивата си; и когато Те призовавах в молитвата си, Ти ме чу."},{"vNo":"6 ","txt":"И още, о, Боже, когато се връщах у дома си, Ти ме чу в моята молитва."},{"vNo":"7 ","txt":"И когато се затворих в стаята си, о, Господи, и Ти се молех, Ти ме чу."},{"vNo":"8 ","txt":"Да, Ти си милостив към чедата Си, когато те Те призовават, за да бъдат чути от Тебе, а не от човеците; и Ти ще ги чуеш."},{"vNo":"9 ","txt":"Да, о, Боже, Ти си бил милостив към мене и чу призивите ми сред паствата Си."},{"vNo":"10 ","txt":"Да, и Ти ме чу също и когато бях прогонван и презиран от враговете ми; Да, Ти чу призивите ми и се разгневи на враговете ми, и ги посети в гнева Си с бързо унищожение."},{"vNo":"11 ","txt":"И Ти ме слушаше заради огорченията и искреността ми; и заради Твоя Син Ти си бил тъй милостив към мене, затова ще Те призовавам във всички мои страдания, защото в Тебе е радостта ми; защото Ти си отклонил от мене Твоите възмездия заради Сина Си."},{"vNo":"12 ","txt":"И сега, Алма им каза: Вярвате ли в тези свети писания, писани от онези в старо време?"},{"vNo":"13 ","txt":"Ето, ако вярвате, вие трябва да вярвате в това, което каза Зенос; защото той рече: Ти си отклонил Твоите възмездия заради Сина Си."},{"vNo":"14 ","txt":"Сега ето, братя мои, бих ви попитал дали сте чели светите писания? Ако сте ги чели, как можете да не вярвате в Сина Божий?"},{"vNo":"15 ","txt":"Защото не е писано, че единствено Зенос е говорил за тези неща, защото Зенок също говорѝ за тях;"},{"vNo":"16 ","txt":"защото ето, той каза: Ти си разгневен, о, Господи, срещу тези люде, защото те не искат да разберат милостите Ти, които си им дал заради Сина Си."},{"vNo":"17 ","txt":"И сега, братя мои, вие виждате, че втори пророк от старо време е засвидетелствал за Сина Божий, и защото людете не поискаха да разберат словата му, убиха го с камъни."},{"vNo":"18 ","txt":"Но ето, това не е всичко; те не са единствените, които са говорили относно Сина Божий."},{"vNo":"19 ","txt":"Ето, за Него говорѝ Моисей; и ето, един символ бе издигнат в пустошта, за да може всеки, който го погледне, да може да живее. И много погледнаха и живяха."},{"vNo":"20 ","txt":"Но малцина разбраха значението на тези неща и това поради коравосърдечието им. И имаше мнозина, които бяха толкова ожесточени, че не поискаха да погледнат и затова погинаха. Сега, причината, поради която те не погледнаха, беше, че не вярваха, че това може да ги изцели."},{"vNo":"21 ","txt":"О, братя мои, ако можехте да бъдете изцелени само чрез поглеждане наоколо, което да можеше да ви изцели, нямаше ли да погледнете бързо, или щяхте да предпочетете да вкоравите сърцата си в неверие и да бъдете лениви да погледнете наоколо, и тъй да погинете?"},{"vNo":"22 ","txt":"И ако е тъй, ще ви сполети злочестина; но ако не е тъй, тогава погледнéте наоколо и започнете да вярвате в Сина Божий, че Той ще дойде да изкупи Своя народ, и че ще страда и ще умре, за да извърши единение за греховете им; и че ще се вдигне от мъртвите, което ще осъществи възкресението, тъй че всички човеци да застанат пред Него, за да бъдат съдени според делата им в последния и съден ден."},{"vNo":"23 ","txt":"И сега, братя мои, аз желая вие да посадите словото в сърцата си, и когато то започне да набъбва, да го подхранвате с вярата си. И ето, то ще стане дърво, което ще прорастне във вас към вечен живот. И тогава дано Бог да даде тегобите ви да са леки чрез радостта в Неговия Син. И тъкмо всичко това вие можете да сторите, ако поискате. Амин."}]}