{"heading":"Алма поучава бедните, чиито страдания са ги смирили. Вярата е надежда в това, което не се вижда и което е истинно. Алма свидетелства, че ангелите служат на мъже, жени и деца. Алма сравнява словото със семе. То трябва да бъде посадено и подхранвано. Тогава то израства като дърво, от което се събира плода на вечния живот. Около 74 г. пр. Хр.","prevAbbr":"alma","prevNo":31,"nextAbbr":"alma","nextNo":33,"chapterTitle":"Алма 32","verses":[{"vNo":"1 ","txt":"И стана така, че те отидоха и започнаха да проповядват словото Божие на людете, като влизаха в синагогите им и в къщите им; да, те даже проповядваха словото и по улиците им."},{"vNo":"2 ","txt":"И стана така, че след много труд сред тях, те започнаха да имат успех сред бедните; защото ето, те бяха прогонвани от синагогите заради грубото им облекло."},{"vNo":"3 ","txt":"Ето защо, на тях не им се позволяваше да влизат в синагогите и да се покланят на Бога, като бяха считани за нечисти, защото бяха бедни; да, те бяха считани от братята им за шлак; затова те бяха бедни откъм светски неща; но също бяха и нищи по сърце."},{"vNo":"4 ","txt":"Сега, тъй както Алма поучаваше и говореше на людете на хълма Онида, при него дойде голямо множество от люде, които бяха тези, за които говорихме, които бяха ниши по сърце, поради бедността им откъм светски неща."},{"vNo":"5 ","txt":"И те дойдоха при Алма; и този, който беше първият сред тях, му каза: Ето, що да сторят тези мои братя; те са презирани от всички човеци заради бедността им, да, и най-вече от нашите свещеници; защото те ни прогониха от синагогите ни, за изграждането на които се трудихме много със собствените си ръце; а те ни прогониха поради извънредната ни бедност; и нямаме къде да се покланяме на нашия Бог; и ето, що да сторим?"},{"vNo":"6 ","txt":"И сега, когато Алма чу това, той се обърна с лице право към него и го погледна с голяма радост; защото видя, че огорченията им наистина ги бяха смирили и че те се подготвяха да чуят словото."},{"vNo":"7 ","txt":"Ето защо, той не каза нищо повече на другото множество; но простря ръката си и се провикна към онези, които гледаше, които бяха истински покаяни, и им каза:"},{"vNo":"8 ","txt":"Виждам, че сте смирени по сърце; и ако това е истина, благословени сте!"},{"vNo":"9 ","txt":"Ето, вашият брат попита: Що да сторим, понеже сме прогонени от синагогите ни, та да не можем да се покланяме на нашия Бог."},{"vNo":"10 ","txt":"Ето, аз ще ви кажа, смятате ли, че не можете да се покланяте на Бога никъде другаде, освен само в синагогите ви?"},{"vNo":"11 ","txt":"И освен това, бих попитал, смятате ли, че не трябва да се покланяте на Бога повече от веднъж в седмицата?"},{"vNo":"12 ","txt":"Казвам ви, че за вас е добре, че сте прогонени от синагогите ви, за да се смирите и да се научите на мъдрост; защото е необходимо да се научите на мъдрост; понеже точно заради това, че сте прогонени и презирани от братята ви поради извънредната ви бедност, вие бяхте доведени до смирение на сърцето; защото вие по необходимост сте доведени до смирение."},{"vNo":"13 ","txt":"И сега, понеже сте принудени да се смирите, благословени сте; защото човек понякога, ако е принуден да се смири, търси покаяние; и сега сигурно е, че всеки, който се покае, ще намери милост; и този, който намери милост и устои до края, същият ще бъде спасен."},{"vNo":"14 ","txt":"И сега, както ви казвах, че понеже бяхте принудени да се смирите, сте благословени, не смятате ли, че по-благословени са онези, които наистина се смиряват поради словото?"},{"vNo":"15 ","txt":"Да, този, който наистина се смири и се покае за греховете си, и устои до края, същият ще бъде благословен, да, много по-благословен от онези, които са заставени да бъдат смирени поради извънредната си бедност."},{"vNo":"16 ","txt":"Ето защо, благословени са, които се смиряват, без да бъдат заставяни да бъдат смирени; или по-скоро, с други слова, благословен е, който вярва в словото Божие и се кръщава без съпротивление на сърцето, да, без да е принуден да узнае словото или даже да е заставен да го узнае, преди да повярва."},{"vNo":"17 ","txt":"Да, мнозина са, които казват: Ако ти ни покажеш знамение от небесата, тогава ние ще знаем със сигурност и тогава ще повярваме."},{"vNo":"18 ","txt":"Сега, зпитам аз: Вяра ли е това? Ето, аз ви казвам, Не; защото ако човек знае нещо, той няма причина да вярва, защото го знае."},{"vNo":"19 ","txt":"И сега, колко по-проклет е онзи, който познава волята Божия и не я върши, в сравнение с този, който само вярва или само има повод да вярва и изпада в прегрешение?"},{"vNo":"20 ","txt":"Сега, според това трябва да отсъдите. Ето, казвам ви, че от едната страна е тъкмо както от другата; и всекиму ще бъде според делата му."},{"vNo":"21 ","txt":"И сега, както вече казах относно вярата–вяра не е да имате съвършено знание за нещата; ето защо, ако имате вяра, вие се надявате на неща, които не се виждат, но са истинни."},{"vNo":"22 ","txt":"И сега, ето, казвам ви и бих желал да запомните, че Бог е милостив към всички, които вярват в Неговото име; ето защо, Той иска първо да повярвате, да, тъкмо в словото Му."},{"vNo":"23 ","txt":"И сега, Той споделя словото Си чрез ангели с човеците, не само с мъжете, но и с жените също. И сега, това не е всичко; на малките деца много пъти им се дават слова, които объркват мъдрите и учените."},{"vNo":"24 ","txt":"И сега, възлюбени мои братя, понеже поискахте да научите от мен какво трябва да сторите, защото сте огорчени и прогонени, аз не желая да си помислите, че имам намерение да ви съдя само според това, което е истинно."},{"vNo":"25 ","txt":"Защото аз не искам да кажа, че всички сте били заставени да се смирите; защото наистина вярвам, че има някои между вас, които биха се смирили при каквито и да са били обстоятелства."},{"vNo":"26 ","txt":"Сега, както вече казах относно вярата, че тя не е съвършено знание, точно така е и с моите слова. Вие не можете да знаете за тяхната сигурност от самото начало в съвършенство, не повече, отколкото вярата е съвършено знание."},{"vNo":"27 ","txt":"Но ето, ако желаете да се събудите и да съживите способностите си, дори само за да изпитате словата ми и упражните частица вяра, да, дори и ако нямате нищо повече от желание да повярвате, нека това желание да действа във вас, чак докато повярвате по начин, че дадете място на частица от словата ми."},{"vNo":"28 ","txt":"Сега ще сравним словото със семе. И тъй, ако дадете място да се посади семе в сърцето ви и ето, ако то е истинско семе или добро семе, ако не го изхвърлите чрез неверието си, като се възпротивите на Духа Господен, ето, то ще започне да набъбва в гърдите ви; и когато почувствате това движение на набъбването му, ще започнете да си казвате: Това семе трябва да е добро, или че словото е добро, защото започва да разширява душата ми; да, то започва да осветлява разума ми, да, и започва да ми става приятно."},{"vNo":"29 ","txt":"Сега ето, това не би ли увеличило вярата ви? Аз ви казвам, Да; въпреки че тя не е още израснала до съвършено знание."},{"vNo":"30 ","txt":"Но ето, когато семето набъбне и поникне, и започне да расте, по необходимост ще кажете, че семето е добро; защото ето, то набъбва, пониква и започва да расте. И сега, ето, няма ли това да усили вярата ви? Да, това ще усили вярата ви; защото ще си кажете: Знам, че това е добро семе; защото ето, то пониква и започва да расте."},{"vNo":"31 ","txt":"И сега, ето, сигурни ли сте, че това е добро семе? Аз ви казвам, Да; Защото всяко семе принася плод по свое собствено подобие."},{"vNo":"32 ","txt":"Ето защо, ако едно семе пониква, то е добро, но ако не пониква, ето, то не е добро, затова се изхвърля."},{"vNo":"33 ","txt":"И сега, ето, понеже вие направихте този опит и посадихте семето, и то набъбва, пониква и започва да расте, вие трябва да разберете, че семето е добро."},{"vNo":"34 ","txt":"И сега, ето, знанието ви съвършено ли е? Да, знанието ви е съвършено в това, но вярата ви е спяща; и това е, понеже знаете, защото вие знаете, че словото е набъбнало душите ви и знаете също, че е покълнало, тъй че съзнанието ви започва да се просветлява и разумът ви започва да се разширява."},{"vNo":"35 ","txt":"О, тогава не е ли вярно това? Казвам ви, Да! Защото то е светлина; и всичко, което е светлина, е добро — защото е забележимо и затова трябва да познаете, че е добро; и сега ето, след като сте вкусили тази светлина, знанието ви съвършено ли е?"},{"vNo":"36 ","txt":"Ето, аз ви казвам, Не; Нито пък трябва да сложите настрана вярата си, защото вие само упражнихте вярата си, за да посадите семето, та да можете да направите опит да узнаете дали семето е било добро."},{"vNo":"37 ","txt":"И ето, когато дървото започне да расте, вие ще кажете: Нека го подхраним с голяма грижа, че да може да хване корен, да израстне и ни принесе плод. И сега, ето, ако го подхранвате с голяма грижа, то ще хване корен, ще израстне и ще даде плод."},{"vNo":"38 ","txt":"Но ако пренебрегнете дървото и не мислите повече за подхранването му, то няма да хване корен; и когато жаркото слънце дойде и го изгори, тъй като няма корен, то ще повехне и вие ще го изкорените и изхвърлите."},{"vNo":"39 ","txt":"Сега, това е не защото семето не е добро, нито пък защото плодът му няма да бъде желателен; но е, понеже земята ви е безплодна и вие не подхранвате дървото, затова вие няма да берете от плода му."},{"vNo":"40 ","txt":"И тъй, ако не подхранвате словото, очаквайки с око на вяра плода му, вие никога няма да можете да откъснете от плода на дървото на живота."},{"vNo":"41 ","txt":"Но ако вие подхранвате словото, да, подхранвате го, когато започне да расте, чрез вярата ви с голямо усърдие и с търпение, очаквайки плода му, то ще се прихване; и ето, то ще бъде едно дърво, прорастващо към вечния живот."},{"vNo":"42 ","txt":"И поради усърдието ви, и вярата ви, и голямото ви търпение към словото в подхранването му, тъй че то да може да хване корен у вас, ето, вие веднага ще можете да откъснете от плода му, който е най-скъпоценния и който е по-сладък от всичко, що е сладко, и по-бял от всичко, що е бяло, да, и по-чист от всичко, що е чисто; и вие ще се угощавате с този плод тъкмо докато се наситите, та да не гладувате, нито ще жадувате."},{"vNo":"43 ","txt":"Тогава, братя мои, вие ще пожънете наградите за вярата си и усърдието си, търпението и дълготърпението си, докато сте очаквали дървото да ви принесе плод."}]}