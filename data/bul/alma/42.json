{"heading":"Смъртността е изпитателно време, което дава възможност на човека да се покае и да служи на Бога. Падението донесе телесна и духовна смърт на цялото човечество. Изкуплението идва чрез покаяние. Самият Бог извършва единение за греховете на света. Милостта е за онези, които се покаят. Всички останали са подложени на Божието правосъдие. Милостта идва поради Единението. Само истински покаялите се са спасени. Около 74 г. пр. Хр.","prevAbbr":"alma","prevNo":41,"nextAbbr":"alma","nextNo":43,"chapterTitle":"Алма 42","verses":[{"vNo":"1 ","txt":"И сега, сине мой, аз усещам, че има още нещо, което безпокои мисълта ти и което не можеш да разбереш — това е относно правосъдието Божие при наказването на грешника; защото ти се опитваш да предположиш, че е несправедливо, че грешникът ще бъде предаден на състояние на окаяност."},{"vNo":"2 ","txt":"Сега ето, сине мой, аз ще ти обясня това. Защото ето, след като Господ Бог изгони първите ни родители от Едемската градина да обработват земята, от която бяха взети — да, Той изпъди човека и постави на източния край на Едемската градина херувими и един пламтящ меч, който се въртеше на всички страни, за да пази дървото на живота."},{"vNo":"3 ","txt":"Сега, ние виждаме, че човекът беше станал като Бог, знаещ доброто и злото; и за да не би да протегне така ръка и вземе също и от плода на дървото на живота, да яде от него и да живее навеки, Господ Бог постави херувими и пламтящия меч, за да не вземе той от плода."},{"vNo":"4 ","txt":"И тъй, ние виждаме, че на човека беше дадено време, за да се покае, да, изпитателно време, време да се покае и да служи на Бога."},{"vNo":"5 ","txt":"Защото ето, ако Адам беше протегнал незабавно ръката си и беше взел от плода на дървото на живота, той щеше да живее навеки според словото Божие, без да има промеждутък за покаяние; да, също и словото Божие щеше да бъде напразно и великият план за спасение щеше да бъде осуетен."},{"vNo":"6 ","txt":"Но ето, определено беше човекът да умре, ето защо, тъй както те бяха отхвърлени от дървото на живота, тъй трябваше също да бъдат отхвърлени и от лицето на земята и човекът стана изгубен навеки, да, те станаха паднали люде."},{"vNo":"7 ","txt":"И сега, ти виждаш от това, че нашите първи родители бяха отхвърлени и телесно и духовно от присъствието Господне; и тъй ние виждаме, че те станаха поданици на това да следват собствената си воля."},{"vNo":"8 ","txt":"Сега ето, не беше необходимо човекът да бъде избавен от тази телесна смърт, защото това би унищожило великия план на щастието."},{"vNo":"9 ","txt":"Ето защо, както душата не може никога да умре, а падението беше довело духовна смърт на цялото човечество, както и до телесна смърт, сиреч те бяха отхвърлени от присъствието Господне, стана необходимо цялото човечество да бъде избавено от тази духовна смърт."},{"vNo":"10 ","txt":"И защото людете бяха станали плътски, похотливи и дяволски по природа, това изпитателно състояние стана за тях състояние на подготовка, стана едно подготвително състояние."},{"vNo":"11 ","txt":"И сега, запомни, сине мой, ако не беше заради плана на изкуплението (слагайки го настрана), веднага след смъртта им техните души биха били окаяни, бидейки отхвърлени от присъствието Господне."},{"vNo":"12 ","txt":"И сега, нямаше никакво средство да се избавят човеците от това състояние на падение, което човекът си навлече поради собственото си непокорство."},{"vNo":"13 ","txt":"Ето защо, според правосъдието, планът на изкуплението би могъл да се осъществи единствено при условия на покаяние на човеците по време на това изпитателно състояние, да, в това подготвително състояние; защото без тези условия милостта не може да влезе в сила, без да унищожи делото на правосъдието. Сега, делото на правосъдието не може да бъде унищожено; ако беше тъй, Бог би престанал да бъде Бог."},{"vNo":"14 ","txt":"И тъй, ние виждаме, че цялото човечество беше паднало и се намираше в ръцете на правосъдието; да, Божието правосъдие, което ги осъждаше да бъдат навеки отхвърлени от Неговото присъствие."},{"vNo":"15 ","txt":"И сега, планът на милостта не може да бъде осъществен, освен ако не бъде извършено единението; затова самият Бог извършва единение за греховете на света, за да осъществи плана на милостта, за да задоволи изискванията на правосъдието, за да може Бог да бъде съвършен, справедлив Бог, а също и милостив Бог."},{"vNo":"16 ","txt":"Сега, покаянието не можеше да споходи човеците, освен ако нямаше наказание, което също да е вечно, какъвто трябваше да бъде и животът на душата; наказание, намиращо се в противоположност на плана на щастието, което също да е толкова вечно, колкото животът на душата."},{"vNo":"17 ","txt":"Сега, как можеше да се покае човек, освен ако не е прегрешил? И как може той да прегреши, ако няма закон? И как може да има закон, без да има наказание?"},{"vNo":"18 ","txt":"Сега, определено бе наказание и бе даден справедлив закон, който доведе до угризение на съвестта у човека."},{"vNo":"19 ","txt":"Сега, ако нямаше даден закон — ако човек убие, той трябва да умре — щеше ли той да се страхува, че ще умре, ако убие?"},{"vNo":"20 ","txt":"И също, ако нямаше даден закон против греха, човеците нямаше да се страхуват да грешат."},{"vNo":"21 ","txt":"И ако нямаше даден закон и човеците прегрешаваха, какво би могло да направи правосъдието или милостта, защото те не биха имали право над създанието?"},{"vNo":"22 ","txt":"Но има даден закон и определено наказание, има и дадено покаяние, над което покаяние милостта има право; иначе правосъдието има право над всяко създание и изпълнява закона, а законът налага наказанието; и ако не бе тъй, делата на правосъдието щяха да бъдат унищожени и Бог би престанал да бъде Бог."},{"vNo":"23 ","txt":"Но Бог не престава да бъде Бог и милостта има право над покаялите се, а милостта идва поради единението; и единението осъществява възкресението на мъртвите; и възкресението на мъртвите връща човеците обратно в Божието присъствие; и тъй те са възстановени в Неговото присъствие, за да бъдат съдени според делата им, според закона и правосъдието."},{"vNo":"24 ","txt":"Защото ето, правосъдието изпълнява всичките си изисквания, както и милостта има право над всичко, което ѝ принадлежи; и тъй само истински покаялите се са спасени."},{"vNo":"25 ","txt":"Какво, да не би да смяташ, че милостта може да ограби правосъдието? Аз ти казвам: Не; ни най-малко. Ако това беше тъй, Бог би престанал да бъде Бог."},{"vNo":"26 ","txt":"И тъй Бог осъществява Своите велики и вечни цели, които бяха приготвени от основаването на света. И тъй се осъществяват спасението и изкуплението на човеците, а също и тяхното унищожение и окаяност."},{"vNo":"27 ","txt":"Затова, о сине мой, всеки, който иска да дойде, може да дойде и да пие от водите на живота свободно; и всеки, който не иска да дойде, същият не е заставен да дойде; но в последния ден ще му бъде възстановено според делата му."},{"vNo":"28 ","txt":"Ако той е желаел да върши зло и не се е покаял в дните си, ето, зло ще му бъде сторено според Божието възстановяване."},{"vNo":"29 ","txt":"И сега, сине мой, аз не искам да се оставиш да бъдеш смущаван от тези неща повече, а нека само греховете ти те смущават, което смущение ще те доведе до покаяние."},{"vNo":"30 ","txt":"О, сине мой, не искам повече да отричаш Божието правосъдие. И не се опитвай и в най-малка степен да се извиняваш за греховете си, отричайки Божието правосъдие; но остави Божието правосъдие и милостта Му, и дълготърпението Му да имат пълна власт над сърцето ти; и нека това те сниши до земята в смирение."},{"vNo":"31 ","txt":"И сега, о, сине мой, ти си призован от Бога да проповядваш словото сред този народ. И сега, сине мой, тръгни по пътя си, провъзгласявай словото с истина и разум, за да можеш да доведеш души до покаяние, та великият план на милостта да може да има право над тях. И дано Бог ти даде всичко тъкмо според словата ми. Амин."}]}