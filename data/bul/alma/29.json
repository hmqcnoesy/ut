{"heading":"Алма желае да възвести покаяние с ангелско усърдие. Господ дава учители за всички народи. Алма се хвали с Господното дело и с успеха на Амон и братята му. Около 76 г. пр. Хр.","prevAbbr":"alma","prevNo":28,"nextAbbr":"alma","nextNo":30,"chapterTitle":"Алма 29","verses":[{"vNo":"1 ","txt":"О, да бях ангел и да можех да задоволя желанието на сърцето си, щото да мога да изляза и да заговоря с тръбата Божия с глас, който да разтресе земята и да възвестя покаяние на всички народи!"},{"vNo":"2 ","txt":"Да, бих провъзгласил на всяка душа с глас като гръмотевица покаянието и плана на изкуплението, та да се покаят и дойдат при нашия Бог, за да няма повече скръб по цялото лице на земята."},{"vNo":"3 ","txt":"Но ето, аз съм човек и греша в желанието си; и трябва да се задоволявам с нещата, които Господ ми е отредил."},{"vNo":"4 ","txt":"Аз не трябва да терзая с желанието си непоколебимото постановление на един справедлив Бог, защото знам, че Той въздава на човеците съгласно желанията им, било към смърт или към живот; да, знам, че Той възлага на човеците, да, постановява им постановления, които са неизменни според техните желания, било към спасение или към унищожение."},{"vNo":"5 ","txt":"Да, и аз знам, че доброто и злото са дошли пред всички човеци; този, който не различава доброто от злото, е невинен; но този, който познава доброто и злото, на него е дадено според желанията му дали желае добро или зло, живот или смърт, радост или угризение на съвестта."},{"vNo":"6 ","txt":"Сега, като знам всичко това, защо трябва да искам повече от това да изпълнявам делото, за което съм бил призован?"},{"vNo":"7 ","txt":"Защо трябваше да искам да бъда ангел, та да можех да говоря на всичките краища на земята?"},{"vNo":"8 ","txt":"Понеже ето, Господ дава на всички народи учители от собствения им народ и език да поучават словото Му, да, с мъдрост, всичко, което Той смята уместно, че те трябва да имат; ето защо, виждаме, че Господ съветва с мъдрост, според онова, което е справедливо и истинно."},{"vNo":"9 ","txt":"Знам това, което Господ ми е заповядал, и се хваля с това. Не се хваля със себе си, но се хваля с това, което Господ ми е заповядал; да, това е хвалбата ми, по възможност да бъда оръдие в ръцете Божии, за да доведа някои души до покаяние; и това е моята радост."},{"vNo":"10 ","txt":"И ето, когато виждам мнозина от братята ми истински покаяни и идващи при Господа техния Бог, тогава душата ми се изпълва с радост; тогава аз си спомням това, което Господ направи за мене, да, тъкмо това, че чу молитвата ми; да, тогава си спомням Неговата милостива ръка, която Той протегна към мене."},{"vNo":"11 ","txt":"Да, и аз си спомням също пленничеството на бащите ми; защото знам със сигурност, че Господ ги избави от робството и тъй Той основа църквата Си; да, Господ Бог, Богът на Авраам, Богът на Исаак и Богът на Яков ги избави от робство."},{"vNo":"12 ","txt":"Да, винаги съм си спомнял за пленничеството на бащите ми; и този същият Бог, Който ги избави от ръцете на египтяните, ги избави от робството."},{"vNo":"13 ","txt":"Да, и този същият Бог основа църквата Си сред тях; да, този същият Бог ме е призовал със свято призвание да проповядвам словото сред този народ и ми е дал голям успех, поради който радостта ми е пълна."},{"vNo":"14 ","txt":"Но аз не се радвам само на своя успех, но радостта ми е още по-пълна поради успеха на братята ми в земята Нефи."},{"vNo":"15 ","txt":"Ето, те се трудиха извънредно и принесоха много плод; и колко голяма ще бъде наградата им!"},{"vNo":"16 ","txt":"Сега, когато мисля за успеха на тези мои братя, душата ми се възнася, та чак ще се отдели от тялото ми, както стана преди, толкова велика е радостта ми."},{"vNo":"17 ","txt":"И сега, дано Господ да даде на тези мои братя да седнат в царството Божие; да, също и на всички онези, които са плодовете на труда им, за да не излизат повече, а да могат да Го славят навеки. И дано Бог да даде това да стане според словата ми, тъкмо както рекох. Амин."}]}