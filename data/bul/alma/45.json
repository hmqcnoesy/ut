{"heading":"Еламан вярва в словата на Алма. Алма пророкува за унищожаването на нефитите. Той благославя и проклина земята. Подобно на Моисей, Алма може би е бил взет от Духа. В църквата нараства разногласие. Около 73 г. пр. Хр.","sectionHeading":"Разказът за народа на Нефи, техните войни и отцепничества в дните на Еламан, според летописа на Еламан, който той водеше в дните си.","prevAbbr":"alma","prevNo":44,"nextAbbr":"alma","nextNo":46,"chapterTitle":"Алма 45","verses":[{"vNo":"1 ","txt":"Ето, сега стана така, че народът на Нефи се зарадва извънредно, защото Господ отново ги беше избавил от ръцете на техните врагове; ето защо, те отдадоха благодарности на Господа, техния Бог; да, и те постиха, и се молиха много, и се покланяха на Бога с извънредно голяма радост."},{"vNo":"2 ","txt":"И стана така, че през деветнадесетата година от управлението на съдиите над народа на Нефи, Алма дойде при сина си Еламан и му каза: Вярваш ли в словата, които ти казах относно летописите, които са били водени?"},{"vNo":"3 ","txt":"И Еламан му каза: Да, вярвам."},{"vNo":"4 ","txt":"И Алма каза отново: Вярваш ли в Исуса Христа, Който ще дойде?"},{"vNo":"5 ","txt":"И той каза: Да, вярвам във всички слова, които ти си изрекъл."},{"vNo":"6 ","txt":"И Алма му каза отново: Ще спазваш ли моите заповеди?"},{"vNo":"7 ","txt":"И той каза: Да, ще спазвам твоите заповеди с цялото си сърце."},{"vNo":"8 ","txt":"Тогава Алма му каза: Благословен си ти; и Господ ще те направи да преуспееш в тази земя."},{"vNo":"9 ","txt":"Но ето, аз имам да пророкувам за нещо; но това, което ще ти пророкувам, ти няма да изявяваш; да, това, което ще ти пророкувам, не бива да се изявява, чак докато не се изпълни пророчеството; ето защо, запиши словата, които ще ти кажа."},{"vNo":"10 ","txt":"И това са словата: Ето, според духа на пророчеството, който е в мене, аз чувствам, че същият този народ, нефитите, ще започнат да чезнат в неверие четиристотин години след времето, когато Исус Христос им се яви."},{"vNo":"11 ","txt":"Да, и тогава те ще видят войни и мор, да, глад и кръвопролитие, чак докато народът на Нефи изчезне."},{"vNo":"12 ","txt":"Да, и това, понеже те ще зачезнат в неверие и ще изпаднат в дела на мрака, в похотливост и във всякакъв вид беззакония; да, аз ти казвам, че понеже те ще грешат срещу такава великолепна светлина и такова познание, да, аз ти казвам, че от този ден нататък дори всички от четвъртото поколение не ще са преминали, когато ще настъпи това велико беззаконие."},{"vNo":"13 ","txt":"И когато този велик ден дойде, ето идва много скоро времето когато онези, които са сега, или потомството на онези, които сега се числят към народа на Нефи, не ще бъдат повече причислявани сред народа на Нефи."},{"vNo":"14 ","txt":"Но всички тези, които останат и не бъдат погубени в този велик и страшен ден, ще бъдат причислени към ламанитите и ще станат като тях, всички, с изключение на неколцина, които ще бъдат наречени ученици на Господа; и тях ламанитите ще преследват, докато не изчезнат. И сега, поради беззаконието, това пророчество ще бъде изпълнено."},{"vNo":"15 ","txt":"И сега стана така, че след като Алма каза тези неща на Еламан, той го благослови, а също и другите си синове; и той благослови също земята заради праведните."},{"vNo":"16 ","txt":"И той каза: Тъй казва Господ Бог — проклета ще бъде земята, да, тази земя, до унищожението на всеки народ, племе, език и люде, които вършат нечестие, когато бъдат напълно узрели; и както го казах, тъй ще бъде; защото това е проклятието и благословията Божия над земята; защото Господ не може да гледа на греха и с най-малка степен на позволение."},{"vNo":"17 ","txt":"И сега, след като Алма каза тези слова, той благослови църквата, да, всички онези, които щяха оттогава нататък да стоят здраво във вярата."},{"vNo":"18 ","txt":"И след като Алма стори това, напусна земята Зарахемла, като че ли на път за земята Мелик. И стана така, че нищо повече не се чу за него; относно смъртта му и погребението му ние не знаем нищо."},{"vNo":"19 ","txt":"Ето това е, което знаем: че той беше праведен човек; а в църквата се разпространи мълвата, че той е вдигнат от Духа или погребан от ръката Господна тъкмо както Моисей; но ето, писанията казват, че Господ е взел Моисей при себе Си; и ние мислим, че Той е приел и Алма при себе Си в духа; поради тази причина ние не знаем нищо относно неговата смърт и погребението му."},{"vNo":"20 ","txt":"И сега стана така, че в началото на деветнадесетата година от управлението на съдиите над народа на Нефи, Еламан отиде сред народа, за да им известява словото."},{"vNo":"21 ","txt":"Защото ето, поради войните, които имаха с ламанитите, и поради многобройните им дребни разногласия и смутове сред людете, стана нужно словото Божие да бъде провъзгласявано, да, и да бъде установен ред из цялата църква."},{"vNo":"22 ","txt":"Ето защо, Еламан и братята му заминаха да установяват наново църквата из цялата земя, да, във всеки град из цялата земя, притежавана от народа на Нефи. И стана така, че те назначиха свещеници из цялата страна, във всичките църкви."},{"vNo":"23 ","txt":"И сега стана така, че след като Еламан и братята му бяха назначили свещеници и учители в църквите, сред тях възникна разногласие и те не искаха да обърнат внимание на словата на Еламан и братята му."},{"vNo":"24 ","txt":"И те станаха горделиви, бидейки издигнати в сърцата си поради техните извънредно големи богатства; затова в собствените си очи те богатееха и не желаеха да обръщат внимание на словата на Еламан и на братята му да ходят правдиво пред Бога."}]}