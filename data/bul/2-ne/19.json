{"heading":"Исаия говори относно Месията. Людете в мрак ще видят голяма светлина. Ражда ни се дете. Той ще бъде Княз на мира и ще царува върху Давидовия престол. Сравни с Исаия, гл. 9. Около 559–545 г. пр. Хр.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2 Нефи 19","verses":[{"vNo":"1 ","txt":"Обаче, мъжделивостта не ще бъде такава, каквато бе по време на нейното обезпокояване, когато най-напред Той леко унизи земята Завулон и земята Нефталим, и след това по-силно ги опечали с пътя на Червеното море отвъд Иордан в Галилея на народите."},{"vNo":"2 ","txt":"Людете, които ходеха в мрак, са видели голяма светлина; онези, които живеят в земята на сянката на смъртта, върху тях е блеснала светлината."},{"vNo":"3 ","txt":"Ти си умножил людете и увеличил радостта — те се радват пред Тебе, както се радваха по време на жетва и както човеците се радват, когато делят плячка."},{"vNo":"4 ","txt":"Защото Ти си строшил ярема на тяхното бреме, тоягата за плещите им и бича на угнетителя им."},{"vNo":"5 ","txt":"Защото всяка битка за ратника е придружена с шум и с дрехи, оваляни в кръв; но те ще бъдат за изгаряне и гориво за огън."},{"vNo":"6 ","txt":"Защото дете ни се роди, Син ни е даден; и господството ще бъде на раменете Му, и името Му ще бъде Чудесен, Съветник, Бог Могъщий, Отец Вечен, Княз на Мира."},{"vNo":"7 ","txt":"И няма край нарастването на господството и мирът Му върху престола на Давид и върху царството Му, за да го утвърди и го укрепи чрез правосъдие и чрез правда отсега нататък, даже навеки. Усърдието на Господа на Силите ще извърши това."},{"vNo":"8 ","txt":"Господ изпрати словото Си на Якова и то е осветило Израиля."},{"vNo":"9 ","txt":"И всички люде ще знаят, даже Ефрем и жителите на Самария, които с гордост и с упорито сърце казват:"},{"vNo":"10 ","txt":"Тухлите са паднали, но ние ще градим с дялани камъни; смоковниците са изсечени, но ние ще ги заменим с кедри."},{"vNo":"11 ","txt":"Прочее, Господ ще вдигне противниците на Расина срещу него и ще съюзи враговете му."},{"vNo":"12 ","txt":"Сирийците отпред и филистимците отзад и те ще погълнат Израиля с отворена уста. При все това, гневът Му не е отвърнат, но ръката Му е все още простряна."},{"vNo":"13 ","txt":"Понеже людете не се обръщат към Оногова, Който ги поразява, нито търсят те Господа на Силите."},{"vNo":"14 ","txt":"Ето защо, Господ ще отсече от Израиля в един ден глава и опашка, и клон, и тръстика."},{"vNo":"15 ","txt":"Старецът, това е главата; пророкът-лъжеучител е опашката."},{"vNo":"16 ","txt":"Защото водачите на този народ го въвеждат в заблуда и водените от тях загиват."},{"vNo":"17 ","txt":"Ето защо, Господ не ще се радва на момците му, нито ще се смили над сирачетата и вдовиците му; понеже всеки един от тях е лицемер и злосторник и всяка уста говори безумие. При все това, гневът Му не е отвърнат, но ръката Му е все още простряна."},{"vNo":"18 ","txt":"Защото нечестието гори както огъня; то ще погълне глоговете и трънаците, ще пламти в горските гъсталаци и те ще се издигнат като облаци дим."},{"vNo":"19 ","txt":"От гнева на Господа на Силите се помрачава земята и людете ще бъдат като гориво за огъня; никой не ще пощади брата си."},{"vNo":"20 ","txt":"И той ще граби надясно и ще гладува, и той ще яде наляво, и те не ще се наситят; те ще ядат, всеки човек плътта на своята ръка —"},{"vNo":"21 ","txt":"Манасий Ефрема и Ефрем Манасия, те заедно ще бъдат против Юда. При все това, гневът Му не е отвърнат, но ръката Му е все още простряна."}]}