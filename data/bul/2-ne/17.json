{"heading":"Ефрем и Сирия водят война срещу Юда. Христос ще се роди от девица. Сравни с Исаия, гл. 7. Около 559–545 г. пр. Хр.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"2 Нефи 17","verses":[{"vNo":"1 ","txt":"И стана така, че в дните на Ахаз, синът на Иотам, син на Озия, цар на Юда, сирийският цар Расин и Факей, Ромелиевият син, цар на Израил, възлязоха към Ерусалим, за да воюват срещу него, но не можаха да го надвият."},{"vNo":"2 ","txt":"И беше речено на дома Давидов, казвайки: Сирия се съюзи с Ефрема. И неговото сърце потрепера, и сърцето на неговия народ потрепера, тъй както дърветата в гората се клатят от вятъра."},{"vNo":"3 ","txt":"Тогава Господ рече на Исаия: Излез сега да посрещнеш Ахаза, ти и син ти Сеар-Ясув, при края на водопровода на горния водоем, по пътя към нивата на тепавичаря."},{"vNo":"4 ","txt":"И кажи му: Внимавай и бъди спокоен; не се страхувай и нека не отпада сърцето ти пред двата края на тези димящи главнѝ поради свирепия гняв на Расин и Сирия, и на сина Ромелиев."},{"vNo":"5 ","txt":"Защото Сирия, Ефрем и синът Ромелиев кроят зло срещу тебе, казвайки:"},{"vNo":"6 ","txt":"Да възлезем срещу Юда и да го размирим, и да направим пролом в него за нас, и да поставим цар посред него, да, Тавеиловия син."},{"vNo":"7 ","txt":"Така казва Господ Бог: Това няма да стане и не ще се случи."},{"vNo":"8 ","txt":"Защото главата на Сирия е Дамаск, и главата на Дамаск — Расин; и до шестдесет и пет години Ефрем ще се съкруши и ще престане да бъде народ."},{"vNo":"9 ","txt":"И главата на Ефрема е Самария, и главата на Самария е синът Ромелиев. Ако не искате да вярвате, наистина вие не ще се утвърдите."},{"vNo":"10 ","txt":"Освен това, Господ говорѝ още на Ахаз, казвайки:"},{"vNo":"11 ","txt":"Поискай си знамение от Господа, Твоя Бог; поискай го или в дълбочините, или горе във висините."},{"vNo":"12 ","txt":"Но Ахаз отговори: Нито ще искам, нито ще изкушавам Господа."},{"vNo":"13 ","txt":"И той рече: Слушайте сега, о, доме Давидов, нима ви е малко дето дотягате на людете, та искате да дотягате и на моя Бог?"},{"vNo":"14 ","txt":"Прочее, самият Господ ще ви даде знамение: Ето, девица ще зачене и ще роди син, и ще го нарече с името Емануил."},{"vNo":"15 ","txt":"Масло и мед ще яде той, та да знае да отхвърля злото и да избира доброто."},{"vNo":"16 ","txt":"Защото преди детето да се научи да отхвърля злото и да избира доброто, земята, от която ти се ужасяваш, ще бъде изоставена и от двамата ѝ царе."},{"vNo":"17 ","txt":"Господ ще докара на тебе и на народа ти, и на дома на баща ти дни, каквито не са дохождали от деня, когато Ефрем се отдели от Юда — ще докара асирийския цар."},{"vNo":"18 ","txt":"И ще стане така, че в онзи ден Господ ще свирне на мухата в най-отдалечената част на Египет и на пчелата в земята на Асирия."},{"vNo":"19 ","txt":"И те ще дойдат всичките и ще накацат по запустелите долини и в дупките на канарите, и по всички трънаци, и по всички храсталаци."},{"vNo":"20 ","txt":"В същия ден Господ ще бръсне с бръснач, нает от онези, които са отвъд реката, от асирийския цар, главата и космите на нозете; и ще премахне дори и брадата."},{"vNo":"21 ","txt":"И ще стане така, че в същия ден един човек ще храни млада крава и две овце;"},{"vNo":"22 ","txt":"и ще стане така, че поради изобилието на млякото, което те ще дават, той ще се храни с масло; защото всеки, който ще е останал в страната, ще се храни с масло и мед."},{"vNo":"23 ","txt":"И ще стане така, че в онзи ден всяко място, където е имало хиляда лози по хиляда сребърника, ще бъде за глогове и тръни."},{"vNo":"24 ","txt":"С лъкове и стрели ще отиват човеците там, защото цялата земя ще стане глогове и тръни."},{"vNo":"25 ","txt":"И на никой от хълмовете, разкопавани с търнокоп, не ще идва никой поради страха от глогове и тръни, и това място ще бъде за натирване на говеда и за тъпкане от по-дребен добитък."}]}