{"heading":"Унищожението на Асирия е пример за унищожаването на грешните при Второто пришествие. Малко люде ще останат, след като Господ дойде отново. В този ден ще се завърне остатъкът от Якова. Сравни с Исаия, гл. 10. Около 559–545 г. пр. Хр.","prevAbbr":"2-ne","prevNo":19,"nextAbbr":"2-ne","nextNo":21,"chapterTitle":"2 Нефи 20","verses":[{"vNo":"1 ","txt":"Горко на онези, които постановяват неправедни постановления и на онези, които пишат несправедливост, която са наложили;"},{"vNo":"2 ","txt":"за да лишат нуждаещите се от правосъдие и отнемат правото на бедните от Моя народ, за да могат вдовиците да им бъдат плячка и да могат да грабят сираците!"},{"vNo":"3 ","txt":"И какво ще направите в деня на възмездието и на опустошението, което ще дойде отдалече? Към кого ще прибегнете за помощ? И къде ще оставите славата си?"},{"vNo":"4 ","txt":"Без Мене те ще се превият между пленените и ще паднат между убитите. При все това, гневът Му не е отвърнат, но ръката Му е все още простряна."},{"vNo":"5 ","txt":"О, асириецо, жезъл на гнева Ми! Тоягата в ръката им е тяхното негодувание."},{"vNo":"6 ","txt":"Ще го проводя срещу един лицемерен народ и срещу народа на Моя гняв и ще му дам поръчение да вземе плячката, и да отнесе богатството, и да ги потъпче като улична кал."},{"vNo":"7 ","txt":"Все пак той няма това намерение и сърцето му не мисли така; но в сърцето си възнамерява да унищожи и изтреби немалко народи."},{"vNo":"8 ","txt":"Защото той казва: Моите князе не са ли също царе?"},{"vNo":"9 ","txt":"Не е ли Халне както Кархамис? Емат не е ли както Арфад? Самария не е ли както Дамаск?"},{"vNo":"10 ","txt":"Тъй както ръката ми е стигнала царствата на идолите, чиито изваяни образи надминаваха тези на Ерусалим и на Самария,"},{"vNo":"11 ","txt":"няма ли аз да сторя с Ерусалим и с неговите идоли същото, което сторих на Самария и на нейните идоли?"},{"vNo":"12 ","txt":"Затова ще стане така, че когато Господ извърши цялото Си дело над планината Сион и над Ерусалим, Аз ще накажа плода на надменното сърце на асирийския цар и славата на високомерните му погледи."},{"vNo":"13 ","txt":"Защото той казва: Чрез силата на моята ръка и чрез моята мъдрост аз сторих тези неща; защото съм разумен; и преместих пределите на народите, и разграбих съкровищата им, и повалих жителите им като храбър мъж."},{"vNo":"14 ","txt":"И ръката ми намери богатствата на народа като гнездо, и както се събират оставените яйца, така аз събрах отново цялата земя; и никой не посмя да шавне с крило, нито да отвори човка, нито да писукне."},{"vNo":"15 ","txt":"Брадвата дали ще се похвали пред оногова, който сече с нея? Трионът ще се големее ли пред оногова, който го движи? Като че ли жезълът може да се разклати против онези, които го вдигат, или като че тоягата би се вдигнала, като че ли не е от дърво!"},{"vNo":"16 ","txt":"Затова Господ, Господът на Силите ще изпрати на тлъстите си немощ; и под славата Си Той ще разпали пожар като пожар от огън."},{"vNo":"17 ","txt":"И светлината на Израиля ще бъде за огън, и Светият Негов за пламък; и ще изгори и ще погълне в един ден тръните му и глоговете му;"},{"vNo":"18 ","txt":"и ще унищожи великолепието на гората му и на плодородното му поле, и душа, и тяло; и те ще бъдат, както когато знаменосец изнемощее."},{"vNo":"19 ","txt":"И останалите дървета от гората му ще са толкова малко, че едно дете да може да ги запише."},{"vNo":"20 ","txt":"И ще стане така в този ден, че остатъкът от Израиля и спасените от дома Яковов не ще се осланят повече на този, който ги порази, но ще се осланят с истина на Господа, Светия Израилев."},{"vNo":"21 ","txt":"Остатъкът ще се завърне при Могъщия Бог, да, тъкмо остатъкът от Якова."},{"vNo":"22 ","txt":"Защото ако и твоят народ, Израилю, да е като пясъка на морето, само остатъкът от него ще се върне; постановеното изтребление ще преизобилства с праведност."},{"vNo":"23 ","txt":"Защото Господ Бог на Силите ще извърши изтребление, определено тъкмо за цялата земя."},{"vNo":"24 ","txt":"Прочее, тъй казва Господ Бог на Силите: О, народе Мой, който живееш в Сион, не се бой от асириеца; той ще те порази с жезъл и ще вдигне тоягата си срещу теб, според както стори Египет."},{"vNo":"25 ","txt":"Защото още съвсем малко и негодуванието ще престане, и гневът Ми c тяхното унищожение."},{"vNo":"26 ","txt":"И Господ на Силите ще подтикне за него бич, според клането на Мадиам при канарата Орив; и както жезълът Му беше над морето, така ще го вдигне Той, както в Египет."},{"vNo":"27 ","txt":"И ще стане така, че в този ден бремето му ще бъде снето от раменете ти и яремът му ще бъде свален от врата ти, и този ярем ще бъде унищожен поради помазването."},{"vNo":"28 ","txt":"Той дойде в Гаят, мина през Мигрон и остави вещите си в Михмас."},{"vNo":"29 ","txt":"Те са минали през прохода, нощуваха в Гава; Рамат е изплашена, Главая Саулова избяга."},{"vNo":"30 ","txt":"Издигни гласа си, о, дъще Галимова; нека се чуе до Лаис, о, бедни Анатоте."},{"vNo":"31 ","txt":"Мадмина е премахната; жителите на Гевим се събират, за да бягат."},{"vNo":"32 ","txt":"Засега ще остане той в Ноб този ден; и ще помаха с ръката си към планината на сионовата дъщеря, хълма на Ерусалим."},{"vNo":"33 ","txt":"Ето, Господ, Господът на Силите, ще изкастри големите клони ужасно; и най-високите ще бъдат отсечени; и високомерните ще бъдат смирени."},{"vNo":"34 ","txt":"И Той ще изсече горските гъсталаци с желязо, и Ливан ще бъде повален от могъщи."}]}