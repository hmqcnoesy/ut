{"heading":"В последните дни ще бъдат изградени много лъжливи църкви. Те ще проповядват лъжливи, празни и безумни учения. Поради лъжливите учители вероотстъпничеството ще изобилства. Дяволът ще вилнее в сърцата на човеците. Той ще учи на всякакъв вид лъжливи учения. Около 559–545 г. пр. Хр.","prevAbbr":"2-ne","prevNo":27,"nextAbbr":"2-ne","nextNo":29,"chapterTitle":"2 Нефи 28","verses":[{"vNo":"1 ","txt":"И сега, ето, братя мои, говорил съм ви според както Духът ме застави; затова аз знам, че всичко това ще стане със сигурност."},{"vNo":"2 ","txt":"И нещата, които ще бъдат записани от книгата, ще имат голяма стойност за чедата човешки, особено за нашето потомство, което е остатък от дома Израилев."},{"vNo":"3 ","txt":"Защото в този ден ще стане така, че църквите, които са изградени, но не за Господа, ще кажат една на друга: Ето, аз съм Господната; а другите също ще кажат: Аз, аз съм Господната; и тъй ще говорят всички, които изграждат църкви, но не за Господа."},{"vNo":"4 ","txt":"И те ще се препират една с друга; а свещениците им също ще се препират един с друг и ще проповядват тяхното си учение, и ще отричат Светия Дух, Който дава изричане."},{"vNo":"5 ","txt":"И те отричат силата Божия, на Светия Израилев и казват на народа: В нас вслушайте се и чуйте нашите учения; защото днес няма повече Бог, тъй като Господът и Изкупителят е изпълнил делото Си и е предал властта Си на човеците;"},{"vNo":"6 ","txt":"и така, вслушайте се в моите учения; ако ви кажат, че е имало чудо, извършено от ръката Господна, не го вярвайте; защото днес няма повече Бог на чудеса; Той е изпълнил делото Си."},{"vNo":"7 ","txt":"Да, и ще има много, които ще кажат: Яжте, пийте и се веселете, защото утре ще умрем; и всичко ще върви добре за нас."},{"vNo":"8 ","txt":"И ще има също много, които ще кажат: Яжте, пийте и се веселете, обаче имайте страх от Бога — Той ще оправдае извършването на малък грях; да, лъжете по малко, използвайте някой поради словата му, копайте яма за ближния си; и няма вреда от това; и правете всички тези неща, защото утре ще умрем; и ако бъде тъй, че ни намерят за виновни, Бог ще ни удари няколко камшика и накрая ще бъдем спасени в царството Божие."},{"vNo":"9 ","txt":"Да, и ще има много, които ще поучават по този начин с лъжливи, празни и безумни учения и ще се възгордеят в сърцата си, и ще търсят дълбоко да скрият намеренията си от Господа; и техните дела ще бъдат в мрака."},{"vNo":"10 ","txt":"И кръвта на светиите ще вика към Бога от земята против тях."},{"vNo":"11 ","txt":"Да, те са се отклонили от правия път; те са се развратили."},{"vNo":"12 ","txt":"Поради гордост и поради лъжливи учители и лъжливо учение, църквите им са станали развратни; и техните църкви са се издигнали; и поради гордост те са се издигнали."},{"vNo":"13 ","txt":"Те ограбват бедните заради хубавите си светилища; те ограбват бедните заради скъпите си дрехи; и те преследват кротките и нищите по сърце, и поради гордостта си са се издигнали."},{"vNo":"14 ","txt":"Те ходят коравовратни и с вдигнати глави; да, и поради гордост, и нечестие, и мерзости, и блудства те всички са се отклонили, с изключение на няколко, които са смирените последователи на Христа; при все това те са подвеждани, та в много случаи и те грешат, защото са учени на ученията на човеците."},{"vNo":"15 ","txt":"О, мъдреци и учени, и богати, които са се издигнали в гордостта на сърцата си, и всички онези, които проповядват лъжливи учения, и всички онези, които извършват блудства и изопачават правия път Господен, горко, горко, горко на тях, казва Господ, Бог Всемогъщий, защото те ще бъдат хвърлени в пъкъла!"},{"vNo":"16 ","txt":"Горко на онези, които отстраняват праведните за нищо и хулят това, което е добро и казват, че то не струва нищо! Защото ще дойде денят, когато Господ Бог ще посети бързо жителите на земята; и в оня ден, когато са напълно узрели в беззаконие те ще погинат."},{"vNo":"17 ","txt":"Но ето, ако жителите на земята се покаят за нечестието си и мерзостите си, те няма да бъдат унищожени, казва Господ на Силите."},{"vNo":"18 ","txt":"Но ето, тази голяма и мерзка църква, блудницата на цялата земя, трябва да се сгромоляса на земята и голямо трябва да бъде нейното падение."},{"vNo":"19 ","txt":"Защото царството на дявола трябва да се разтресе и онези, които му принадлежат, трябва да бъдат подтикнати към покаяние, или дяволът ще ги сграбчи с вечните си вериги и ще бъдат подтикнати към гняв, и ще погинат."},{"vNo":"20 ","txt":"Понеже ето, в този ден той ще вилнее в сърцата на чедата човешки и ще ги подтиква към гняв срещу това, което е добро."},{"vNo":"21 ","txt":"А други той ще усмири и ще ги приспи с плътско благополучие, тъй че те да кажат: Всичко е добре в Сион; да, Сион преуспява, всичко е добре; и тъй дяволът мами душите им и ги отвежда внимателно надолу в пъкъла."},{"vNo":"22 ","txt":"И ето, други той ласкае, като им заявява, че няма пъкъл; и им казва: Аз не съм дявол, защото такъв няма; и тъй им шепне той в ушите, докато не ги сграбчи с ужасните си вериги, от които няма избавление."},{"vNo":"23 ","txt":"Да, те са грабнати от смъртта и пъкъла; и смъртта, и пъкълът, и дяволът, и всички, които са били хванати от тях, ще трябва да застанат пред престола Божий и да бъдат съдени според делата им, и оттам те трябва да отидат на приготвеното за тях място — тъкмо едно езеро от огън и жупел, което е безкрайно мъчение."},{"vNo":"24 ","txt":"Прочее, горко на оногова, комуто е леко в Сион!"},{"vNo":"25 ","txt":"Горко на оногова, който вика: Всичко е добре!"},{"vNo":"26 ","txt":"Да, горко на оногова, който се вслуша в ученията на човеците и отрича силата Божия и дара на Светия Дух!"},{"vNo":"27 ","txt":"Да, горко на оногова, който казва: Ние сме получили и нямаме нужда от нищо повече!"},{"vNo":"28 ","txt":"И накрая, горко на всички онези, които треперят и се гневят поради Божията истина! Защото ето, този, който е съграден на канарата, Той приема с радост; а онзи, който е съграден на пясъчна основа, трепери, да не би да падне."},{"vNo":"29 ","txt":"Горко на оногова, който ще каже: Ние сме получили словото Божие и нямаме повече нужда от слово Божие, защото си имаме достатъчно."},{"vNo":"30 ","txt":"Защото ето, така казва Господ Бог: Аз ще давам на чедата човешки ред по ред, правило след правило, тук малко и там малко; и благословени са онези, които се вслушат в Моите учения и дават ухо на Моя съвет, защото те ще се научат на мъдрост; защото на онзи, който приема, ще дам повече; а от тези, които ще рекат: Имаме достатъчно, от тях ще бъде отнето дори онова, което имат."},{"vNo":"31 ","txt":"Проклет е този, който се уповава на човек, или прави ръката си плът, или се вслуша в ученията на човеците, освен ако ученията не им бъдат дадени чрез силата на Светия Дух."},{"vNo":"32 ","txt":"Горко на езичниците, казва Господ Бог на Силите! Защото, макар че ще им протягам ръката Си ден след ден, те ще Ме отричат; въпреки това, Аз ще бъда милостив към тях, казва Господ Бог, ако те се покаят и дойдат при Мене; защото ръката Ми е протегната през целия ден, казва Господ Бог на Силите."}]}