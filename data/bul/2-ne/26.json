{"heading":"Христос ще служи на нефитите. Нефи предвижда унищожението на своя народ. Те ще говорят от пръстта. Езичниците ще изградят лъжливи църкви и ще кроят тайни заговори-. Господ забранява на людете да практикуват свещенически лукавства. Около 559–545 г. пр. Хр.","prevAbbr":"2-ne","prevNo":25,"nextAbbr":"2-ne","nextNo":27,"chapterTitle":"2 Нефи 26","verses":[{"vNo":"1 ","txt":"И след като Христос ще се е вдигнал от мъртвите, Той ще ви се покаже, чеда мои и възлюбени мои братя; и словата, които Той ще ви каже, ще бъдат законът, който вие ще спазвате."},{"vNo":"2 ","txt":"Защото ето, аз ви казвам, че видях, че много поколения ще минат, и ще има големи войни и раздори сред народа ми."},{"vNo":"3 ","txt":"И след като Месията дойде, ще бъдат дадени знамения на моя народ за Неговото раждане, както и за Неговата смърт и възкресение; и велик и страшен ще бъде този ден за нечестивите, защото те ще погинат; и те ще погинат, защото прогонват пророците и светиите, замерват ги с камъни и ги убиват; ето защо, викът на кръвта на светиите срещу тях ще се възнесе от земята към Бога."},{"vNo":"4 ","txt":"Ето защо, всички онези, които са горделиви, които вършат нечестие, идният ден ще ги изгори, казва Господ на Силите, защото те ще бъдат като стърнище."},{"vNo":"5 ","txt":"И дълбините ще погълнат тези, които избиват пророците и светиите, казва Господ на Силите; и планини ще ги покрият, и вихрушки ще ги отнесат, и сгради ще се сгромолясат върху тях, и ще ги раздробят на парчета, и ще ги стрият на прах."},{"vNo":"6 ","txt":"И ще бъдат посетени с гръмотевици и светкавици, и земетръси, и всякакъв вид унищожения, защото огънят на гнева Господен ще се разпали срещу тях, и те ще бъдат като слама, и идният ден ще ги унищожи, казва Господ на Силите."},{"vNo":"7 ","txt":"О, болка и мъка за душата ми поради загубата на убитите от моя народ! Защото аз, Нефи, видях това и то ме съкруши напълно пред присъствието на Господа; но аз трябва да извикам към моя Бог: Твоите пътища са справедливи!"},{"vNo":"8 ","txt":"Но ето, праведните, които се вслушат в словата на пророците и не ги избиват, а чакат Христа с непоколебимост в знаменията, които са дадени, въпреки всички преследвания, ето, те са онези, които няма да погинат."},{"vNo":"9 ","txt":"Но Синът на Праведността ще им се яви; и ще ги изцели и те ще имат мир в Него, докато не отминат в праведност три поколения и голяма част от четвъртото."},{"vNo":"10 ","txt":"И след като тези неща ще са преминали, ще дойде бързо унищожение за моя народ; защото въпреки болките на душата ми, аз го видях; затова аз знам, че то ще стане; и те се продават за нищо; понеже като награда за тяхната гордост и тяхното безумие те ще пожънат унищожение; понеже, отдавайки се на дявола и предпочитайки делата на мрака пред светлината, те трябва да слязат в пъкъла."},{"vNo":"11 ","txt":"Защото Духът Господен няма винаги да владее в човека. И когато Духът спре да владее в човека, идва бързо унищожение и това огорчава душата ми."},{"vNo":"12 ","txt":"И както казах относно убеждаването на юдеите, че Исус е самият Христос, нужно е и езичниците да бъдат убедени, че Исус е Христос, Вечният Бог;"},{"vNo":"13 ","txt":"и че Той ще се яви на всички онези, които повярват в Него чрез силата на Светия Дух; да, на всеки народ, всяко племе, на всеки език и люде, вършейки велики чудеса, знамения и изумления сред чедата човешки, според вярата им."},{"vNo":"14 ","txt":"Но ето, аз ви пророкувам относно последните дни, когато Господ Бог ще разкрие тези неща на чедата човешки."},{"vNo":"15 ","txt":"След като потомството ми и потомството на моите братя ще са чезнали в неверие и ще са пометени от езичниците; да, след като Господ Бог ще е поставил стан наоколо срещу тях, и ще ги е обсадил с кули, и ще е издигнал укрепления срещу тях; след като бъдат сведени ниско в праха, че чак изчезнат, все още словата на праведните ще бъдат записвани, молитвите на верните ще бъдат чувани и всички онези, чезнали в неверие, не ще бъдат забравени."},{"vNo":"16 ","txt":"Защото онези, които ще бъдат унищожени, ще им проговорят изпод земята и словата им ще бъдат дълбоко изпод праха, гласът им ще бъде като глас на познат дух; понеже Господ Бог ще му даде сила да шепне това, което ги засяга, точно като че ли изпод земята; и техните слова ще нашепват изпод праха."},{"vNo":"17 ","txt":"Защото така казва Господ Бог: Те ще записват нещата, които ще се вършат сред тях, и те ще бъдат написани и запечатани в една книга, и тези, които са чезнали в неверие, няма да ги получат, защото те се опитват да унищожават Божиите неща."},{"vNo":"18 ","txt":"Ето защо, също както тези, които са унищожени, са унищожени бързо и множеството на враговете им ще бъде като плява, която е отнесена — да, така казва Господ Бог: Това ще стане внезапно, като за миг."},{"vNo":"19 ","txt":"И ще стане така, че тези, които са чезнали в неверие, ще бъдат поразени от ръката на езичниците."},{"vNo":"20 ","txt":"И езичниците са издигнати в гордостта на очите си и се спъват сами поради големината на препъващия ги камък, тъй като са съградили много църкви; а въпреки това, те омаловажават силата и чудесата Божии и си проповядват собствената си мъдрост и собственото си учение, за да се обогатяват и да стриват лицата на бедните."},{"vNo":"21 ","txt":"И има много изградени църкви, които причиняват зависти, спорове и злоба."},{"vNo":"22 ","txt":"И има също и тайни заговори, тъкмо както в древни времена, според заговорите на дявола, защото той е основателят на всички тези неща; да, основателят на убийства и дела на мрака; да, и той ги води за врата с ленена връв, докато не ги завърже навеки с неговите здрави върви."},{"vNo":"23 ","txt":"Защото ето, мои възлюбени братя, аз ви казвам, че Господ Бог не действа в мрак."},{"vNo":"24 ","txt":"Той не върши нищо, което да не е в полза на света; защото Той обича света и дори дава живота Си, за да привлече всички човеци към Себе си. Затова Той не заповядва на никого да не участва в Неговото спасение."},{"vNo":"25 ","txt":"Ето, призова ли Той някого, казвайки: Махни се от Мене? Ето, аз ви казвам: Не; но Той казва: Елате при Мене, вие от всички краища на земята, купете мляко и мед без пари и без цена."},{"vNo":"26 ","txt":"Ето, заповядал ли е Той на някой да се махне от синагогите, или от домовете за поклонение? Ето, аз ви казвам: Не!"},{"vNo":"27 ","txt":"Заповядал ли е Той на някой да не участва в Неговото спасение? Ето, аз ви казвам: Не; но Той го е дал даром на всички човеци; и Той е заповядал на Своя народ да убеди всички човеци да се покаят."},{"vNo":"28 ","txt":"Ето, заповядал ли е Господ на някой да не вземе от Неговата добрина? Ето, аз ви казвам: Не! Но всички човеци са облагодетелствани, едните като другите, и никому не е забранено."},{"vNo":"29 ","txt":"Той заповяда да няма свещенически лукавства; защото ето, свещеническо лукавство е човеците да проповядват и да представят себе си за светлина на света, за да се обогатяват и получат светска похвала; и те не търсят благосъстоянието на Сион."},{"vNo":"30 ","txt":"Ето, Господ е забранил това; затова Господ Бог е дал заповед всички люде да имат милосърдие, което милосърдие е любов. И ако те не ще имат милосърдие, те ще са едно нищо. Ето защо, ако те имаха милосърдие, те нямаше да допуснат работникът в Сион да погине."},{"vNo":"31 ","txt":"Но работникът в Сион ще работи за Сион, защото ако те се трудят за пари, ще погинат."},{"vNo":"32 ","txt":"И отново Господ Бог е заповядал на човеците да не убиват; да не лъжат; да не крадат; да не изговарят напразно името на Господа, Техния Бог; да не завиждат; да нямат злоба; да не се карат един с друг; да не прелюбодействат и да не вършат нито едно от тези неща, защото онзи, който ги върши, ще погине."},{"vNo":"33 ","txt":"Защото нито едно от тези беззакония не идва от Господа; защото Той върши това, което е добро сред чедата човешки; и Той не прави нищо, което не е ясно за чедата човешки; и Той ги кани всички да дойдат при Него и да вземат от Неговата добрина, и Той не отказва на никого, който идва при Него, черен и бял, роб и свободен, мъж и жена; и Той си спомня за друговерците; и всички са равни пред Бога, и юдеин, и езичник."}]}