{"heading":"Юдеите ще разпънат техния Бог. Те ще бъдат разпръснати, докато не започнат да вярват в Него. Америка ще бъде земя на свободата, където никакъв цар не ще управлява. Помирете се с Бога и спечелете спасение чрез Неговата благодат. Около 559–545 г. пр. Хр.","prevAbbr":"2-ne","prevNo":9,"nextAbbr":"2-ne","nextNo":11,"chapterTitle":"2 Нефи 10","verses":[{"vNo":"1 ","txt":"И сега, аз, Яков, ви говоря отново, възлюбени мои братя, за този праведен клон, за който съм говорил."},{"vNo":"2 ","txt":"Защото ето, обещанията, които сме получили, са обещания за нас според плътта; затова, както ми е било показано, много от нашите деца ще погинат в плътта поради неверие, при все това, Бог ще бъде милостив към мнозина; и децата ни ще бъдат възстановени, за да могат да стигнат до това, което ще им даде истинско знание за техния Изкупител."},{"vNo":"3 ","txt":"Затова, както ви казах, полезно е, дори необходимо, Христос (защото ангелът ми каза снощи, че това ще е името Му), да дойде сред юдеите, сред онези, които са по-нечестивата част на света; и те ще Го разпънат, защото така подобава на нашия Бог; и няма друг народ на земята, който би разпънал своя Бог."},{"vNo":"4 ","txt":"Защото, ако великите чудеса бяха направени сред други народи, те биха се покаяли и познали, че Той е техният Бог."},{"vNo":"5 ","txt":"Но поради свещенически лукавства и беззакония, тези в Ерусалим ще вкоравяват вратовете си срещу Него, за да бъде Той разпънат."},{"vNo":"6 ","txt":"Затова, поради техните беззакония ще ги връхлетят унищожения, глад, чума и кръвопролития; и онези, които не бъдат унищожени, ще бъдат разпръснати между всички народи."},{"vNo":"7 ","txt":"Но ето, така казва Господ Бог: Когато дойде денят те да повярват в Мене, че Аз съм Христос, тогава съм сключил завет с бащите им, че те на земята ще бъдат възстановени в плътта, в земите на тяхното наследство."},{"vNo":"8 ","txt":"И ще стане така, че те ще бъдат събрани от дългото им разпръсване, от островите в морето, и от четирите краища на земята; и народите на езичниците ще бъдат велики в очите Ми, казва Бог, в довеждането им в земите на тяхното наследство."},{"vNo":"9 ","txt":"И царете на езичниците ще станат техни бащи-хранители, а цариците ще им станат майки-кърмачки; защото обещанията Господни към езичниците са велики, понеже Той го е казал и кой може да Му противоречи?"},{"vNo":"10 ","txt":"Но ето, тази земя, каза Бог, ще бъде земя на твоето наследство и езичниците ще бъдат благословени на земята."},{"vNo":"11 ","txt":"И тази земя ще бъде земя на свобода за езичниците и няма да има никакви царе на земята, които ще се въздигат при езичниците."},{"vNo":"12 ","txt":"И ще укрепя тази земя срещу всички други народи."},{"vNo":"13 ","txt":"И този, който се бори срещу Сион, ще погине, казва Бог."},{"vNo":"14 ","txt":"Понеже този, който въздигне цар срещу Мене, ще погине, защото Аз, Господ, Царят на Небесата, ще бъда техен цар, и Аз ще бъда навеки светлина на онези, които се вслушват в словата Ми."},{"vNo":"15 ","txt":"Затова, поради тази причина, за да се изпълнят заветите Ми, които съм сключил с чедата човешки, та да го направя, докато са в плътта, нужно е Аз да унищожа тайните дела на мрака, на убийствата и на мерзостите."},{"vNo":"16 ","txt":"Затова този, който се бори срещу Сион — и юдеин, и езичник, и роб, и свободен, и мъж, и жена, ще погине; защото те са тези, които са блудницата на цялата земя; защото онези, които не са за Мене, са срещу Мене, казва Нашият Бог."},{"vNo":"17 ","txt":"Защото Аз ще изпълня обещанията си, които съм направил на чедата човешки, което Аз ще сторя докато са в плътта."},{"vNo":"18 ","txt":"Затова, мои възлюбени братя, така казва Нашият Бог: Аз ще измъчвам потомството ти чрез ръката на езичниците; при все това, Аз ще смекча сърцата на езичниците, та те да бъдат като бащи за тях; затова езичниците ще бъдат благословени и причислени сред дома Израилев."},{"vNo":"19 ","txt":"Затова Аз ще посветя тази земя на потомството ти и на онези, които ще бъдат причислени към потомството ти навеки за земята на тяхното наследство; защото това Ми е отбрана земя, казва Бог, най-отбрана от всички други, ето защо, Аз ще искам всички човеци, които живеят на нея, да се покланят на Мене, казва Бог."},{"vNo":"20 ","txt":"И сега, мои възлюбени братя, виждайки, че нашият милостив Бог ни е дал такова голямо знание относно тези неща, нека си спомним за Него и да отстраним греховете си, и да не свеждаме главите си, защото ние не сме отхвърлени; при все това ние бяхме изгонени от земята на нашето наследство, но бяхме заведени в една по-добра земя, понеже Господ превърна морето в наша пътека и сме на остров в морето."},{"vNo":"21 ","txt":"Но велики са обещанията Господни за онези, които са на островите в морето; затова тъй като се казва острови, трябва да има и други освен този, и те също са населени от наши братя."},{"vNo":"22 ","txt":"Защото ето, Господ Бог е извеждал от време на време люде от дома Израилев според волята и желанието Си. И сега, ето, Господ помни всички онези, които са били отчупени, ето защо, Той помни и нас."},{"vNo":"23 ","txt":"Прочее, развеселете сърцата си и помнете, че сте свободни да постъпвате сами за себе си — да изберете пътя на вечната смърт или пътя на вечния живот."},{"vNo":"24 ","txt":"Затова, мои възлюбени братя, помирете се с волята Божия, а не с волята на дявола и на плътта; и помнете, след като сте помирени с Бога, че това, че сте спасени, е само в и чрез благодатта Божия."},{"vNo":"25 ","txt":"Затова дано Бог ви вдигне от смъртта чрез силата на възкресението, както и от вечната смърт чрез силата на единението, за да бъдете приети във вечното Божие царство и да Го възхваляте чрез божествената благодат. Амин."}]}