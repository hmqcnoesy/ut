{"heading":"Унищожението на Вавилон като пример за унищожението при Второто пришествие. Ще бъде ден на ярост и отмъщение. Вавилон (светът) ще падне навеки. Сравни с Исаия, гл. 13. Около 559–545 г. пр. Хр.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Нефи 23","verses":[{"vNo":"1 ","txt":"Бремето на Вавилон, което Исаия, Амосовият син видя."},{"vNo":"2 ","txt":"Издигнете знаме на високата планина, извисете глас към тях, махнете им с ръка, за да влязат през портите на благородните."},{"vNo":"3 ","txt":"Аз заповядах на осветените Си, повиках също и могъщите Си, защото гневът Ми не е върху тези, които тържествуват в Моето величие."},{"vNo":"4 ","txt":"Шумът на множеството в планините е като този на голям народ, метежен шум от царствата на събрани заедно народи, Господ на Силите преглежда войнствата за битката."},{"vNo":"5 ","txt":"Те идват от далечна страна, от небесните краища, да, Господ и оръжията на негодуванието Му, за да унищожат цялата земя."},{"vNo":"6 ","txt":"Ридайте, защото денят Господен наближи; той ще дойде като унищожение от Всемогъщия."},{"vNo":"7 ","txt":"Ето защо, ръцете на всички ще отпаднат и сърцето на всеки човек ще се стопи."},{"vNo":"8 ","txt":"И те ще се уплашат, болки и скърби ще ги обземат; ще се гледат едни други с изумление; лицата им ще бъдат като пламъци."},{"vNo":"9 ","txt":"Ето, денят Господен идва, жесток с ярост и със свирепия гняв, за да опустоши земята; и Той ще унищожи грешниците ѝ от нея."},{"vNo":"10 ","txt":"Защото небесните звезди и съзвездията им не ще дават светлината си; слънцето ще бъде затъмнено при изгрева си, и луната не ще сияе със светлината си."},{"vNo":"11 ","txt":"И Аз ще накажа света заради злото и нечестивите заради беззаконието им; и Аз ще накарам високомерието на горделивите да престане и ще унизя надменността на страшните."},{"vNo":"12 ","txt":"Аз ще направя човек да бъде по-скъп от чисто злато; дори по-скъп от кюлче офирско злато."},{"vNo":"13 ","txt":"Ето защо, ще разклатя небесата и земята ще се измести от мястото си поради яростта на Господа на Силите в деня на свирепия Му гняв."},{"vNo":"14 ","txt":"И подобно на подгонена сърна и на изоставена овца, която никой не приема, всеки човек ще се обърне към своя народ и ще избяга в страната си."},{"vNo":"15 ","txt":"Всеки, който е горделив, ще бъде пронизан; да, и всеки, който е присъединен към нечестивите, ще падне от меч."},{"vNo":"16 ","txt":"Децата им също ще бъдат смазани на парчета пред очите им, къщите им ще бъдат разграбени и жените им изнасилени."},{"vNo":"17 ","txt":"Ето, Аз ще подтикна срещу тях мидяните, които не ще зачитат среброто и златото, нито ще им се наслаждават."},{"vNo":"18 ","txt":"Техните лъкове също ще разбият на парчета младежите; и те ще бъдат без милост към плода на утробата; очите им не ще пощадят децата."},{"vNo":"19 ","txt":"И Вавилон, славата на царствата, красотата на халдейското величие, ще бъде както когато Бог разруши Содома и Гомора."},{"vNo":"20 ","txt":"Той никога не ще бъде обитаван, нито ще се насели от поколение на поколение; нито пък арабите ще разпънат повече шатрите си там; нито пък овчарите ще водят стадата си там."},{"vNo":"21 ","txt":"Но диви зверове от пустинята ще лежат там; и къщите им ще се напълнят със злокобни същества; и бухали ще живеят там, и сатири ще играят там."},{"vNo":"22 ","txt":"И дивите зверове от островите ще вият в запустелите им домове, и змейовете в увеселителните им палати; и времето му е близко и денят му не ще бъде продължен. Защото бързо ще го унищожа; да, защото Аз ще бъда милостив към людете Си, но нечестивите ще погинат."}]}