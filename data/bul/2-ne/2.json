{"heading":"Изкуплението идва чрез Светия Месия. Свободата на избор е много важна за съществуването и напредъка. Адам падна, за да могат човеците да бъдат. Човеците са свободни да изберат свобода и вечен живот. Около 588–570 г. пр. Хр.","prevAbbr":"2-ne","prevNo":1,"nextAbbr":"2-ne","nextNo":3,"chapterTitle":"2 Нефи 2","verses":[{"vNo":"1 ","txt":"И сега, Якове, аз говоря на тебе: Ти си моят първороден син в дните на моята горест в пустошта. И ето, в детството си ти изстрада огорчения и много скръб поради грубостта на братята ти."},{"vNo":"2 ","txt":"При все това, Якове, мой първородний в пустошта, ти познаваш величието Божие; и Той ще посвети страданията ти за твоя полза."},{"vNo":"3 ","txt":"Затова душата ти ще бъде благословена и ти ще живееш в безопасност с брат ти Нефи; и дните ти ще бъдат изживени в служба на твоя Бог. Затова аз знам, че ти си изкупен поради праведността на Изкупителя ти; защото ти си видял, че в пълнотата на времето, Той идва, за да донесе спасение на човеците."},{"vNo":"4 ","txt":"И ти видя славата Му в младостта си; затова ти си благословен, тъкмо както и тези, на които Той ще служи в плътта. Защото Духът е същият вчера, днес и навеки. И пътят е приготвен от падението на човека, и спасението е даром."},{"vNo":"5 ","txt":"И човеците са достатъчно поучени, че да различават доброто от злото. И законът е даден на човеците. И по закона никоя плът не е оправдана; или по закона човеците са отхвърлени. Да, според тленния закон те бяха отхвърлени; и също според духовния закон те погиват от това, което е добро и стават окаяни навеки."},{"vNo":"6 ","txt":"Ето защо, изкуплението идва в и чрез Светия Месия, понеже Той е изпълнен с благодат и истина."},{"vNo":"7 ","txt":"Ето, Той принася себе си в жертва за греха, за да отговори на целите на закона за всички онези, които имат съкрушено сърце и разкаян дух; и за никой друг целите на закона не могат да намерят отговор."},{"vNo":"8 ","txt":"Затова колко голяма е важността на това да се обясняват тези неща на обитателите на земята, та да узнаят, че няма плът, която да може да живее в присъствието Божие, освен ако не бъде чрез заслугите, и милостта, и благодатта на Светия Месия, Който полага живота Си според плътта и си го възвръща отново чрез силата на Духа, та да може да осъществи възкресението на мъртвите, бидейки първият, Който трябва да се вдигне."},{"vNo":"9 ","txt":"Затова Той е първият плод на Бога, защото Той ще ходатайства за всички чеда човешки; и тези, които повярват в Него, ще бъдат спасени."},{"vNo":"10 ","txt":"И поради ходатайството за всички, всички човеци идват при Бога; ето защо, те застават в Неговото присъствие, за да бъдат съдени от Него според истината и святостта, които са в Него. Затова целите на закона, който Светият е дал за налагане на наказанието, което е придадено, което придадено наказание е в противоположност на онова на щастието, което е придадено, за да се отговори на целите на единението;"},{"vNo":"11 ","txt":"защото нужно е да има противопоставяне във всички неща. Ако ли не, първородний мой в пустошта, праведността не би могла да съществува, нито нечестието, нито святостта, нито окаяността, нито доброто, нито злото. Затова всички неща е нужно да са обединени в едно; но ако те биха били едно тяло, то щеше да остане като мъртво, нямащо нито живот, нито смърт, нито тление, нито нетление, нито щастие, нито окаяност, нито чувство, нито безчувственост."},{"vNo":"12 ","txt":"Затова то щеше да бъде сътворено за нищо; затова нямаше да има никаква цел в неговото сътворение. Ето защо, това нещо трябваше да разруши мъдростта Божия и вечните Му цели, също и силата, и милостта, и правосъдието Божие."},{"vNo":"13 ","txt":"И ако кажете, че няма закон, трябва също да кажете, че няма и грях. Ако кажете, че няма грях, трябва също да кажете, че няма и праведност. И ако няма праведност, няма и щастие. И ако няма нито праведност, нито щастие, няма и наказание, и окаяност. И ако тези неща ги няма, няма и Бог. И ако няма Бог, нас също ни няма, нито пък земята; защото не би могло да има сътворение на неща, които нито действат, нито им се въздейства. Ето защо, всички тези неща щяха да изчезнат."},{"vNo":"14 ","txt":"И сега, синове мои, аз ви говоря тези неща за ваша полза и поука, защото има Бог, Който е сътворил всички неща, и небесата и земята, и всички неща, които в тях са, и нещата, които действат, и нещата, на които се въздейства."},{"vNo":"15 ","txt":"И за да осъществи своите вечни цели за човека, след като беше сътворил нашите първи родители, и полските зверове, и птиците небесни, и накрая всички неща, които са сътворени, трябваше да има едно противопоставяне; дори забраненият плод беше в противоположност на дървото на живота; единият бидейки сладък, а другият — горчив."},{"vNo":"16 ","txt":"Затова Господ Бог даде на човека да действа за себе си. Защото човекът не можеше да действа за себе си, освен ако не биваше съблазнен от единия или другия."},{"vNo":"17 ","txt":"И аз, Лехий, според нещата, които съм прочел, смятам за нужно да предположа, че един ангел Божий, според както е писано, бил паднал от небесата; и затова станал дявол, защото потърсил онова, което било зло пред Бога."},{"vNo":"18 ","txt":"И защото бил паднал от небесата и бил станал окаян навеки, той потърсил също окаяност за цялото човечество. Затова той казал на Ева, да, тъкмо онази стара змия, която е дяволът, който е бащата на всичките лъжи, затова той казал: Вземете от забранения плод и няма да умрете, но ще станете като Бога, знаещи добро и зло."},{"vNo":"19 ","txt":"И след като Адам и Ева взеха от забранения плод, те бяха изгонени от Едемската градина да обработват земята."},{"vNo":"20 ","txt":"И те народиха деца; да, тъкмо семейството на цялата земя."},{"vNo":"21 ","txt":"И дните на чедата човешки бяха продължени според волята Божия, за да се покаят докато са в плътта. Ето защо, състоянието им стана състояние на изпитание и времето им беше удължено според заповедите, които Господ Бог даде на чедата човешки. Понеже Той даде заповед, че всички човеци трябва да се покаят; защото Той показа на всички човеци, че те бяха изгубени поради прегрешението на родителите им."},{"vNo":"22 ","txt":"И сега, ето, ако Адам не беше прегрешил, той нямаше да падне, а щеше да остане в Едемската градина. И всичките неща, които бяха сътворени, щяха да останат в същото състояние, в което бяха след като бяха сътворени, и щяха да останат навеки, и нямаше да има край."},{"vNo":"23 ","txt":"И нямаше да имат деца. Ето защо, те щяха да останат в състояние на невинност, без да имат радост, защото не знаеха окаяност; без да вършат добро, защото не знаеха грях."},{"vNo":"24 ","txt":"Но ето, всички неща са били извършени по мъдростта на Този, Който знае всичко."},{"vNo":"25 ","txt":"Адам падна, за да могат човеците да бъдат; и човеците са, за да могат да имат радост."},{"vNo":"26 ","txt":"И Месията идва в пълнотата на времето, за да може да изкупи чедата човешки от падението. И защото те са изкупени от падението, те са станали свободни навеки, различавайки доброто от злото, за да действат сами за себе си, а не да им се въздейства, освен ако това не е чрез наказанието на закона във великия и последен ден, според заповедите, които Бог е дал."},{"vNo":"27 ","txt":"Затова човеците са свободни според плътта; и всички неща са им дадени, които са нужни на човека; и те са свободни да изберат свобода и вечен живот чрез Великия Ходатай на всички човеци, или да изберат пленничество и смърт, според пленничеството и властта на дявола; защото той иска всички човеци да бъдат окаяни като него."},{"vNo":"28 ","txt":"И сега, синове мои, аз бих желал да погледнете към Великия Ходатай и да се вслушате във великите Му заповеди, и да бъдете верни на словото Му, и да изберете вечния живот според волята на Светия Му Дух."},{"vNo":"29 ","txt":"А не да изберете вечната смърт според желанието на плътта и злото, което е в нея, което дава власт на духа на дявола да пленява и да ви завлича в пъкъла, за да може да царува над вас в своето собствено царство."},{"vNo":"30 ","txt":"Аз казах тези няколко слова на всички ви, синове мои, в последните дни на моето изпитание; аз съм избрал добрата част според словата на пророка. И нямам никаква друга цел, освен вечното благосъстояние на душите ви. Амин."}]}