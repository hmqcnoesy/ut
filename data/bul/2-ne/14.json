{"heading":"Сион и неговите дъщери ще бъдат изкупени и очистени в хилядолетния ден. Сравни с Исаия, гл. 4. Около 559–545 г. пр. Хр.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Нефи 14","verses":[{"vNo":"1 ","txt":"И в онзи ден седем жени ще се хванат за един мъж, казвайки: Ще ядем нашия собствен хляб и ще носим нашите собствени одежди, само нека се наричаме с твоето име, за да премахнем срама си."},{"vNo":"2 ","txt":"В този ден клонът Господен ще бъде прекрасен и славен; плодът на земята ще бъде превъзходен и приятен за тези, които са избягали от Израил."},{"vNo":"3 ","txt":"И ще стане така, че тези, които са останали в Сион и оцелелите в Ерусалим, ще бъдат наречени свети, всеки един, който е записан между живеещите в Ерусалим,"},{"vNo":"4 ","txt":"Когато Господ ще е измил мръсотията на дъщерите сионови и ще е очистил кръвта на Ерусалим от сред него чрез духа на съдене и чрез духа на горение."},{"vNo":"5 ","txt":"И Господ ще създаде над всяко жилище на хълма Сион и над събранията му облак и дим денем, и сияние от пламтящ огън нощем; защото над цялата слава на Сион ще има защита."},{"vNo":"6 ","txt":"И ще има заслон за сянка през деня от жегата и за прибежище и подслон от буря и от дъжд."}]}