{"heading":"Юда и Ерусалим ще бъдат наказани за тяхното неподчинение. Господ защитава и съди Своя народ. Дъщерите сионови са прокълнати и измъчвани заради светското им поведение. Сравни с Исаия, гл. 3. Около 559–545 г. пр. Хр.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2 Нефи 13","verses":[{"vNo":"1 ","txt":"Защото ето, Господ, Господ на Силите отнема от Ерусалим и от Юда подкрепата и опората, цялата опора от хляб и цялата подкрепа от вода:"},{"vNo":"2 ","txt":"Могъщия и ратника, съдията и пророка, предпазливия и стареца,"},{"vNo":"3 ","txt":"предводителя на петдесет и уважавания човек, съветника, и изкусния занаятчия, и вещия оратор."},{"vNo":"4 ","txt":"И ще им дам деца да им бъдат князе и бебета ще управляват над тях."},{"vNo":"5 ","txt":"И людете ще бъдат угнетявани един от друг, и всеки един от ближния си; детето ще се държи горделиво пред стареца и нищожният пред уважавания."},{"vNo":"6 ","txt":"Когато един човек хване своя брат от дома на баща си и му каже: Ти имаш облекло, бъди наш управител и нека тия развалини да не дойдат изпод твоята ръка."},{"vNo":"7 ","txt":"В този ден той ще се закълне, казвайки: Аз не искам да бъда целител; защото в къщата ми няма нито хляб, нито облекло; не ме прави управител на народа."},{"vNo":"8 ","txt":"Защото Ерусалим е сринат и Юда падна, защото езикът им и делата им са били против Господа, предизвикателни за очите на славата Му."},{"vNo":"9 ","txt":"Изгледът на лицето им свидетелства против тях и заявява, че грехът им е тъкмо като на Содом и те не могат да го скрият. Горко на душите им, защото те сами на себе си въздадоха зло."},{"vNo":"10 ","txt":"Кажете на праведните, че ще им бъде добре. Защото те ще ядат плода на делата си."},{"vNo":"11 ","txt":"Горко на нечестивите, защото те ще погинат; защото въздаянието, приготвено от ръцете им, ще бъде върху тях!"},{"vNo":"12 ","txt":"И угнетителите на Моя народ са деца, и жени управляват над тях. О, люде Мои, тези, които ви водят, ви карат да се заблуждавате и развалят пътя, по който вървите."},{"vNo":"13 ","txt":"Господ става за съд и застава да съди людете."},{"vNo":"14 ","txt":"Господ ще влезе в съда със старейшините на Своя народ и с князете им; понеже вие сте погълнали лозето и плячкосаното от бедните в къщите си."},{"vNo":"15 ","txt":"Какво си мислите? Вие разломявате людете Ми на парчета и стривате лицата на бедните, казва Господ Бог на Силите."},{"vNo":"16 ","txt":"Освен това, казва Господ: Защото дъщерите сионови са високомерни и ходят с изпънати шии и безсрамни очи, пристъпват ситно като ходят и дрънкат с нозете си."},{"vNo":"17 ","txt":"Затова Господ ще удари с краста темето на дъщерите сионови и Господ ще открие голотата им."},{"vNo":"18 ","txt":"В този ден Господ ще отнеме славата на звънтящите им украшения и мрежени забрадки, и лунички;"},{"vNo":"19 ","txt":"синджирите и гривните, и тънките була;"},{"vNo":"20 ","txt":"шапчиците и украшенията за крака, връзките за глава, и кутиите с благовония, и обиците;"},{"vNo":"21 ","txt":"пръстените и украшенията за носа;"},{"vNo":"22 ","txt":"празничните дрехи и туниките, и шаловете, и фуркетите;"},{"vNo":"23 ","txt":"огледалата и висона, и качулките, и воалите."},{"vNo":"24 ","txt":"И ще стане така, че вместо благовоние, ще има зловоние; и вместо пояс — лента; и вместо добре подредени коси — плешивост; и вместо бродирана препаска — опасване с вретище; жигосване вместо хубост."},{"vNo":"25 ","txt":"Мъжете ти ще паднат от меч и могъщите ти във война."},{"vNo":"26 ","txt":"И неговите порти ще въздишат и плачат; и той ще бъде изоставен и ще седи на земята."}]}