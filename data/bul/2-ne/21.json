{"heading":"Стволът на Есей (Христос) ще съди в праведност. Знанието за Бога ще покрие цялата земя през Милениума. Господ ще издигне знаме и ще събере Израил. Сравни с Исаия, гл. 11. Около 559–545 г. пр. Хр.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"2 Нефи 21","verses":[{"vNo":"1 ","txt":"И ще израсне пръчка от ствола Есеев и един клон ще изникне от неговите корени."},{"vNo":"2 ","txt":"И Духът Господен ще почива върху него, духът на мъдростта и разума, духът на съвета и на силата, духът на знанието и на страха от Господа."},{"vNo":"3 ","txt":"И ще го направи бърз на разбиране в страх от Господа; и не ще съди според каквото вижда с очите си, нито ще укорява според каквото чува с ушите си."},{"vNo":"4 ","txt":"Но с праведност ще съди Той бедните и ще укорява с правота за кротките на земята; и Той ще порази земята с жезъла на устата Си, и с диханието на устните Си ще убие нечестивите."},{"vNo":"5 ","txt":"И праведността ще бъде поясът на слабините Му, и верността ще бъде поясът на хълбоците Му."},{"vNo":"6 ","txt":"Вълкът също ще живее с агнето и леопардът ще лежи с ярето, и телето, и лъвчето, и угоеното ще бъдат заедно, и малко дете ще ги води."},{"vNo":"7 ","txt":"И кравата и мечката ще пасат, малките им ще лежат заедно и лъвът ще яде слама също както вола."},{"vNo":"8 ","txt":"И сучещото дете ще си играе над дупката на аспида, и отбитото дете ще постави ръката си в гнездото на ехидната."},{"vNo":"9 ","txt":"Те не ще повреждат нито унищожават по цялата Ми свята планина, защото земята ще бъде пълна със знанието за Господа, тъй както водите покриват морето."},{"vNo":"10 ","txt":"И в този ден ще има Есеев корен, който ще застане като знаме за народите; езичниците ще прибягват към него; и покоят му ще бъде славен."},{"vNo":"11 ","txt":"И ще стане така, че в този ден Господ ще простре ръката Си отново за втори път, за да възвърне остатъка от Своя народ, оставен от Асирия и от Египет, и от Патрос, и от Етиопия, и от Елам, и от Сенаар, и от Емат, и от морските острови."},{"vNo":"12 ","txt":"И той ще издигне знаме за народите, и ще събере изгнаниците Израилеви, и ще събере отново разпръснатите от Юда от четирите ъгъла на земята."},{"vNo":"13 ","txt":"Завистта на Ефрем ще изчезне и противниците на Юда ще бъдат отсечени; Ефрем няма да завижда повече на Юда и Юда няма да безпокои повече Ефрема."},{"vNo":"14 ","txt":"Но те ще полетят към запад върху плещите на филистимците; ще плячкосат заедно тези от изтока; ще сложат ръка върху Едом и Моав; и чедата на Амон ще им се покорят."},{"vNo":"15 ","txt":"И Господ ще унищожи напълно езика на Египетското море; и с мощния Си вятър ще помаха ръката Си върху реката, и ще я разбие на седем ръкава, и ще стори човеците да я преминават по сухо."},{"vNo":"16 ","txt":"И ще има друм за остатъка от народа Му, който ще бъде оставен от Асирия, както беше за Израиля в деня, когато излезе от земята на Египет."}]}