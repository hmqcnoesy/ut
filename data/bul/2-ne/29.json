{"heading":"Много езичници ще отхвърлят Книгата на Мормон. Те ще кажат: Нямаме нужда от друга Библия. Господ говори на много народи. Той ще съди света от книгите, които ще бъдат написани. Около 559–545 г. пр. Хр.","prevAbbr":"2-ne","prevNo":28,"nextAbbr":"2-ne","nextNo":30,"chapterTitle":"2 Нефи 29","verses":[{"vNo":"1 ","txt":"Но ето, ще има много в този ден, когато Аз ще започна да извършвам едно чудно дело сред тях, за да Си спомня заветите, които съм направил с чедата човешки, за да простра ръката Си отново за втори път и да възвърна Моя народ, който е от дома Израилев;"},{"vNo":"2 ","txt":"и също, за да Си спомня обещанията, които дадох на тебе, Нефи, а също и на твоя баща, че ще помня вашето потомство; и че словата на потомството ви ще произлязат от Моята уста за вашето потомство; и словата Ми ще свистят по всички краища на земята, за да бъдат като знаме за Моя народ, който е от дома Израилев."},{"vNo":"3 ","txt":"И понеже словата Ми ще засвистят — много от езичниците ще кажат: Библия! Библия! Ние имаме Библия и не може повече да има друга Библия."},{"vNo":"4 ","txt":"Но така казва Господ Бог: О, безумци, ще има Библия и тя ще произлезе от юдеите, Моя старозаветен народ. А как благодарят те на юдеите за Библията, която получават от тях? Да, какво искат да кажат езичниците? Помнят ли трудностите и труда, и болките на юдеите, и тяхното усърдие към Мене за донасяне спасение на езичниците?"},{"vNo":"5 ","txt":"О, вие, езичници, помните ли юдеите, Моя старозаветен народ? Не; но вие ги проклинахте и ги мразехте, и не се помъчихте да ги върнете. Но ето, Аз ще обърна всички тези неща върху вашите собствени глави; защото Аз, Господ, не съм забравил Моя народ."},{"vNo":"6 ","txt":"Ти, безумецо, който ще кажеш: Библия, ние имаме Библия и нямаме нужда от друга Библия. Сдобили ли сте се с Библия по друг начин, освен чрез юдеите?"},{"vNo":"7 ","txt":"Не знаете ли, че има повече от един народ? Не знаете ли, че Аз, Господ, Вашият Бог, съм сътворил всички човеци и че си спомням за онези, които са на островите в морето; и че Аз управлявам в небесата горе, а също и на земята отдолу. И че Аз изпращам словото Си на чедата човешки, да, тъкмо на всички народи по земята."},{"vNo":"8 ","txt":"Защо роптаете? Не е ли, защото ще получите още от Моето слово? Не знаете ли, че свидетелството на два народа ви е дадено като доказателство, че Аз съм Бог и че помня единия народ както и другия? Затова Аз говоря на един народ същите слова, както на друг. И когато двата народа се съединят, свидетелството на двата народа ще се съедини също."},{"vNo":"9 ","txt":"И Аз правя това, за да докажа на мнозина, че Аз съм същият вчера, днес и навеки; и че изговарям словата Си според волята Си. И понеже Аз съм изрекъл едно слово, не трябва да мислите, че не мога да изрека друго; защото делото Ми още не е завършено, нито пък ще бъде завършено до края на човека, нито оттогава нататък, нито навеки."},{"vNo":"10 ","txt":"Затова, понеже имате Библия, не трябва да мислите, че тя съдържа всички Мои слова, нито пък трябва да мислите, че не съм наредил да се пише повече."},{"vNo":"11 ","txt":"Защото Аз заповядвам на всички човеци и на изток, и на запад, и на север, и на юг, и на островите в морето да пишат словата, които им казвам; защото от книгите, които ще бъдат написани, ще съдя света, всеки човек според делата му, според онова, което е написано."},{"vNo":"12 ","txt":"Защото ето, Аз ще говоря на юдеите и те ще го напишат; и ще говоря също и на нефитите, и те ще го напишат; и ще говоря също и на другите племена от дома Израилев, които изведох надалеч, и те ще го напишат; и Аз ще говоря също на всички народи по земята, и те ще го напишат."},{"vNo":"13 ","txt":"И ще стане така, че юдеите ще имат словата на нефитите, и нефитите ще имат словата на юдеите; и нефитите и юдеите ще имат словата на изгубените Израилеви племена, и изгубените Израилеви племена ще имат словата на нефитите и юдеите."},{"vNo":"14 ","txt":"И ще стане така, че Моите люде, които са от дома Израилев, ще бъдат събрани у дома, в земите на техните владения; и словото Ми ще бъде събрано също в едно. И Аз ще покажа на онези, които се борят срещу словото Ми и срещу людете Ми, които са от дома Израилев, че Аз съм Бог и че Аз сключих завет с Авраама да помня потомството му навеки."}]}