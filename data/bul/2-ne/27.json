{"heading":"Мрак и вероотстъпничество ще покрият земята в последните дни. Ще се появи Книгата на Мормон. Трима очевидци ще свидетелстват за книгата. Ученият човек ще каже, че не може да чете запечатана книга. Господ ще извърши чудно дело и изумление. Сравни с Исаия, гл. 29. Около 559–545 г. пр. Хр.","prevAbbr":"2-ne","prevNo":26,"nextAbbr":"2-ne","nextNo":28,"chapterTitle":"2 Нефи 27","verses":[{"vNo":"1 ","txt":"Но ето, в последните дни, или в дните на езичниците, да, ето всичките народи на езичниците, също и юдеите, както тези, които ще дойдат в тази земя, така и онези, които ще живеят в други земи, да, тъкмо по всичките части на земята, ето, те ще бъдат опиянени от беззаконие и всякакъв вид мерзости;"},{"vNo":"2 ","txt":"и когато дойде този ден, те ще бъдат посетени от Господа на Силите с гръмотевици и със земетресения, и с голям шум, и с бури, и с урагани, и с пламъка на поглъщащ огън."},{"vNo":"3 ","txt":"И всички народи, които се борят срещу Сион и го притесняват, ще бъдат като видение през нощта; да, и с тях ще стане като с гладен човек, който сънува, и ето, той яде, но събужда се и душата му е празна; или като с ожаднял човек, който сънува, че пие, но ето, като се събуди, той е примрял и душата му има охота; да, така ще бъде с множеството на всички народи, които се борят срещу планината Сион."},{"vNo":"4 ","txt":"Защото ето, всички вие, които вършите беззаконие, спрете се и се изумете, защото ще извикате и викате; да, вие ще бъдете пияни, но не от вино, ще залитате, но не от силно питие."},{"vNo":"5 ","txt":"Понеже ето, Господ е излял върху ви духа на дълбок сън. Защото ето, вие затворихте очите си и отхвърлихте пророците; и управителите ви, и гледачите ви Той скри заради вашето беззаконие."},{"vNo":"6 ","txt":"И ще стане така, че Господ Бог ще ви изяви словото на една книга и това ще бъдат словата на тези, които почиват в мир."},{"vNo":"7 ","txt":"И ето, книгата ще бъде запечатана; и в нея ще има откровение от Бога, от началото на света до края му."},{"vNo":"8 ","txt":"Затова поради нещата, които са запечатани, нещата, които са запечатани, няма да бъдат предадени в деня на нечестието и мерзостите на людете. Затова книгата ще бъде забранена за тях."},{"vNo":"9 ","txt":"Но книгата ще бъде предадена на един човек и той ще предаде словата на книгата, които са словата на онези, които почиват в пръстта, и той ще предаде тези слова на друг."},{"vNo":"10 ","txt":"Но словата, които са запечатани, той няма да предаде, нито пък ще предаде книгата. Защото книгата ще бъде запечатана чрез силата Божия и откровението, което беше запечатано, ще бъде пазено в книгата до определеното от Господа време, та да могат да излязат наяве; защото ето, те откриват всичко от началото на света до края му."},{"vNo":"11 ","txt":"И идва денят, когато словата на книгата, които бяха запечатани, ще бъдат четени по горниците на къщите; и те ще бъдат четени чрез силата на Христа; и всички неща ще бъдат показани на чедата човешки, които някога са били между тях и които някога ще бъдат чак до края на света."},{"vNo":"12 ","txt":"Затова в деня, когато книгата бъде предадена на човека, за когото съм говорил, книгата ще бъде скрита от очите на света, за да не я съзрат очите на никого, освен на тримата свидетели, които ще я видят чрез силата Божия, освен човека, на когото ще бъде предадена; и те ще свидетелстват за истинността на книгата и нещата в нея."},{"vNo":"13 ","txt":"И никой друг няма да я види, с изключение на няколко, според волята Божия, за да свидетелстват на чедата човешки за Неговото слово; защото Господ Бог е казал, че словата на верните ще заговорят като че ли от мъртвите."},{"vNo":"14 ","txt":"Затова Господ Бог ще продължи да известява словата от книгата; и Той ще потвърди словото Си чрез устата на толкова свидетели, колкото му бъде угодно; и горко на оногова, който отрича словото Божие!"},{"vNo":"15 ","txt":"Но ето, ще стане така, че Господ Бог ще каже на онзи, на когото ще предаде книгата: Вземи тези слова, които не са запечатани и ги предай на друг, за да може той да ги покаже на учения, казвайки: Прочети това, моля те. И ученият ще каже: Донеси тук книгата и аз ще ги прочета."},{"vNo":"16 ","txt":"И сега, за светска слава и за да се обогатят ще кажат това, а не за славата Божия."},{"vNo":"17 ","txt":"И ще каже човекът: Не мога да донеса книгата, защото е запечатана."},{"vNo":"18 ","txt":"Тогава ученият ще каже: Не мога да я прочета."},{"vNo":"19 ","txt":"И ще стане така, че Господ Бог ще предаде отново книгата и словата в нея на онзи, който не е учен; и човекът, който не е учен, ще каже: Аз не съм учен."},{"vNo":"20 ","txt":"Тогава Господ Бог ще му каже: Учените няма да ги четат, защото те са ги отхвърлили, но Аз мога сам да свърша делото Си; затова ти ще прочетеш словата, които ще ти дам."},{"vNo":"21 ","txt":"Не пипай това, което е запечатано, защото Аз ще го покажа в определено от Мене време; защото Аз ще покажа на чедата човешки, че съм способен да върша собственото Си дело."},{"vNo":"22 ","txt":"Затова, щом прочетеш словата, които ти заповядах и се сдобиеш със свидетелите, които Аз ти обещах, тогава ти ще запечаташ книгата отново и ще я скриеш в Мене, за да мога да запазя словата, които не си прочел, докато намеря за добре според мъдростта Си да открия всички неща на чедата човешки."},{"vNo":"23 ","txt":"Защото ето, Аз съм Бог; и Аз съм Бог на чудеса; и Аз ще покажа на света, че съм същият вчера, днес и навеки; и Аз не действам сред чедата човешки иначе, освен само според вярата им."},{"vNo":"24 ","txt":"И ще стане така, че Господ ще каже отново на оногова, който ще прочете словата, които ще му бъдат предадени:"},{"vNo":"25 ","txt":"Тъй като тези люде се доближават до Мене с устата си, и с устните си Ме почитат, а са отдалечили сърцата си далеч от Мене, и страхът им от Мене идва от човешките поучения,"},{"vNo":"26 ","txt":"ето защо, Аз ще продължа да върша чудно дело сред този народ, да, чудно дело и изумление, защото мъдростта на техните мъдреци и учени ще погине и разумът на разумните им ще бъде скрит."},{"vNo":"27 ","txt":"И горко на онези, които търсят да скрият дълбоко намерението си от Господа! И делата им са в мрака и те казват: Кой ни вижда и кой ни знае? И те също казват: Сигурно е, че вашето обръщане на нещата с главата надолу ще бъде считано за грънчарската глина. Но ето, Аз ще им покажа, казва Господ на Силите, че познавам всичките им дела. Защото ще каже ли творбата за този, който я сътвори: Той не ме сътвори? Или изработеното нещо ще каже ли за този, който го изработи: Той не разбира нищо?"},{"vNo":"28 ","txt":"Но ето, казва Господ на Силите: Аз ще покажа на чедата човешки, че след съвсем късо време Ливан ще бъде превърнат в плодородно поле; и плодородното поле ще бъде считано за гора."},{"vNo":"29 ","txt":"И в този ден глухите ще чуят словата на книгата, и очите на слепите ще прогледнат навън от забвението и навън от мрака."},{"vNo":"30 ","txt":"И кротките също ще се умножават и радостта им ще бъде в Господа, и бедните измежду людете ще тържествуват в Светия Израилев."},{"vNo":"31 ","txt":"Защото сигурно е, тъй както жив е Господ, те ще видят, че страшният е сведен до нищо, а присмивачът е изгубен и всички, които дебнат случай да вършат беззаконие, са отхвърлени."},{"vNo":"32 ","txt":"А също и тези, които изкарват човека виновен за слово, и поставят клопка за този, който изобличава на портата и отстраняват праведния за нищо."},{"vNo":"33 ","txt":"Затова Господ, Който е изкупил Авраама, казва така за дома Яковов: Яков няма вече да се посрами, нито вече ще побледнее."},{"vNo":"34 ","txt":"Но когато той види децата си, делото на ръцете Ми сред него, те ще осветят името Ми и ще осветят Светия Яковов, и ще се боят от Бога Израилев."},{"vNo":"35 ","txt":"Тогава ония, които се заблудиха духом, ще се вразумят и тези, които роптаеха, ще приемат поука."}]}