{"heading":"Покаялите се биват кръщавани и приобщавани. Членовете на църквата, които се покаят, са опростени. Събранията се водят чрез силата на Светия Дух. Около 401–421 г. от Хр.","prevAbbr":"moro","prevNo":5,"nextAbbr":"moro","nextNo":7,"chapterTitle":"Мороний 6","verses":[{"vNo":"1 ","txt":"И сега, аз говоря за кръщението. Ето, бяха кръстени старейшини, свещеници и учители; и те не бяха кръщавани, освен ако не принасяха плод, съответствен на това, че са достойни;"},{"vNo":"2 ","txt":"нито приемаха някого за кръщение, освен ако той не идваше със съкрушено сърце и каещ се дух, и не засвидетелстваше на църквата, че наистина се покайва за всичките си грехове."},{"vNo":"3 ","txt":"И никой не бе приеман за кръщение, освен ако не вземеше върху си името на Христа, с твърдост да Му служи до края."},{"vNo":"4 ","txt":"И след като приемеха кръщението и биваха повлиявани и очиствани чрез силата на Светия Дух, те бяха причислявани към хората на църквата на Христа; и имената им се взимаха, за да могат да бъдат запомнени и хранени с доброто слово Божие, за да ги задържат в правия път, за да ги задържат непрестанно будни за молитва, уповаващи се само на заслугите на Христа, Който беше начинателят и завършителят на вярата им."},{"vNo":"5 ","txt":"И църквата често се събираше наедно, за да постят, да се молят и да разговарят едни с други относно благосъстоянието на душите си."},{"vNo":"6 ","txt":"И те се събираха често, за да вземат от хляба и виното във възпоменание на Господа Исуса."},{"vNo":"7 ","txt":"И те бяха точни в съблюдаването да няма беззаконие между тях; и които биваха намерени, че извършват беззаконие, трима свидетели от църквата ги осъждаха пред старейшините; и ако те не се покайваха и не се изповядваха, имената им се заличаваха и те не бяха повече причислявани към народа на Христа."},{"vNo":"8 ","txt":"Но винаги, когато те се покайваха и търсеха опрощение с искрено чувство, на тях им биваше прощавано."},{"vNo":"9 ","txt":"И събранията им бяха ръководени от църквата според въздействията на Духа и чрез силата на Светия Дух; защото, както силата на Светия Дух ги водеше било да проповядват или да увещават, или да се молят, или да умоляват или да пеят, тъкмо тъй се правеше."}]}