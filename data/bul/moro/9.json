{"heading":"И нефитите, и ламанитите са покварени и изродени. Те се изтезават и убиват едни други. Мормон се моли, за да може благодатта и добротата да почиват навеки върху Мороний. Около 401–421 г. от Хр.","sectionHeading":"Второто послание на Мормон до сина му Мороний.","prevAbbr":"moro","prevNo":8,"nextAbbr":"moro","nextNo":10,"chapterTitle":"Мороний 9","verses":[{"vNo":"1 ","txt":"Мой възлюбени сине, пиша ти отново, за да знаеш, че съм още жив; но ти пиша нещо и за онова, което ме натъжава."},{"vNo":"2 ","txt":"Защото ето, аз имах жестока битка с ламанитите, в която ние не победихме; и Археантус падна от меч, също и Лурам, и Емрон; да, ние изгубихме голям брой от нашите най-отбрани воини."},{"vNo":"3 ","txt":"И сега, ето, сине мой, аз се боя да не би ламанитите да унищожат този народ; защото те не се покайват и Сатана ги подтиква непрестанно към гняв един към друг."},{"vNo":"4 ","txt":"Ето, аз непрестанно се трудя за тях; но когато им проповядвам със строгост словото Божие, те се разтреперват и се гневят срещу мене; а когато не говоря със строгост, те вкоравяват сърцата си срещу това, което казвам; ето защо, боя се да не би Духът Господен да е престанал да владее в тях."},{"vNo":"5 ","txt":"Защото те така извънредно се гневят, че ми се струва, че нямат страх от смъртта; изгубили са любовта си един към друг и са непрестанно жадни за кръв и отмъщение."},{"vNo":"6 ","txt":"И сега, възлюбени сине мой, въпреки тяхната ожесточеност, нека се трудим усърдно; защото ако престанем да се трудим, ще си навлечем осъждане; защото имаме да вършим работа, докато сме в тази скиния от кал, за да победим врага на всичката праведност, тъй че душите ни да почиват в царството Божие."},{"vNo":"7 ","txt":"И сега, пиша нещо относно страданията на този народ. Защото според знанието, което получих от Аморон, ето, ламанитите имат много затворници, които взеха от кулата Сериса; и сред тях имаше мъже, жени и деца."},{"vNo":"8 ","txt":"И те убиха мъжете и бащите на тези жени и деца; и те хранят жените с плътта на мъжете им, а децата с плътта на бащите им и им дават само малко вода."},{"vNo":"9 ","txt":"При все това, тази ужасна мерзост на ламанитите не надминава тази на нашия народ в Мориантум. Защото ето, те плениха много от ламанитските дъщери; и след като ги лишиха от най-съкровеното и най-скъпоценното от всичко, което е целомъдрието и добродетелта,"},{"vNo":"10 ","txt":"и след като направиха това, те ги убиха по най-жесток начин, като измъчваха телата им чак до смърт; и след като направиха това, те поглъщаха плътта им като диви зверове, поради коравосърдечието си; и това го правят в знак на храброст."},{"vNo":"11 ","txt":"О, мой възлюбени сине, как може народ, нецивилизован като този"},{"vNo":"12 ","txt":"(а само преди няколко години той беше цивилизован и възхитителен народ),"},{"vNo":"13 ","txt":"о, сине мой, как може да има подобен народ, който се наслаждава на такава мерзост,"},{"vNo":"14 ","txt":"как може да очакваме, че Бог ще спре ръката Си в отсъждане срещу нас?"},{"vNo":"15 ","txt":"Ето, сърцето ми вика: Горко на този народ! Излез на съд, о, Боже, и скрий греховете им, нечестието и мерзостите им от лицето Си!"},{"vNo":"16 ","txt":"И още, сине мой, има много вдовици с дъщерите си, които останаха в Сериса; и войската на Занефи отнесе тази част от запасите им, които ламанитите не взеха със себе си, и ги остави да се скитат, търсейки каквото и да е за храна; и по пътя много стари жени припадат и умират."},{"vNo":"17 ","txt":"И войската, която е с мене, е слаба; и войските на ламанитите са между Сериса и мен; и всички тези, които избягаха в Аароновата войска, станаха жертва на техните ужасни зверства."},{"vNo":"18 ","txt":"О, колко развратен е моят народ! Те са без ред и без милост! Ето, аз съм човек и притежавам само сила човешка, и не мога повече да ги карам да се подчиняват на заповедите ми."},{"vNo":"19 ","txt":"И те са станали силни в тяхната извратеност, и те са еднакво жестоки, никого не щадят: нито стари, нито млади; и се наслаждават на всичко неправедно; и страданието на жените ни и децата ни по цялото лице на тази земя надминава всичко друго; да, език не може да разкаже, нито пък е възможно да бъде описано."},{"vNo":"20 ","txt":"И сега, сине мой, не желая повече да живея с тази ужасна гледка. Ето, ти познаваш нечестието на този народ; ти знаеш, че те са без съвест и без всякакво чувство, и нечестието им надминава това на ламанитите."},{"vNo":"21 ","txt":"Ето, сине мой, аз не мога да ги препоръчам на Бога от страх да не би Той да ме порази."},{"vNo":"22 ","txt":"Но ето, сине мой, аз препоръчвам тебе на Бога и се надявам в Христа, че ще бъдеш спасен; и се моля на Бога да пощади твоя живот, за да бъдеш свидетел или на завръщането на този Негов народ при Него, или на пълното им унищожение; защото знам, че те ще погинат, освен ако не се покаят и не се върнат при Него."},{"vNo":"23 ","txt":"И ако погинат, това ще е като яредитите и ще е поради упоритостта на сърцата им да търсят кръв и отмъщение."},{"vNo":"24 ","txt":"И ако бъде тъй, че те погинат, ние знаем, че много от братята ни преминаха към ламанитите и че един още по-голям брой ще преминат към тях; ето защо, ако ти бъдеш пощаден, а аз погина и не те видя повече, ти напиши някои неща; но аз вярвам, че ще може да те видя скоро, защото имам да ти поверя свещени летописи."},{"vNo":"25 ","txt":"Сине мой, бъди верен в Христа; и дано нещата, които написах, не те натъжат и не те доведат до смърт; но дано Христос те издигне и дано Неговите страдания и Неговата смърт, и явяването Му в тяло на нашите бащи, и Неговата милост, и дълготърпението Му, и надеждата за славата Му и за вечен живот да почиват в твоето съзнание навеки."},{"vNo":"26 ","txt":"И дано бъде и пребъде с теб навеки благодатта на Бога-Отец, чийто престол е горе в небесата, и тази на нашия Господ Исус Христос, Който е седнал от дясната страна на силата Му, докато всички неща не Му станат подчинени. Амин."}]}