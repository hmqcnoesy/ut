{"heading":"Мормон съкращава големите плочи на Нефи. Той слага малките плочи при другите плочи. Цар Вениамин установява мир в страната. Около 385 г. от Хр.","prevAbbr":"omni","prevNo":1,"nextAbbr":"mosiah","nextNo":1,"chapterTitle":"Словата на Мормон 1","verses":[{"vNo":"1 ","txt":"И сега аз, Мормон, бидейки готов да предам летописа, който съм водил, в ръцете на сина си, Мороний, ето, аз станах свидетел на почти цялостното унищожение на народа ми, нефитите."},{"vNo":"2 ","txt":"И сме много стотин години след пришествието на Христа, когато предавам тези летописи в ръцете на моя син, и ми се струва, че той ще бъде свидетел на цялостното унищожение на народа ми. Но дано Бог му даде да ги надживее, за да напише нещо за тях и нещо за Христа, с надежда, че това би могло да им бъде от полза един ден."},{"vNo":"3 ","txt":"А сега ще кажа нещо за това, което съм написал; защото след като бях направил съкращение на плочите на Нефи до времето на царуването на този цар Вениамин, за когото Амаликий говорѝ, аз прегледах летописите, които бяха предадени в ръцете ми и намерих тези плочи, които съдържаха този кратък разказ на пророците от Яков до царуването на този цар Вениамин, така както и много от словата на Нефи."},{"vNo":"4 ","txt":"И нещата, които са на тези плочи, ми харесват, поради пророчествата за пришествието на Христа; и моите бащи знаеха, че много от тях са изпълнени; да, и аз също знам, че всички неща, които бяха пророкувани относно нас до ден днешен, са изпълнени, че всички неща, които трябва да станат отсега нататък, ще се случат със сигурност."},{"vNo":"5 ","txt":"Затова аз избрах тези неща, за да свърша летописа си с тях, и останалата част от летописа си аз ще взема от плочите на Нефи; и не мога да запиша дори и една стотна част от нещата на народа ми."},{"vNo":"6 ","txt":"Но ето, аз ще взема тези плочи, които съдържат тези пророчества и откровения, и ще ги присъединя към останалата част от моя летопис, защото те са много ценни за мене; и аз знам, че те ще бъдат ценни и за братята ми."},{"vNo":"7 ","txt":"И аз правя това с мъдра цел; защото така ми се нашепва според въздействията на Духа Господен, Който е в мен. И сега, аз не знам всички неща; но Господ знае всички неща, които ще станат; ето защо, Той ме подбужда да действам според Неговата воля."},{"vNo":"8 ","txt":"И молитвата ми към Бога е за моите братя, така че те да могат още веднаж да стигнат до знанието за Бога, да, и за изкуплението на Христа; за да могат да станат още веднъж един възхитителен народ."},{"vNo":"9 ","txt":"И сега, аз, Мормон, продължавам, за да привърша летописа си, който вземам от плочите на Нефи; и го правя според знанието и разбирането, които Бог ми е дал."},{"vNo":"10 ","txt":"И тъй, стана така, че след като Амаликий беше предал тези плочи в ръцете на цар Вениамин, той ги взе и ги сложи с другите плочи, които съдържаха летописи и които бяха предавани на царете от поколение на поколение до дните на цар Вениамин."},{"vNo":"11 ","txt":"И от цар Вениамин нататък те бяха предавани от поколение на поколение, докато попаднаха в мои ръце. И аз, Мормон, се моля на Бога те да бъдат запазени отсега нататък. И знам, че те ще бъдат запазени, защото велики неща са записани върху тях, според които народът ми и техните братя ще бъдат съдени във великия и последен ден според словото Божие, което е записано."},{"vNo":"12 ","txt":"И сега, относно този цар Вениамин — имаше някакви раздори сред собствения Му народ."},{"vNo":"13 ","txt":"И стана така, че войските на ламанитите слязоха от земята Нефи да се сражават срещу народа му. Но ето, цар Вениамин събра наедно войските си и им устоя; и той се биеше със силата на собствената си ръка, с меча на Лаван."},{"vNo":"14 ","txt":"И в силата Господна те се противопоставиха на враговете си, докато избиха много хиляди от ламанитите. И стана така, че те продължиха да се бият срешу ламанитите, докато ги изтласкаха извън всички земи на тяхното наследство."},{"vNo":"15 ","txt":"И стана така, че след като бяха дошли лъжливи христи, и устите им бяха затворени, и те бяха наказани според престъпленията им;"},{"vNo":"16 ","txt":"и след като бяха дошли лъжливи пророци, лъжливи проповедници и лъжливи учители сред людете, и всички те бяха наказани за престъпленията си; и след като беше имало много раздори и много отцепничества на страната на ламанитите, ето, стана така, че цар Вениамин, с помощта на светите пророци, които бяха сред народа му,"},{"vNo":"17 ","txt":"защото ето, цар Вениамин беше свят човек и царуваше праведно над своя народ; и в страната имаше много свети мъже и те изричаха словото Божие със сила и власт; и те използваха остър език поради коравовратието на народа —"},{"vNo":"18 ","txt":"и тъй, с помощта на тези мъже цар Вениамин, трудейки се със силата на цялото си тяло и способностите на цялата си душа, заедно с пророците, успя да установи още веднъж мир в страната."}]}