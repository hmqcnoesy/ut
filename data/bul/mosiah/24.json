{"heading":"Амулон преследва Алма и народа му. Те трябва да бъдат предадени на смърт, ако се молят. Господ прави тегобите им да изглеждат леки. Той ги избавя от робство и те се завръщат в Зарахемла. Около 145–120 г. пр. Хр.","prevAbbr":"mosiah","prevNo":23,"nextAbbr":"mosiah","nextNo":25,"chapterTitle":"Мосия 24","verses":[{"vNo":"1 ","txt":"И стана така, че Амулон намери благоволение в очите на царя на ламанитите; ето защо, царят на ламанитите удостои него и братята му да бъдат назначени за учители на народа му, да, дори на народа, който беше в земята Семлон, и в земята Силом, и в земята Амулон."},{"vNo":"2 ","txt":"Защото ламанитите завладяха всички тези земи; затова царят на ламанитите беше назначил царе на всички тези земи."},{"vNo":"3 ","txt":"И сега, името на царя на ламанитите беше Ламан, наречен на името на баща си; и ето защо, той се наричаше цар Ламан. И той беше цар на многоброен народ."},{"vNo":"4 ","txt":"И той назначи учители от братята на Амулон във всяка земя, притежавана от народа му; и така езикът на Нефи започна да се преподава на всички народи на ламанитите."},{"vNo":"5 ","txt":"И те бяха народи, приятелски настроени едни към други; при все това, те не познаваха Бога; нито пък братята на Амулон ги учеха нещо за Господа, техния Бог, или за закона на Моисей; нито пък ги учеха на словата на Авинадий."},{"vNo":"6 ","txt":"Но те ги учеха, че трябва да водят летописа си и да могат да си пишат един на друг."},{"vNo":"7 ","txt":"И тъй ламанитите започнаха да увеличават богатството си и започнаха да търгуват помежду си, и да стават велики; и започнаха да бъдат хитър и мъдър народ според мъдростта на света, да, един много хитър народ, наслаждаващ се на всякакъв вид нечестие и грабеж, стига да не беше между собствените им братя."},{"vNo":"8 ","txt":"И сега стана така, че Амулон започна да упражнява власт върху Алма и братята му и започна да го преследва, и накара децата си да преследват техните деца."},{"vNo":"9 ","txt":"Защото Амулон познаваше Алма, че тъкмо той е бил един от царските свещеници и че тъкмо той повярва на словата на Авинадий, и че беше изгонен от царя, и следователно му беше ядосан; защото той самият беше поданик на цар Ламан, и въпреки това упражняваше власт над тях и ги товареха със задачи и поставяше надзиратели над тях."},{"vNo":"10 ","txt":"И стана така, че страданията им бяха толкова големи, че те започнаха да призовават силно Бога."},{"vNo":"11 ","txt":"И Амулон им заповяда да спрат призивите си; и постави стражи при тях да ги наблюдават, та всеки, който бъдеше намерен да призовава Бога, трябаше да бъде предаден на смърт."},{"vNo":"12 ","txt":"И Алма и народът му спряха да издигат гласовете си към Господа, техния Бог, но изливаха сърцата си пред Него; и Той знаеше помислите на сърцата им."},{"vNo":"13 ","txt":"И стана така, че гласът Господен дойде до тях сред страданията им, казвайки: Вдигнете главите си и се успокойте, защото знам завета, който сте сключили с Мене, и Аз ще сключа завет с Моя народ и ще ги избавя от робство."},{"vNo":"14 ","txt":"И Аз ще облекча тегобите, поставени на раменете ви, та даже вие да не можете да ги чувствате на гърбовете си, дори докато сте в робство; и това Аз ще направя, за да можете да Ми бъдете свидетели отсега насетне и за да знаете със сигурност, че Аз, Господ Бог, посещавам Моя народ в страданията му."},{"vNo":"15 ","txt":"И сега стана така, че тегобите, които бяха наложени върху Алма и братята му, станаха леки; да, Господ ги усили, за да могат да понесат тегобите си с лекота, и те се подчиняваха с желание и търпеливо на волята Господна."},{"vNo":"16 ","txt":"И стана така, че вярата и търпението им бяха толкова велики, че гласът Господен дойде отново до тях, казвайки: Успокойте се, защото утре сутринта ще ви избавя от робство."},{"vNo":"17 ","txt":"И Той каза на Алма: Ти ще предвождаш този народ и Аз ще вървя с тебе, и ще избавя този народ от робство."},{"vNo":"18 ","txt":"Сега стана така, че Алма и народът му събраха стадата си през нощта, както и от зърното си; да, даже цялата нощ прекараха те в събиране на стадата си наедно."},{"vNo":"19 ","txt":"И на сутринта Господ стори дълбок сън да падне върху ламанитите, да, и всичките им надзиратели бяха в дълбок сън."},{"vNo":"20 ","txt":"И Алма и народът му потеглиха към пустошта и след като бяха пътували цял ден, те разпънаха шатрите си в една долина и нарекоха долината Алма, защото той ги водеше по пътя им през пустошта."},{"vNo":"21 ","txt":"Да, и в долината Алма те изляха своите благодарности към Бога, защото Той беше милостив към тях и беше облекчил тегобите им, и беше ги избавил от робство; защото те бяха в робство, и никой не можеше да ги избави, освен Господът, техният Бог."},{"vNo":"22 ","txt":"И те въздадоха благодарности на Бога, да, всичките им мъже и всичките им жени, и всичките им деца, които можеха да говорят, издигнаха гласовете си във възхвала на техния Бог."},{"vNo":"23 ","txt":"И сега, Господ каза на Алма: Побързай и изведи този народ извън тази земя, понеже ламанитите са се събудили и те преследват; ето защо, излез от тази земя и аз ще спра ламанитите в тази долина, та да не преследват по-нататък този народ."},{"vNo":"24 ","txt":"И стана така, че те напуснаха долината и предприеха пътуването си в пустошта."},{"vNo":"25 ","txt":"И след като бяха вървели дванадесет дена в пустошта, те пристигнаха в земята Зарахемла; и цар Мосия ги прие също с радост."}]}