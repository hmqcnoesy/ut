{"heading":"Някои ламанитски дъщери са отвлечени от свещениците на Ной. Ламанитите водят война с Лимхий и неговия народ. Ламанитското войнство е отблъснато и усмирено. Около 145–123 г. пр. Хр.","prevAbbr":"mosiah","prevNo":19,"nextAbbr":"mosiah","nextNo":21,"chapterTitle":"Мосия 20","verses":[{"vNo":"1 ","txt":"Сега, имаше местност в Семлон, където дъщерите на ламанитите се събираха, за да пеят, да танцуват и да се веселят."},{"vNo":"2 ","txt":"И стана така, че един ден малък брой от тях се събра да пеят и танцуват."},{"vNo":"3 ","txt":"И сега, свещениците на цар Ной, като се срамуваха да се върнат в град Нефи, да, и страхувайки се също, че людете ще ги убият, ето защо, те не смееха да се върнат при жените си и децата си."},{"vNo":"4 ","txt":"И като останаха в пустошта и намериха дъщерите на ламанитите, скриха се и започнаха да ги дебнат."},{"vNo":"5 ","txt":"И когато няколко от тях се събраха да танцуват, те излязоха от скришните си места, хванаха ги и ги закараха в пустошта; да, двадесет и четири от дъщерите на ламанитите те закараха в пустошта."},{"vNo":"6 ","txt":"И стана така, че когато ламанитите откриха, че дъщерите им липсват, те се разгневиха на народа на Лимхий, защото помислиха, че народът на Лимхий е направил това."},{"vNo":"7 ","txt":"Ето защо, те изпратиха войските си, да, даже самият цар предвождаше людете си; и те възлязоха в земята Нефи, за да унишожат народа на Лимхий."},{"vNo":"8 ","txt":"И сега, Лимхий ги беше забелязал от високата кула, дори всичките им приготовления за война беше забелязал той; затова той събра народа си и приготви засада в полетата и горите."},{"vNo":"9 ","txt":"И стана така, че когато ламанитите дойдоха, народът на Лимхий започна да се нахвърля върху тях от засада и да ги избиват."},{"vNo":"10 ","txt":"И стана така, че битката стана извънредно жестока, защото те се биеха като лъвове за плячката си."},{"vNo":"11 ","txt":"И стана така, че народът на Лимхий започна да отблъсква ламанитите, въпреки че не бяха и наполовина толкова многобройни, колкото ламанитите. Но те се биеха за живота си, за жените си и за децата си; ето защо, те се напрягаха докрай и се биеха като хали."},{"vNo":"12 ","txt":"И стана така, че те намериха царя на ламанитите сред убитите им; все пак той не беше още мъртъв, въпреки че беше ранен и изоставен на земята, тъй бързо беше бягството на людете му."},{"vNo":"13 ","txt":"И те го прибраха и превързаха раните му, заведоха го пред Лимхий и казаха: Ето, това е царят на ламанитите; бидейки ранен, той е паднал сред мъртвите им и те са го изоставили; и ето, ние го доведохме пред тебе; и нека сега го убием."},{"vNo":"14 ","txt":"Но Лимхий им каза: Няма да го убивате, но го доведете тука, за да го видя. И те го доведоха. И Лимхий му каза: Каква причина имахте да възлезете да воювате срещу народа ми? Ето, народът ми не е нарушил клетвата, която ви сторих, тогава защо трябваше вие да нарушите клетвата, която сторихте пред моя народ?"},{"vNo":"15 ","txt":"И сега, царят каза: Аз наруших клетвата, защото твоите люде отвлякоха дъщерите на моя народ; ето защо, в гнева си аз накарах моя народ да възлезе да воюва срещу народа ти."},{"vNo":"16 ","txt":"И сега, Лимхий не беше чул нищо относно това, ето защо, той каза: Ще потърся сред людете ми и който и да е направил това нещо, ще погине. Ето защо, той нареди да се направи разследване сред народа му."},{"vNo":"17 ","txt":"Сега, след като Гедеон беше разбрал това и като царски военачалник, той отиде и каза на царя: Аз те моля, въздръж се и не търси сред тези люде, и не ги обвинявай за това."},{"vNo":"18 ","txt":"Защото не помниш ли свещениците на баща ти, които този народ търсеше да унищожи? И не са ли те в пустошта? И не са ли те тези, които са откраднали дъщерите на ламанитите?"},{"vNo":"19 ","txt":"И сега, ето, кажи на царя за тези неща, та той да може да каже на народа си и те да се усмирят към нас, защото ето, те вече се готвят да дойдат върху ни отново; и ето, ние сме малко на брой."},{"vNo":"20 ","txt":"И ето, те идват с многобройните си войнства; и ако царят не ги усмири към нас, ние ще погинем."},{"vNo":"21 ","txt":"Защото не са ли изпълнени словата на Авинадий, които той пророкуваше срещу нас, и всичко това, защото не искахме да се вслушаме в словата Господни и да се отвърнем от беззаконията си?"},{"vNo":"22 ","txt":"И сега, нека усмирим царя и изпълним клетвата, която сме му дали; защото по-добре е да бъдем в робство, отколкото да загубим живота си; ето защо, нека сложим край на проливането на толкова много кръв."},{"vNo":"23 ","txt":"И сега, Лимхий разказа на царя всичко относно баща си и свещениците, които бяха избягали в пустошта и отдаде на тях отвличането на дъщерите им в пустошта."},{"vNo":"24 ","txt":"И стана така, че царят се усмири към народа на Лимхий и им каза: Нека да излезем да посрещнем народа ми без оръжие; и аз ти се кълна, че народът ми не ще изтреби твоя."},{"vNo":"25 ","txt":"И стана така, че те последваха царя и излязоха без оръжия да посрещнат ламанитите. И стана така, че те срещнаха ламанитите; и царят на ламанитите се поклони пред тях и заговори в полза на народа на Лимхий."},{"vNo":"26 ","txt":"И когато ламанитите видяха народа на Лимхий, че са без оръжия, смилиха се над тях и се усмириха спрямо тях, и се върнаха в мир в собствената си земя заедно с царя си."}]}