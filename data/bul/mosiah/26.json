{"heading":"Много членове на Църквата са въвлечени в грях от невярващите. На Алма е обещан вечен живот. Онези, които се покаят и се кръстят, получават опрощение. Църковните членове в грях, които се покаят и се изповядат пред Алма и пред Господа, ще бъдат опростени; иначе те не ще бъдат причислявани към народа на Църквата. Около 120–100 г. пр. Хр.","prevAbbr":"mosiah","prevNo":25,"nextAbbr":"mosiah","nextNo":27,"chapterTitle":"Мосия 26","verses":[{"vNo":"1 ","txt":"Сега стана така, че имаше много люде от подрастващото поколение, които не можеха да разберат словата на цар Вениамин, бидейки малки деца по времето, когато той говорѝ на своя народ, и те не вярваха в преданието на бащите си."},{"vNo":"2 ","txt":"Те не вярваха в казаното относно възкресението на мъртвите, нито пък вярваха в пришествието на Христа."},{"vNo":"3 ","txt":"И сега, поради тяхното неверие те не можеха да разберат словото Божие; и сърцата им бяха закоравели."},{"vNo":"4 ","txt":"И те не искаха да бъдат кръстени; нито пък искаха да се присъединят към църквата. И те бяха отделен народ по отношение на вярата си, и останаха такъв завинаги, тъкмо в тяхното плътско и грешно състояние; защото не искаха да призоват Господа, техния Бог."},{"vNo":"5 ","txt":"И сега, през царуването на Мосия те не бяха и наполовина толкова многобройни, колкото Божия народ; но поради разногласията между братята, техният брой се увеличи."},{"vNo":"6 ","txt":"Защото стана така, че те измамиха мнозина в църквата с ласкателните си слова и ги накараха да извършат много грехове; ето защо, стана нужно онези, които извършваха грях и бяха в църквата, да бъдат увещавани от църквата."},{"vNo":"7 ","txt":"И стана така, че те бяха доведени пред свещениците и предадени на свещениците от учителите; а свещениците ги доведоха пред Алма, който беше висшият свещеник."},{"vNo":"8 ","txt":"Сега, цар Мосия беше дал на Алма власт над църквата."},{"vNo":"9 ","txt":"И стана така, че Алма не знаеше за тях; но имаше много свидетели против тях; да, людете ставаха и свидетелстваха за беззаконията им изчерпателно."},{"vNo":"10 ","txt":"Сега, такова нещо не беше се случвало преди в църквата; ето защо, Алма беше духовно смутен и накара да ги заведат пред царя."},{"vNo":"11 ","txt":"И той каза на царя: Ето, тука има мнозина, които ние доведохме пред теб и които са обвинени от братята им; да, те бяха хванати в разни беззакония. И те не се покайват за беззаконията си, ето защо, ние ги доведохме пред тебе, за да ги съдиш според престъпленията им."},{"vNo":"12 ","txt":"Но цар Мосия отговори на Алма: Ето, няма аз да ги съдя; затова ги предавам в твои ръце, за да бъдат съдени."},{"vNo":"13 ","txt":"И сега, духът на Алма отново беше смутен; и той отиде и попита Господа какво да прави относно това, защото се страхуваше да не извърши нещо неправедно в Божиите очи."},{"vNo":"14 ","txt":"И стана така, че след като изля цялата си душа на Бога, гласът Господен дойде към него, казвайки:"},{"vNo":"15 ","txt":"Благословен си ти, Алма, и благословени са онези, които бяха кръстени във водите на Мормон. Благословен си ти, поради извънредната ти вяра единствено в словата на моя слуга Авинадий."},{"vNo":"16 ","txt":"И благословени са те, поради извънредната им вяра единствено в словата, които ти си им казал."},{"vNo":"17 ","txt":"И благословен си ти, защото установи църква сред този народ; и те ще бъдат утвърдени и ще бъдат Мой народ."},{"vNo":"18 ","txt":"Да, благословен е този народ, който иска да носи името Ми; понеже по Мое име те ще се наричат; и те са Мои."},{"vNo":"19 ","txt":"И защото се допита до Мене относно прегрешителя, благословен си ти."},{"vNo":"20 ","txt":"Ти си Мой слуга; и Аз сключвам завет с тебе, че ти ще имаш вечен живот; и ти ще Ми служиш и ще тръгнеш в Моето име, и ще събираш наедно овцете Ми."},{"vNo":"21 ","txt":"И този, който чуе гласа Ми, ще бъде Моя овца; и него ще приемете в църквата, и него Аз ще приема също."},{"vNo":"22 ","txt":"Защото ето, това е Моята църква и всеки, който е кръстен, ще бъде кръстен в знак на покаяние. И този, когото приемете, ще вярва в Моето име; и Аз щедро ще му простя."},{"vNo":"23 ","txt":"Защото Аз съм Този, Който взема върху Си греховете на света; защото Аз съм Този, Който е сътворил човека; и Аз съм Този, Който дава място от дясната Си страна на оногова, който вярва до края."},{"vNo":"24 ","txt":"Защото ето, в Моето име са призовани те; и ако Ме познават, те ще се явят и ще имат място от дясната Ми страна завинаги."},{"vNo":"25 ","txt":"И ще стане така, че когато зазвучи втората тръба, онези, които никога не са Ме познавали, ще се явят и ще застанат пред Мене."},{"vNo":"26 ","txt":"И тогава те ще узнаят, че Аз съм Господ, техния Бог, и че Аз съм техния Изкупител; но те не ще бъдат изкупени."},{"vNo":"27 ","txt":"И тогава Аз ще им изповядам, че никога не съм ги познавал; и те ще се оттеглят във вечния огън, приготвен за дявола и неговите ангели."},{"vNo":"28 ","txt":"Ето защо, Аз ти казвам, че онзи, който не чуе гласа Ми, същият не приемайте в Моята църква, защото него Аз не ще приема в последния ден."},{"vNo":"29 ","txt":"Ето защо, Аз ти казвам: Иди; и всеки, който прегреши срещу Мене, ще го съдиш според греховете, които е извършил; и ако той изповяда греховете си пред тебе и Мене, и се разкае искрено в сърцето си, на него ще простиш и Аз също ще му простя."},{"vNo":"30 ","txt":"Да, и всеки път, когато Моят народ се покайва, Аз ще прощавам простъпките им против Мене."},{"vNo":"31 ","txt":"И вие също ще си прощавате един на друг простъпките; защото истина ви казвам, онзи, който не прощава простъпките на ближния си, когато той казва, че се покайва, същият се е поставил под осъждане."},{"vNo":"32 ","txt":"Сега Аз ти казвам: Иди; и всеки, който не се покае за греховете си, същият няма да бъде причисляван към Моя народ; и това ще се съблюдава отсега нататък."},{"vNo":"33 ","txt":"И стана така, че когато Алма чу тези слова, той ги записа, за да ги има и да съди хората на тази църква според Божиите заповеди."},{"vNo":"34 ","txt":"И стана така, че Алма отиде и осъди онези, които бяха хванати в беззаконие съгласно словото Господне."},{"vNo":"35 ","txt":"И тези, които се покаяха за греховете си и ги изповядваха, тях той причисли към хората на църквата."},{"vNo":"36 ","txt":"И онези, които не желаеха да изповядат греховете си и да се покаят за беззаконието си, същите не бяха причислени сред хората на църквата и имената им бяха заличени."},{"vNo":"37 ","txt":"И стана така, че Алма сложи ред във всички дела на църквата; и те започнаха да имат мир и да преуспяват извънредно много в делата на църквата, като ходеха благоразумно пред Бога, като приемаха и кръщаваха мнозина."},{"vNo":"38 ","txt":"И сега, всички тези неща Алма и неговите помощници, които ръководеха църквата, вършеха като ходеха с цялото си усърдие, проповядвайки Божието слово във всички неща, изстрадвайки всякакъв вид огорчения, като бяха преследвани от онези, които не принадлежаха към църквата Божия."},{"vNo":"39 ","txt":"И те увещаваха братята си; и те също бяха увещавани чрез словото Божие, всеки един според греховете си, или за греховете, които той бе извършил, като Бог му заповядваше да се моли непрестанно и да въздава благодарности във всички неща."}]}