{"heading":"Исаия говори относно Месията. Изложени са унижението и страданията на Месията. Той направи душата Си приношение за грях и ходатайства за прегрешителите. Сравни с Исаия, гл. 53. Около 148 г. пр. Хр.","prevAbbr":"mosiah","prevNo":13,"nextAbbr":"mosiah","nextNo":15,"chapterTitle":"Мосия 14","verses":[{"vNo":"1 ","txt":"Да, не казва ли Исаия: Кой е повярвал на известието ни; и на кого се е открила ръката Господна?"},{"vNo":"2 ","txt":"Защото той ще израсне пред Него като нежно растение и като корен от суха земя; Той няма приличие, нито благообразие и когато Го видим, няма да има красота, та да Го желаем."},{"vNo":"3 ","txt":"Той е презрян и отхвърлен от човеците; човек на скърби и навикнал на печал; и ние скрихме лицата си от Него; Той беше презрян и ние за нищо не Го счетохме."},{"vNo":"4 ","txt":"Той наистина понесе нашата печал и се натовари със скърбите ни; а ние Го счетохме за ударен, поразен от Бога и наскърбен."},{"vNo":"5 ","txt":"Но Той беше наранен за нашите прегрешения и бит за нашите беззакония; върху Него дойде наказанието за нашия мир; и чрез Неговите рани от камшика ние се изцелихме."},{"vNo":"6 ","txt":"Всички ние се заблудихме като овце; отбихме се, всеки по пътя си; и Господ възложи върху Него беззаконията на всички ни."},{"vNo":"7 ","txt":"Той бе угнетяван, и подложен на страдания, при все това Той не отвори устата Си; Той е доведен като агне на заколение и както овцата пред стригачите си е безгласна, така и Той не отвори устата Си."},{"vNo":"8 ","txt":"Той беше грабнат от тъмница и от правосъдие; и кой ще прогласи рода Му? Защото Той беше отсечен от земята на живите; за прегрешенията на моя народ бе Той ударен."},{"vNo":"9 ","txt":"И Той направи гроба Си със злодея и с богатия в смъртта Си; защото не бе вършил зло нито пък имаше измама в устата Му."},{"vNo":"10 ","txt":"При все това угодно беше на Господа Той да бъде бит; Той Го предаде на печал; когато направиш душата Му приношение за грях, Той ще види потомството Си и ще продължи дните Си и благоволението Господне ще преуспее в ръката Му."},{"vNo":"11 ","txt":"Той ще види плодовете от труда на душата Си и ще бъде задоволен; чрез знанието Си праведният Мой слуга ще оправдае мнозина; защото Той ще понесе беззаконията им."},{"vNo":"12 ","txt":"Ето защо, ще Му отделя дял с великите и Той ще раздели плячката Си със силните; защото Той изложи душата Си на смърт и беше причислен към прегрешителите; и Той понесе греховете на мнозина и стори ходатайство за прегрешителите."}]}