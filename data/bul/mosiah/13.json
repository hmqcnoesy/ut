{"heading":"Божествена сила предпазва Авинадий. Той проповядва Десетте заповеди. Спасението не идва единствено чрез закона на Моисей. Сам Бог ще извърши единение и ще изкупи народа си. Около 148 г. пр. Хр.","prevAbbr":"mosiah","prevNo":12,"nextAbbr":"mosiah","nextNo":14,"chapterTitle":"Мосия 13","verses":[{"vNo":"1 ","txt":"И сега, когато царят чу тези слова, той каза на свещениците си: Махнете този човек и го убийте; защото какво можем да направим с него, той е един луд."},{"vNo":"2 ","txt":"И те се приближиха и се опитаха да сложат ръка на него; но той им устоя и им каза:"},{"vNo":"3 ","txt":"Не ме пипайте, защото ако сложите ръка върху ми, Господ ще ви порази, защото не съм предал още известието, което Господ ме изпрати да предам; нито пък съм ви казал онова, което вие искахте да ви кажа; ето защо, Бог няма да позволи да бъда унищожен в този момент."},{"vNo":"4 ","txt":"Но аз трябва да изпълня заповедите, които Господ ми заповяда; вие ми се разгневихте, защото ви казах истината. И още, понеже аз ви изрекох словото Божие, вие сметнахте, че съм луд."},{"vNo":"5 ","txt":"Сега стана така, че след като Авинадий беше изрекъл тези слова, людете на цар Ной не посмяха да сложат ръка върху му, защото Духът Господен беше върху него; и лицето му сияеше с извънреден блясък, тъкмо както Моисеевото, когато той беше на планината Синай, докато говореше с Господа."},{"vNo":"6 ","txt":"И той говорѝ със сила и власт от Бога; и той продължи словата си, казвайки:"},{"vNo":"7 ","txt":"Вие виждате, че нямате сила да ме убиете, ето защо, аз свършвам посланието си. Да, и аз усещам, че то ви пробожда в сърцата, защото ви казвам истината относно вашите беззакония."},{"vNo":"8 ","txt":"Да, и словата ми ви изпълват с изумление, с учудване и с гняв."},{"vNo":"9 ","txt":"Но аз свършвам посланието си; и тогава няма да има значение къде ще отида, ако е тъй, че съм спасен."},{"vNo":"10 ","txt":"Но поне ви казвам, каквото направите с мене, след това ще бъде образец и сянка на нещата, които ще дойдат."},{"vNo":"11 ","txt":"И сега, аз ви чета останалата част от заповедите Божии, защото усещам, че те не са написани в сърцата ви; и аз схващам, че сте изучавали и поучавали беззаконие през по-голямата част от живота си."},{"vNo":"12 ","txt":"И сега, вие си спомняте, че ви казах: Не си прави кумир или каквото и да било подобие на нещата, които са на небето горе или на земята отдолу, или които са във водата под земята."},{"vNo":"13 ","txt":"И още: Да не им се кланяш нито да им служиш; защото Аз, Господ, твоят Бог, съм ревнив Бог, въздавайки беззаконията на бащите върху чедата до третото и четвъртото поколение на тези, които Ме мразят,"},{"vNo":"14 ","txt":"а показвайки милост към хиляди от тези, които Ме обичат и спазват Моите заповеди."},{"vNo":"15 ","txt":"Не изговаряй напразно името на Господа, твоя Бог; защото Господ няма да счита за безгрешен оногова, който изговаря името Му напразно."},{"vNo":"16 ","txt":"Помни съботния ден, за да го пазиш свят."},{"vNo":"17 ","txt":"Шест дни да работиш и да вършиш всичката си работа;"},{"vNo":"18 ","txt":"но на седмия ден, съботата на Господа, твоя Бог, да не вършиш никаква работа, нито ти, нито сина ти, нито дъщеря ти, нито слугата ти, нито слугинята ти, нито добитъкът ти, нито чужденецът, който е отвътре вратите ти."},{"vNo":"19 ","txt":"Защото в шест дни Господ направи небето и земята, и морето, и всичко, което е в тях; ето защо, Господ благослови съботния ден и го освети."},{"vNo":"20 ","txt":"Почитай баща си и майка си, за да бъдат дълги дните ти на земята, която Господ, твоят Бог ти дава."},{"vNo":"21 ","txt":"Не убивай."},{"vNo":"22 ","txt":"Не прелюбодействай. Не кради."},{"vNo":"23 ","txt":"Не свидетелствай лъжливо против ближния си."},{"vNo":"24 ","txt":"Не пожелавай къщата на ближния си и не пожелавай жената на ближния си нито слугата му, нито слугинята му, нито вола му, нито осела му, нито каквото и да е, което е на ближния ти."},{"vNo":"25 ","txt":"И стана така, че след като Авинадий бе привършил тези слова, той им каза: Учили ли сте този народ, че трябва да съблюдава всички тези неща, за да спазва тези заповеди?"},{"vNo":"26 ","txt":"Казвам ви, че Не; защото ако бяхте, Господ не щеше да ме накара да изляза и да пророкувам зло на този народ."},{"vNo":"27 ","txt":"И сега, вие казахте, че спасението идва чрез закона на Моисей. Аз ви казвам, че е нужно все още да спазвате закона на Моисей; но аз ви казвам, че ще дойде време, когато не ще бъде повече нужно да се спазва законът на Моисей."},{"vNo":"28 ","txt":"И освен това аз ви казвам, че спасението не идва единствено от закона; и ако не е единението, което сам Бог ще извърши за греховете и беззаконията на своя народ, те неизбежно ще погинат, въпреки закона на Моисей."},{"vNo":"29 ","txt":"И сега, казвам ви, че беше нужно да има закон, даден на чедата Израилеви, да, дори един много строг закон, защото те бяха коравовратен народ, бърз да върши беззаконие, но бавен да помни Господа, своя Бог."},{"vNo":"30 ","txt":"Ето защо, им бе даден закон, да, един закон за действия и за обреди, един закон, който те трябваше да съблюдават строго ден след ден, за да бъдат държани във възпоменание за Бога и за дълга си към Него."},{"vNo":"31 ","txt":"Но ето, аз ви казвам, че всички тези неща бяха примери за идните неща."},{"vNo":"32 ","txt":"И сега, разбраха ли те закона? Аз ви казвам Не, не всички от тях разбраха закона; и това заради коравосърдечието им; защото те не разбраха, че никой човек не може да бъде спасен, освен чрез изкуплението Божие."},{"vNo":"33 ","txt":"Защото ето, не им ли пророкуваше Моисей за пришествието на Месията и че Бог ще изкупи Своя народ? Да, и дори всички пророци, които някога са пророкували от началото на света, не са ли говорили те повече или по-малко за тези неща?"},{"vNo":"34 ","txt":"Не са ли казвали те, че сам Бог ще слезе сред чедата човешки и ще вземе върху Си образа на човек, и ще се появи в могъща сила върху лицето на земята?"},{"vNo":"35 ","txt":"Да, не са ли казвали те също, че Той ще осъществи възкресението на мъртвите и че Той самият ще бъде угнетяван и подлаган на страдания?"}]}