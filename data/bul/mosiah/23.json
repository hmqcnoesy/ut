{"heading":"Алма отказва да бъде цар. Той служи като висш свещеник. Господ наказва народа Си и ламанитите завладяват земята Елам. Амулон, водачът на нечестивите свещеници на цар Ной, управлява като васал на ламанитския самодържец. Около 145–121 г. пр. Хр.","sectionHeading":"Разказ за Алма и народа Господен, който бе изпъден в пустошта от людете на цар Ной.","prevAbbr":"mosiah","prevNo":22,"nextAbbr":"mosiah","nextNo":24,"chapterTitle":"Мосия 23","verses":[{"vNo":"1 ","txt":"Сега, Алма, бидейки предупреден от Господа, че войските на цар Ной ще ги връхлетят и като съобщи това на народа си, те събраха наедно стадата си, взеха зърното си и се оттеглиха в пустошта пред войските на цар Ной."},{"vNo":"2 ","txt":"И Господ ги усили, та людете на цар Ной не можаха да ги настигнат и унищожат."},{"vNo":"3 ","txt":"И те избягаха на осем дни път в пустошта."},{"vNo":"4 ","txt":"И стигнаха до една земя, да, даже една прекрасна и приятна земя, земя с чиста вода."},{"vNo":"5 ","txt":"И те разпънаха шатрите си и започнаха да обработват земята, и започнаха да градят сгради; да, те бяха трудолюбиви и работеха извънредно много."},{"vNo":"6 ","txt":"И народът пожела Алма да им бъде цар, защото той беше обичан от своя народ."},{"vNo":"7 ","txt":"Но той им каза: Ето, не е нужно да имаме цар, защото тъй казва Господ: Не считай една плът повече от друга, или един човек да не се мисли за по-горен от другия; затова ви казвам, че не е нужно да имате цар."},{"vNo":"8 ","txt":"При все това, ако беше възможно да имате за царе винаги праведни люде, тогава би било добре да имате цар."},{"vNo":"9 ","txt":"Но спомнете си беззаконието на цар Ной и свещениците му; и аз самият попаднах в примка, и извърших много неща, които бяха мерзки в очите Господни, които ми причиниха тежко покаяние."},{"vNo":"10 ","txt":"При все това, след много горест Господ чу призивите ми и отговори на молитвите ми, и ме направи оръдие в ръцете Си за довеждането на толкова много от вас до познание за Неговата истина."},{"vNo":"11 ","txt":"При все това аз не се възхвалявам за това, защото съм недостоен да се самовъзхвалявам."},{"vNo":"12 ","txt":"И сега, аз ви казвам, че вие сте били угнетявани от цар Ной и сте били в робство на него и от свещениците му, и чрез тях бяхте доведени в беззаконие; ето защо, вие бяхте вързани с връзките на беззаконието."},{"vNo":"13 ","txt":"И сега, след като сте избавени от тези връзки чрез силата Божия, да, дори от ръцете на цар Ной и людете му, също и от връзките на беззаконието, тъкмо тъй аз искам да стоите здраво в тази свобода, с която сте били направени свободни, и да не поверявате на никой човек да бъде цар над вас."},{"vNo":"14 ","txt":"И също така не поверявайте никому да ви бъде учител или проповедник, освен ако той не е Божий човек, не ходи в Неговите пътища и не спазва заповедите Му."},{"vNo":"15 ","txt":"Тъй Алма поучаваше народа си, че всеки човек трябва да обича ближния си както себе си, че не трябва да има раздори помежду им."},{"vNo":"16 ","txt":"И сега, Алма им беше висш свещеник и основател на църквата им."},{"vNo":"17 ","txt":"И стана така, че никой не получаваше власт да проповядва или да поучава, освен чрез него от Бога. Ето защо, той посвети всичките им свещеници и всичките им учители, и никой не беше посвещаван, ако не беше праведен човек."},{"vNo":"18 ","txt":"Ето защо, те бдяха над людете си и ги подхранваха с неща, принадлежащи на праведността."},{"vNo":"19 ","txt":"И стана така, че те започнаха да преуспяват извънредно в земята, и нарекоха земята Елам."},{"vNo":"20 ","txt":"И стана така, че те се умножиха и преуспяха извънредно в земята Елам; и те построиха град и го нарекоха град Елам."},{"vNo":"21 ","txt":"При все това Господ намери за уместно да накаже Своя народ; да, Той изпита тяхната вяра и търпението им."},{"vNo":"22 ","txt":"При все това всеки, който се уповава на Него, същият ще бъде вдигнат в последния ден. Да, и тъй стана с този народ."},{"vNo":"23 ","txt":"Защото ето, аз ще ви покажа, че той бе доведен в робство и че никой не можеше да го избави освен Господ, техния Бог, да, тъкмо Богът на Авраам и Исаак, и на Яков."},{"vNo":"24 ","txt":"И стана така, че Той ги избави и им показа могъщата Си сила и голямо беше ликуването им."},{"vNo":"25 ","txt":"Защото ето, стана така, че докато бяха в земята Елам, да, в град Елам, докато обработваха земята наоколо, ето, една войска на ламанитите влезе в пределите на земята."},{"vNo":"26 ","txt":"Сега стана така, че братята на Алма избягаха от полята си и се събраха наедно в град Елам; и бяха много уплашени поради появата на ламанитите."},{"vNo":"27 ","txt":"Но Алма излезе и застана сред тях и ги увещаваше, че не трябва да се плашат, но че трябва да си спомнят Господа, техния Бог и Той ще ги избави."},{"vNo":"28 ","txt":"Ето защо, те успокоиха страховете си и започнаха да призовават Господа да смекчи сърцата на ламанитите, та да ги пощадят, както и жените им и децата им."},{"vNo":"29 ","txt":"И стана така, че Господ смекчи сърцата на ламанитите. И Алма и братята му излязоха и се предадоха в техни ръце; и ламанитите завладяха земята Елам."},{"vNo":"30 ","txt":"Сега, войските на ламанитите, които преследвали народа на цар Лимхий, се загубили в пустошта за много дни."},{"vNo":"31 ","txt":"И ето, те намерили свещениците на цар Ной в една местност, която те нарекли Амулон; и те били започнали да населяват земята Амулон и били започнали да обработват земята."},{"vNo":"32 ","txt":"Сега името на водача на онези свещеници беше Амулон."},{"vNo":"33 ","txt":"И стана така, че Амулон отправи молба към ламанитите; и той също изпрати техните съпруги, които бяха дъщерите на ламанитите, да умоляват братята си да не погубват съпрузите им."},{"vNo":"34 ","txt":"И ламанитите се смилиха над Амулон и братята му и не ги погубиха заради съпругите им."},{"vNo":"35 ","txt":"И Амулон и братята му се присъединиха към ламанитите и тръгнаха на път в пустошта да търсят земята Нефи, когато откриха земята Елам, която беше притежавана от Алма и братята му."},{"vNo":"36 ","txt":"И стана така, че ламанитите обещаха на Алма и на братята му, че ако те им покажат пътя, който води към земята Нефи, те ще им подарят живота и свободата."},{"vNo":"37 ","txt":"Но след като Алма им показа пътя, който водеше към земята Нефи, ламанитите не устояха на обещанието си; и поставиха стражи из земята Елам, за да пазят Алма и братята му."},{"vNo":"38 ","txt":"И останалата им част отиде в земята Нефи; и част от тях се върна в земята Елам, и доведоха също и жените и децата на стражите, които бяха оставени в земята."},{"vNo":"39 ","txt":"И царят на ламанитите даде на Амулон да стане цар и управител на народа си, който се намираше в земята Елам; при все това той нямаше власт да върши нищо против волята на царя на ламанитите."}]}