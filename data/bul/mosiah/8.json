{"heading":"Амон поучава народа на Лимхий. Той научава за двадесет и четирите яредитски плочи. Древните летописи могат да бъдат преведени от гледачи. Няма по-голяма дарба от гледачеството. Около 121 г. пр. Хр.","prevAbbr":"mosiah","prevNo":7,"nextAbbr":"mosiah","nextNo":9,"chapterTitle":"Мосия 8","verses":[{"vNo":"1 ","txt":"И стана така, че след като цар Лимхий беше свършил да говори на народа си, защото той им каза много неща, но аз записах само някои от тях в тази книга, той разказа на своя народ всичко това, което се отнасяше до техните братя, които бяха в земята Зарахемла."},{"vNo":"2 ","txt":"И той накара Амон да застане пред множеството и да им разкаже всичко, което се беше случило на братята им още от времето, когато Заниф възлезе от земята, чак до времето, когато той самият възлезе от страната."},{"vNo":"3 ","txt":"И той разказа също последните слова, с които цар Вениамин ги беше поучавал и ги обясни на народа на цар Лимхий, за да могат да разберат всички словата, които той изрече."},{"vNo":"4 ","txt":"И стана така, че след като беше направил всичко това, цар Лимхий разпусна множеството и заповяда на всички да се разотидат по домовете си."},{"vNo":"5 ","txt":"И стана така, че той накара да донесат на Амон плочите, които съдържаха летописа на народа му от времето, когато те напуснаха земята Зарахемла, за да може той да ги прочете."},{"vNo":"6 ","txt":"Сега, след като Амон прочете летописа, царят се поинтересува да разбере дали той може да тълкува езици и Амон му каза, че не може."},{"vNo":"7 ","txt":"И царят му каза: Бидейки натъжен поради страданията на моя народ, аз накарах четиридесет и трима от людете ми да предприемат пътуване в пустошта, за да намерят земята Зарахемла, та да помолим братята си да ни избавят от робство."},{"vNo":"8 ","txt":"И те се лутаха в пустошта в продължение на много дни и въпреки усърдието си те не намериха земята Зарахемла, а се върнаха в нашата земя, след като бяха пътували през една земя сред много води, след като бяха открили земя, покрита с кости на люде и животни, също покрита и с развалини от всякакъв вид сгради, откривайки земя, която е била някога населена с народ, който е бил многоброен като множествата Израилеви."},{"vNo":"9 ","txt":"И като свидетелство за това, че нещата, които казват, са истинни, те донесоха двадесет и четири плочи, изпълнени с издълбавания; и те са от чисто злато."},{"vNo":"10 ","txt":"И ето, те донесоха също и нагръдници, които са големи и те са от пиринч и от мед, и съвършено запазени."},{"vNo":"11 ","txt":"И донесоха също мечове, чиито дръжки липсваха и чиито остриета бяха разядени от ръжда; и нямаше нито един в земята, който да може да изтълкува езика или издълбаванията, които са върху плочите. Ето защо, аз ти казах: Можеш ли да превеждаш?"},{"vNo":"12 ","txt":"И ти казвам отново: Познаваш ли някого, който може да превежда? Защото аз желая тези летописи да бъдат преведени на нашия език; защото може би те ще ни дадат познание за остатъка от тези люде, които са били унищожени, откъдето произлизат тези летописи; или може би те ще ни дадат познание за самия народ, който е бил унищожен; и аз желая да науча причината за тяхното унищожение."},{"vNo":"13 ","txt":"Сега Амон му каза: Аз мога уверено да ти кажа, о, царю, че има човек, който може да преведе летописите; защото той притежава това, чрез което може да погледне и преведе всякакви летописи, които са от древни времена; и това е дар от Бога. И тези неща се наричат тълкуватели, и никой човек не може да погледне в тях, освен ако не му е заповядано, за да не би да потърси това, което не бива, и да трябва да погине. И този, на когото е заповядано да гледа в тях, се нарича гледач."},{"vNo":"14 ","txt":"И ето, царят на народа, който живее в земята Зарахемла, е човекът, на когото е заповядано да прави това и който има тази висша дарба от Бога."},{"vNo":"15 ","txt":"И царят каза, че гледачът е по-велик от пророка."},{"vNo":"16 ","txt":"А Амон каза, че гледачът е откровител, а също и пророк; и никой човек не може да има по-голяма дарба, освен ако не притежава силата Божия, което никой човек не може; и все пак човек може да има велика сила, дадена му от Бога."},{"vNo":"17 ","txt":"Но гледачът може да узнава нещата, които са минали, а също и нещата, които ще дойдат и чрез тях всичко ще бъде открито, или по-скоро тайните ще бъдат изявени и скритите неща ще излязат наяве, и неща, които не са познати, ще бъдат сторени знайни чрез тях, и други неща също ще бъдат сторени знайни чрез тях, които другояче не биха могли да бъдат узнати."},{"vNo":"18 ","txt":"Тъй Бог е подготвил средство, с което човек чрез вяра да може да върши велики чудеса; тъй той става от голяма полза на ближните си."},{"vNo":"19 ","txt":"И сега, когато Амон беше свършил да говори тези слова, царят се зарадва извънредно много и въздаде благодарности на Бога, казвайки: Без съмнение велика тайна се съдържа в тези плочи и тези тълкуватели без съмнение са били приготвени с цел да открият всички такива тайни на чедата човешки."},{"vNo":"20 ","txt":"О, колко чудни са делата Господни и колко дълго търпи Той своя народ; и колко слепи и непроницаеми са разбиранията на чедата човешки; защото те не желаят да търсят мъдрост, нито желаят тя да ги управлява!"},{"vNo":"21 ","txt":"Да, те са като диво стадо, което бяга от пастира, и те се разпръскват, и са подплашвани и изяждани от зверовете горски."}]}