{"heading":"Лехиевото потомство трябва да получи Евангелието от езичниците в последните дни. Събирането на Израил е оприличено на маслиново дърво, чиито естествени клони ще бъдат отново присадени. Нефи тълкува видението на дървото на живота и говори за правосъдието на Бога в разделянето на нечестивите от праведните. Около 600–592 г. пр. Хр.","prevAbbr":"1-ne","prevNo":14,"nextAbbr":"1-ne","nextNo":16,"chapterTitle":"1 Нефи 15","verses":[{"vNo":"1 ","txt":"И стана така, че след като аз, Нефи, бях отнесен в Духа и бях видял всички тези неща, аз се върнах в шатъра на баща ми."},{"vNo":"2 ","txt":"И стана така, че видях братята си, и те се препираха един с друг относно нещата, които баща ми им беше казал."},{"vNo":"3 ","txt":"Понеже той наистина им каза много велики неща, които бяха мъчни за разбиране, освен ако човек не се обърнеше към Господа, и те, бидейки коравосърдечни, не се обръщаха към Господа, както трябваше."},{"vNo":"4 ","txt":"И сега, аз, Нефи, бях натъжен поради коравосърдечието им, а така също и поради нещата, които бях видял и които знаех, че трябва неизбежно да станат поради голямото нечестие на чедата човешки."},{"vNo":"5 ","txt":"И стана така, че бях обезсърчен от огорченията ми, защото смятах, че моите огорчения бяха най-големи от всички поради унищожението на народа ми, защото бях видял падението му."},{"vNo":"6 ","txt":"И стана така, че след като бях събрал сили, аз говорих на братята си, желаейки да узная от тях причината на споровете им."},{"vNo":"7 ","txt":"И те казаха: Ето, ние не можем да разберем словата, които баща ни е говорил относно естествените клони на маслиновото дърво, а също и относно езичниците."},{"vNo":"8 ","txt":"И аз им казах: Попитахте ли Господа?"},{"vNo":"9 ","txt":"И те ми казаха: Не сме, защото Господ не ни сторва знайни такива неща."},{"vNo":"10 ","txt":"И ето, аз им казах: Как е възможно вие да не спазвате заповедите Господни? Как е възможно вие да искате да погинете поради коравосърдечието си?"},{"vNo":"11 ","txt":"Не помните ли нещата, които Господ е казал? — ако не вкоравявате сърцата си и ако Ме помолите с вяра, вярващи, че ще получите, с усърдие в спазването на заповедите Ми, тези неща наистина ще ви бъдат сторени знайни."},{"vNo":"12 ","txt":"Ето, аз ви казвам, че домът Израилев беше сравнен с маслиново дърво от Духа Господен, Който беше в баща ни; и ето, не сме ли ние откъснати от дома Израилев и не сме ли ние клон от дома Израилев?"},{"vNo":"13 ","txt":"И сега, това, което баща ни иска да каже относно присаждането на естествените клони чрез пълнотата на езичниците, е, че в последните дни, когато потомството ни ще чезне в неверие, да, в продължение на много години и много поколения след като Месията ще се е явил в тяло на чедата човешки, тогава пълнотата на Евангелието на Месията ще стигне при езичниците и от езичниците — до остатъка от нашето потомство,"},{"vNo":"14 ","txt":"и в този ден остатъкът от нашето потомство ще узнае, че те са от дома Израилев и че те са заветният народ Господен; и тогава те ще узнаят и стигнат до знанието на бащите им, а също до знанието за Евангелието на техния Изкупител, което беше проповядвано на бащите им от Него; ето защо, те ще стигнат до знанието за Изкупителя им и до истинските точки на Неговото учение, та да узнаят как да дойдат при Него и да бъдат спасени."},{"vNo":"15 ","txt":"И тогава, на този ден, няма ли те да се радват и отдадат хвала на техния Вечен Бог, тяхната канара и тяхното спасение? Да, на този ден те няма ли да приемат силата и храната от истинската лоза? Да, няма ли те да влязат в истинското Божие стадо?"},{"vNo":"16 ","txt":"Ето, казвам ви: Да, те ще бъдат споменати отново сред дома Израилев; бидейки естествен клон от маслиновото дърво, те ще бъдат присадени на истинското маслиново дърво."},{"vNo":"17 ","txt":"И това е, което баща ни иска да каже; и той иска да каже, че това няма да стане, преди те да бъдат пръснати от езичниците; и той иска да каже, че това ще дойде по начина на езичниците, за да може Господ да покаже на езичниците силата Си, по причина на това, че Той ще бъде отхвърлен от юдеите, или от дома Израилев."},{"vNo":"18 ","txt":"Ето защо, баща ни не говорѝ само за потомството ни, но също и за целия дом Израилев, посочвайки завета, който трябва да бъде изпълнен в последните дни; който завет Господ сключи с баща ни Авраам, казвайки: В твоето потомство ще бъдат благословени всичките племена на земята."},{"vNo":"19 ","txt":"И стана така, че аз, Нефи, им говорих много относно тези неща; да, говорих им относно възстановяването на юдеите в последните дни."},{"vNo":"20 ","txt":"И аз им повторих словата на Исаия, който говореше относно възстановяването на юдеите, или на дома Израилев; че след като те бъдат възстановени, няма да бъдат повече обърквани, нито пък ще бъдат разпръсвани отново. И стана така, че аз изговорих много слова на братята си, така че те се успокоиха и смириха пред Господа."},{"vNo":"21 ","txt":"И стана така, че те ми проговориха отново, казвайки: Какво означава това, което баща ни видя насън? Какво означава дървото, което той видя?"},{"vNo":"22 ","txt":"И аз им казах: Това бе изображение на дървото на живота."},{"vNo":"23 ","txt":"И те ми казаха: Какво означава прътът от желязо, който баща ни видя и който водеше до дървото?"},{"vNo":"24 ","txt":"И аз им казах, че това бе словото Божие и че всеки, който се вслуша в словото Божие и се държи здраво за него, никога няма да погине, нито пък ще могат да ги надвият до слепота изкушенията и огнените стрели на противника, за да ги отведат към унищожение."},{"vNo":"25 ","txt":"Затова аз, Нефи, ги увещавах да се вслушат в словото Господне; да, аз ги увещавах с цялата си душевна сила, и с всичките си способности, които притежавах, за да се вслушат в словото Божие и да помнят винаги да спазват заповедите Му във всички неща."},{"vNo":"26 ","txt":"И те ми казаха: Какво означава реката от вода, която баща ни видя?"},{"vNo":"27 ","txt":"И аз им отговорих, че водата, която баща ни видя, представлява нечистотия; и че неговият ум беше толкова погълнат от други неща, че той не забеляза нечистотията на водата."},{"vNo":"28 ","txt":"И аз им казах, че това беше ужасна бездна, която отделяше нечестивите от дървото на живота, а също и от Божиите светии."},{"vNo":"29 ","txt":"И аз им казах, че това бе изображение на този ужасен пъкъл, за който ангелът ми каза, че е приготвен за нечестивите."},{"vNo":"30 ","txt":"И аз им казах, че баща ни също видя, че Божието правосъдие също разделяше нечестивите от праведните; и че блясъкът му беше като блясъка на пламтящ огън, който се възнася во веки веков към Бога и няма край."},{"vNo":"31 ","txt":"И те ми казаха: Дали това означава мъчението на тялото в дните на изпитанието, или означава последното състояние на душата след смъртта на тленното тяло, или пък говори за нещата, които са тленни?"},{"vNo":"32 ","txt":"И стана така, че аз им казах, че това бе изображение на неща, както тленни, така и духовни; защото ще дойде денят, когато те ще бъдат съдени според делата им, да, тъкмо според делата, които бяха извършени от тленното тяло в техните дни на изпитание."},{"vNo":"33 ","txt":"Ето защо, ако те умрат в нечестието си, трябва да бъдат отхвърлени и според нещата, които са духовни и които принадлежат на праведността; ето защо, те трябва да бъдат доведени да застанат пред Бога, за да бъдат съдени според делата им; и ако делата им са били нечистотия, те трябва да бъдат нечисти; и ако те са нечисти, нужно е те да не могат да живеят в царството Божие; иначе царството Божие трябва също да бъде нечисто."},{"vNo":"34 ","txt":"Но ето, аз ви казвам, че царството Божие не е нечисто и нищо нечисто не може да влезе в царството Божие; ето защо, трябва да съществува място на нечистота, приготвено за това, което е нечисто."},{"vNo":"35 ","txt":"И има приготвено едно място, да, тъкмо онзи ужасен пъкъл, за който съм говорил; и дяволът е подготвителят му; затова последното състояние на човешките души е да живеят в царството Божие или да бъдат отхвърлени поради онова правосъдие, за което съм говорил."},{"vNo":"36 ","txt":"И така нечестивите са отхвърлени от праведните, а също и от онова дърво на живота, чийто плод е най-ценния и най-желателния от всички други плодове; да, и той е най-големият дар от всички други дарове Божии. И тъй говорих на братята си. Амин."}]}