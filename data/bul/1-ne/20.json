{"heading":"Господ разкрива целите Си на Израил. Израил е бил избран в пещта на страданията и трябва да напусне Вавилон. Сравни с Исаия, гл. 48. Около 588–570 г. пр. Хр.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1 Нефи 20","verses":[{"vNo":"1 ","txt":"Вслушайте се и чуйте това, о, доме Яковов, които сте наречени на името на Израиля и сте излезли от водите на Юда или от водите на кръщението, които се кълнете в името Господне и споменавате Бога Израилев, при все че те не се кълнат нито в истина, нито в праведност."},{"vNo":"2 ","txt":"Въпреки това те наричат себе си от светия град, но не се осланят на Бога Израилев, който е Господ на Силите; да, Господ на Силите е името Му."},{"vNo":"3 ","txt":"Ето, Аз съм прогласил предишните неща още от началото; и те излязоха от устата Ми, и Аз ги показах. Аз ги показах внезапно."},{"vNo":"4 ","txt":"И направих това, защото знаех, че ти си упорит и че вратът ти е желязно сухожилие, а челото ти пиринчено."},{"vNo":"5 ","txt":"И Аз съм ти ги обявил дори от самото начало; преди те да станат, Аз ти ги показах; и ти ги показах от опасение да не би да кажеш: Моят идол ги е направил и моят издялан образ и моето излято изображение им е заповядало."},{"vNo":"6 ","txt":"Ти видя и чу всичко това; и няма ли да го прогласите? И това, че ти показах нови неща от сегашно време, дори скрити неща, и ти не ги познаваше."},{"vNo":"7 ","txt":"Те са създадени сега, а не от началото, дори преди деня, когато не ги чу, ти бяха обявени те, да не би да речеш: Ето, аз ги знаех."},{"vNo":"8 ","txt":"Да, ти не чуваш; да, ти не знаеш; да, от онова време ухото ти не беше отворено; защото знаех, че ти щеше да постъпиш много коварно, и беше наречен прегрешител още от утробата."},{"vNo":"9 ","txt":"При все това, заради името Си Аз ще забавя Моя гняв и за славата Си ще се въздържа да не те отхвърля."},{"vNo":"10 ","txt":"Понеже ето, Аз съм те очистил и съм те избрал в пещта на страданието."},{"vNo":"11 ","txt":"Заради Мене самия, да, заради Мене самия ще направя това, защото не ще търпя да се осквернява името Ми и не ще дам славата Си другиму."},{"vNo":"12 ","txt":"Вслушайте се в Мене, о Якове и Израилю, Мои избрани, защото Аз съм Той; Аз съм първият и Аз съм също последният."},{"vNo":"13 ","txt":"Моята ръка постави основите на земята и десницата Ми разпростря небесата. Аз ги повиквам и те се изправят заедно."},{"vNo":"14 ","txt":"Съберете се, всички вие и чуйте: Кой измежду тях им е известил тези неща? Господ го възлюби; да, и Той ще изпълни словото Му, което Той прогласи чрез тях; и Той ще постъпи според угодата Си с Вавилон, и Неговата ръка ще дойде над халдейците."},{"vNo":"15 ","txt":"Също така казва Господ: Аз, Господ, да, Аз говорих; да, и го повиках да провъзгласи, Аз го доведох и той ще преуспее в пътя си."},{"vNo":"16 ","txt":"Приближете се към Мене; Аз не съм говорил в тайно; от началото, още от времето, когато това беше провъзгласено, Аз съм говорил; и Господ Бог и Неговият Дух ме изпратиха."},{"vNo":"17 ","txt":"И тъй казва Господ, твоят Изкупител, Светият Израилев: Аз го изпратих, Господ, твоя Бог, Който те учи за ползата ти, Който те води по пътя, по който трябва да ходиш, направих това."},{"vNo":"18 ","txt":"О, да беше се вслушал в Моите заповеди, тогава твоят мир щеше да бъде като река и твоята правда като морските вълни!"},{"vNo":"19 ","txt":"Потомството ти също щеше да бъде като пясък; и плодът на утробата ти — като песъчинките му; неговото име нямаше да бъде отхвърлено, нито унищожено пред Мене."},{"vNo":"20 ","txt":"Излезте от Вавилон, бягайте от халдейците, с пеещ глас провъзгласявайте, казвайте това, разгласете го до земния край, казвайте: Господ е изкупил слугата Си Якова."},{"vNo":"21 ","txt":"И те не жадуваха; Той ги водеше през пустините; Той направи за тях да потече вода от канарата; Той още разцепи канарата и водите избликнаха оттам."},{"vNo":"22 ","txt":"Въпреки че Той направи всичко това, а също и по-велики неща, няма мир, казва Господ, за нечестивите."}]}