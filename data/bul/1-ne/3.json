{"heading":"Синовете на Лехий се връщат в Ерусалим, за да се сдобият с плочите от пиринч. Лаван отказва да предаде плочите. Нефи увещава и насърчава братята си. Лаван открадва тяхната собственост и се опитва да ги убие. Ламан и Лемуил удрят Нефи и Сам, но са порицани от един ангел. Около 600–592 г. пр. Хр.","prevAbbr":"1-ne","prevNo":2,"nextAbbr":"1-ne","nextNo":4,"chapterTitle":"1 Нефи 3","verses":[{"vNo":"1 ","txt":"И стана така, че аз, Нефи, се върнах от разговора си с Господ при шатъра на моя баща."},{"vNo":"2 ","txt":"И стана така, че той ми проговори, казвайки: Ето, аз сънувах сън, в който Господ ми нареди, че ти и братята ти ще трябва да се върнете в Ерусалим."},{"vNo":"3 ","txt":"Защото ето, Лаван има летописа на юдеите и също родословието на прадедите ни, и те са издълбани върху плочи от пиринч."},{"vNo":"4 ","txt":"Затова Господ ми нареди, че ти и братята ти ще трябва да отидете в къщата на Лаван, да потърсите летописите и да ги донесете тука в пустошта."},{"vNo":"5 ","txt":"И сега, ето, братята ти роптаят, казвайки че това, което съм изискал от тях, е трудно; но ето, аз не съм го изискал от тях, а това е заповед от Господа."},{"vNo":"6 ","txt":"Затова отивай, сине мой, и ти ще бъдеш облагодетелстван от Господа, защото ти не роптаеш."},{"vNo":"7 ","txt":"И стана така, че аз, Нефи, казах на баща си: Аз ще отида и ще сторя нещата, които Господ е заповядал, защото знам, че Господ не дава заповеди на чедата човешки, освен ако не ще подготви пътя за тях, за да могат да изпълнят това, което Той им е заповядал."},{"vNo":"8 ","txt":"И стана така, че когато баща ми чу тези слова, той се зарадва извънредно много, понеже знаеше, че съм бил благословен от Господа."},{"vNo":"9 ","txt":"И аз, Нефи, и братята ми предприехме нашето пътуване в пустошта с шатрите си, за да възлезем в земята на Ерусалим."},{"vNo":"10 ","txt":"И стана така, че когато бяхме стигнали до земята на Ерусалим, аз и братята ми се посъветвахме един други."},{"vNo":"11 ","txt":"И хвърлихме жребий кой от нас ще трябва да иде в къщата на Лаван. И стана така, че жребият се падна на Ламан; и Ламан отиде в къщата на Лаван, и говорѝ с него, докато седя в къщата му."},{"vNo":"12 ","txt":"И той пожела от Лаван летописите, които бяха издълбани върху плочите от пиринч, които съдържаха родословието на баща ми."},{"vNo":"13 ","txt":"И ето, стана така, че Лаван се разгневи и го изгони от присъствието си, и не поиска да му даде летописите. И така, той му каза: Ето, ти си крадец и аз ще те убия."},{"vNo":"14 ","txt":"Но Ламан избяга от присъствието му и ни разказа нещата, които Лаван беше сторил. И ние започнахме да се наскърбяваме извънредно, и братята ми бяха почти готови да се завърнат при баща ми в пустошта."},{"vNo":"15 ","txt":"Но ето, аз им казах: Тъй както жив е Господ и както живеем и ние, няма да слезем при баща ни в пустошта, докато не свършим това, което Господ ни е заповядал."},{"vNo":"16 ","txt":"Затова нека останем верни в спазването на заповедите Господни; ето защо, нека да слезем до земята на бащиното ни наследство, защото ето, той остави злато и сребро, и всякакъв вид богатства. И всичко това той е сторил поради заповедите Господни."},{"vNo":"17 ","txt":"Защото той знаеше, че Ерусалим трябва да бъде унищожен поради нечестието на людете."},{"vNo":"18 ","txt":"Защото ето, те са отхвърлили словата на пророците. Затова ако баща ми бе останал да живее в тази земя, след като му е било заповядано да избяга от нея, ето, той би погинал също. Ето защо, той трябваше да избяга от земята."},{"vNo":"19 ","txt":"И ето, мъдрост Божия е за нас да вземем тези летописи, за да можем да запазим за децата си езика на нашите бащи."},{"vNo":"20 ","txt":"А също и за да можем да запазим за тях словата, които са били изречени чрез устата на всички свети пророци, които са им били предадени чрез Духа и силата Божия от началото на света чак до наше време."},{"vNo":"21 ","txt":"И стана така, че с такъв език аз убедих братята си да бъдат верни в спазването на Божиите заповеди."},{"vNo":"22 ","txt":"И стана така, че ние слязохме в земята на нашето наследство и събрахме наедно златото си и среброто си, и скъпоценностите си."},{"vNo":"23 ","txt":"И след като бяхме събрали тези неща наедно, възлязохме отново в къщата на Лаван."},{"vNo":"24 ","txt":"И стана така, че ние влязохме при Лаван и пожелахме той да ни даде летописите, които бяха издълбани върху плочите от пиринч, за което щяхме да му дадем нашето злато и нашето сребро, и всичките си скъпоценности."},{"vNo":"25 ","txt":"И стана така, че когато Лаван видя нашето имущество и че то беше доста голямо, той заламтя за него дотолкова, че ни изпъди и изпрати слугите си да ни убият, за да може да придобие имуществото ни."},{"vNo":"26 ","txt":"И стана така, че ние избягахме от слугите на Лаван и бяхме принудени да изоставим богатството си, и то попадна в ръцете на Лаван."},{"vNo":"27 ","txt":"И стана така, че ние избягахме в пустошта и слугите на Лаван не ни настигнаха, и се скрихме в кухината на една канара."},{"vNo":"28 ","txt":"И стана така, че Ламан се разгневи на мене, а също и срещу баща ми; и Лемуил беше също разгневен, защото той се вслуша в словата на Ламан. Ето защо, Ламан и Лемуил казаха много груби слова против нас, по-малките им братя, и даже ни удряха с тояга."},{"vNo":"29 ","txt":"И стана така, че докато ни удряха с тояга, ето, един ангел Господен дойде и застана пред тях, и им заговори казвайки: Защо удряте малкия си брат с тояга? Не знаете ли, че Господ го е избрал да ви бъде управител и това е заради вашите беззакония? Ето, ще възлезете в Ерусалим отново и Господ ще предаде Лаван в ръцете ви."},{"vNo":"30 ","txt":"И след като ангелът ни бе говорил, той си тръгна."},{"vNo":"31 ","txt":"И след като ангелът си бе тръгнал, Ламан и Лемуил започнаха отново да роптаят, казвайки: Как е възможно Господ да предаде Лаван в ръцете ни? Ето, той е могъщ човек и може да командва петдесет, да, пък и дори може да убие петдесет, тогава защо не и нас?"}]}