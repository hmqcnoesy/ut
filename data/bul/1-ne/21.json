{"heading":"Месията ще бъде светлина за езичниците и ще освободи затворниците. Израил ще бъде обединен със сила в последните дни. Царе ще бъдат техните бащи-хранители. Сравни с Исаия, гл. 49. Около 588–570 г. пр. Хр.","prevAbbr":"1-ne","prevNo":20,"nextAbbr":"1-ne","nextNo":22,"chapterTitle":"1 Нефи 21","verses":[{"vNo":"1 ","txt":"И отново: Вслушай се, о, ти, доме Израилев, всички вие, които сте откъснати и изгонени поради нечестието на пастирите на моя народ; да, всички вие, които сте откъснати, които сте пръснати надалече, които сте от моя народ, о, доме Израилев. Слушайте ме, о, острови, и вслушайте се вие, народи отдалеч; Господ ме е повикал още от рождение; от майчината ми утроба Той е споменал името ми."},{"vNo":"2 ","txt":"И Той е направил устата ми като остър меч; в сянката на ръката Си Той ме криеше и ме направи лъскава стрела; в Своя колчан Той ме криеше."},{"vNo":"3 ","txt":"И ми каза: Ти си Мой слуга, о, Израилю, в който Аз ще бъда прославен."},{"vNo":"4 ","txt":"Тогава аз казах: Аз съм се трудил напразно и за нищо и напразно съм изтощавал силата си; но без съмнение моята съдба е с Господа и делото ми с моя Бог."},{"vNo":"5 ","txt":"И сега, казва Господ, Който ме създаде още от утробата да бъда Негов слуга, за да обърна Яков отново към Него — макар че Израил не е събран, все пак аз ще бъда славен в очите на Господ и моят Бог ще бъде моята сила."},{"vNo":"6 ","txt":"И Той каза: Това е малко нещо да бъдеш Мой слуга, за да въздигнеш племената на Якова и да възстановиш запазените на Израиля. И Аз ще те дам още за светлина на езичниците, за да бъдеш Моето спасение по всички краища на земята."},{"vNo":"7 ","txt":"Тъй казва Господ, Изкупителят на Израиля, неговият Свети, на оногова, когото човек презира, на оногова, от когото людете се гнусят, на слугата на владетели: Царе ще видят и ще станат, князе също ще се поклонят заради Господа, Който е верен."},{"vNo":"8 ","txt":"Тъй казва Господ: В благоприятно време съм те чул, о, морски острови, и в ден на спасение съм ти помогнал; и Аз ще те запазя и ще ти дам Моя слуга за завет на народа, за да установиш земята, за да сториш да се наследят запустелите наследства;"},{"vNo":"9 ","txt":"за да можеш да кажеш на затворниците: Излезте; и на ония, които седят в тъмнина: Покажете се! И те ще пасат край пътищата и техните пасбища ще бъдат по всички високи места."},{"vNo":"10 ","txt":"Те не ще гладуват, нито жадуват, нито пък жега и слънце ще ги ударят; защото Този, Който се смилява над тях, ще ги води, дори при водните извори ще ги заведе Той."},{"vNo":"11 ","txt":"И ще направя на път всички Мои планини,и Моите друмове ще бъдат възвисени."},{"vNo":"12 ","txt":"И тогава, о, доме Израилев, ето, тези ще дойдат отдалеч; и ето, тези от север и от запад; и тези от земята Синим."},{"vNo":"13 ","txt":"Пейте, о, небеса, и радвай се, о, земьо, защото нозете на онези, които са на изток, ще бъдат установени; и закънтете в песен, о, планини; защото те не ще бъдат повече поразявани, защото Господ утеши Своя народ и ще се смили над Своите оскърбени."},{"vNo":"14 ","txt":"Но ето, Сион е казал: Господ ме е изоставил и моят Господ ме е забравил, но Той ще покаже, че не е."},{"vNo":"15 ","txt":"Защото може ли една жена да забрави кърмачето си, та да няма състрадание към сина на утробата си? Да, те може да те забравят, обаче Аз няма да те забравя, о, доме Израилев."},{"vNo":"16 ","txt":"Ето, на Своите длани съм те врязал; стените ти са непрестанно пред Мене."},{"vNo":"17 ","txt":"Твоите чеда ще побързат срещу разрушителите ти и тези, които те опустошиха, ще си отидат от тебе."},{"vNo":"18 ","txt":"Повдигни очите си наоколо и виж. Всички тези се събират заедно и ще дойдат при тебе. И тъй както Аз съм жив, казва Господ, ти непременно ще се облечеш с всички тях като с украшение и ще се накитиш с тях тъкмо като невеста."},{"vNo":"19 ","txt":"Защото твоите разорени и запустели места и земята на твоето опустошение ще бъдат сега твърде тесни за жителите ти; и онези, които те поглъщаха, ще бъдат надалече."},{"vNo":"20 ","txt":"Чедата, които ще имаш, след като ще си загубила първите, ще рекат отново в ушите ти, казвайки: Мястото е много тясно за мене, дай ми място, за да мога да живея."},{"vNo":"21 ","txt":"Тогава ти ще кажеш в сърцето си: Кой ми роди тези, виждайки, че аз загубих децата си и съм изоставена, и пленница, и гонена насам-натам? Кой ги е отхранил тези? Ето, аз бях оставена сама, а тези, къде бяха те?"},{"vNo":"22 ","txt":"Така казва Господ Бог: Ето, Аз ще простра ръката Си към езичниците и ще издигна знамето Си пред людете; и те ще донесат синовете ти на ръцете си, и дъщерите ти ще бъдат носени на раменете им."},{"vNo":"23 ","txt":"И царе ще бъдат твои бащи-хранители и техните царици твои майки-кърмачки; ще ти се покланят с лице до земята и ще лижат праха от нозете ти; и ти ще узнаеш, че Аз съм Господ; защото не ще се посрамят тези, които Ме чакат."},{"vNo":"24 ","txt":"Защото може ли да се отнеме плячката от могъщия и могат ли да се избавят законните пленници?"},{"vNo":"25 ","txt":"Но тъй казва Господ, дори и пленниците на могъщия ще бъдат отнети и плячката на страшния ще бъде избавена; защото Аз ще се възпротивя на този, който ти се противи, и ще спася твоите чеда."},{"vNo":"26 ","txt":"И Аз ще нахраня тези, които те притесняват, със собствената им плът; и те ще бъдат опити със собствената си кръв като със сладко вино; и всяка плът ще узнае, че Аз, Господ, съм твоят Спасител и твоят Изкупител, Могъщият Яковов."}]}