{"heading":"Нефи пише за Божиите неща. Целта на Нефи е да убеди човеците да дойдат при Бога на Авраам и да бъдат спасени. Около 600–592 г. пр. Хр.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Нефи 6","verses":[{"vNo":"1 ","txt":"И сега, аз, Нефи, не давам родословието на бащите си в тази част на моя летопис; нито ще го дам впоследствие на тези плочи, върху които пиша; защото то е дадено в летописа, който водѝ баща ми; ето защо, аз не го описвам в този труд."},{"vNo":"2 ","txt":"Понеже за мен е достатъчно да кажа, че сме потомци на Иосиф."},{"vNo":"3 ","txt":"И за мен не е от значение да бъда изчерпателен и да дам пълен разказ за всичките неща на баща ми, понеже те не могат да бъдат описани на тези плочи, защото аз искам да запазя място, за да пиша за Божиите неща."},{"vNo":"4 ","txt":"Защото пълнотата на моето намерение е да мога да убедя людете да дойдат при Бога на Авраам, Бога на Исаак и Бога на Яков и да бъдат спасени."},{"vNo":"5 ","txt":"Затова не пиша въобще за нещата, които са угодни на света, а за нещата, които са угодни на Бога, и за онези, които не са от света."},{"vNo":"6 ","txt":"Ето защо, ще дам заповед на моето потомство да не запълва тези плочи с неща, които са без ценност за чедата човешки."}]}