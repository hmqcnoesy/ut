{"heading":"Нефи започва летописа на народа си. Лехий вижда във видение стълб от огън и чете от една книга на пророчества. Той слави Бога, предсказва пришествието на Месията и пророкува относно унищожението на Ерусалим. Той е преследван от юдеите. Около 600 г. пр. Хр.","sectionHeading":"Разказ за Лехий и неговата жена Сария, и за четиримата му синове, наричани (започвайки от най-стария) Ламан, Лемуил, Сам и Нефи. Господ предупреждава Лехий да напусне земята на Ерусалим, защото той пророкува на людете относно тяхното беззаконие и те се опитват да отнемат живота му. Той пътува три дена през пустошта със семейството си. Нефи взема братята си и се връща в земята на Ерусалим, за да се сдобие с летописа на юдеите. Разказ за техните страдания. Те вземат дъщерите на Исмаил за жени. Те вземат семействата си и тръгват в пустошта. Техните страдания и нещастия в пустошта. Ходът на пътуванията им. Те достигат до обширните води. Братята на Нефи се бунтуват против него. Той ги обърква и построява един кораб. Те дават на мястото името Изобилие. Прекосяват обширните води и пристигат в обетованата земя, и тъй нататък. Това е според разказа на Нефи; или с други слова, аз, Нефи, написах този летопис.","prevAbbr":"explanation","prevNo":1,"nextAbbr":"1-ne","nextNo":2,"chapterTitle":"1 Нефи 1","verses":[{"vNo":"1 ","txt":"Аз, Нефи, бидейки роден от добри родители и следователно обучен до известна степен във всичките познания на баща си, и като бях видял много огорчения в течение на моите дни, въпреки това, бидейки много облагодетелстван от Господа във всичките си дни, да, притежаващ голямо знание за добрината и тайнствата Божии, затова аз правя летопис на постъпките си в моите дни."},{"vNo":"2 ","txt":"Да, правя летопис на езика на баща си, който се състои от познанието на юдеите и езика на египтяните."},{"vNo":"3 ","txt":"И аз зная, че летописът, който правя, е истинен и аз го правя със собствената си ръка, и го правя според моето познание."},{"vNo":"4 ","txt":"Защото стана така в началото на първата година от царуването на Седекия, цар на Юда (баща ми Лехий бе живял в Ерусалим във всичките си дни); и същата онази година дойдоха много пророци, пророкуващи на людете, че трябва да се покаят, ако не — великият град Ерусалим ще трябва да бъде разрушен."},{"vNo":"5 ","txt":"Ето защо, стана така, че баща ми Лехий, като излезе, помоли се на Господа, да, тъкмо с цялото си сърце в полза на своя народ."},{"vNo":"6 ","txt":"И стана така, че докато той се молеше на Господа, появи се стьлб от огън и застана на една канара пред него, и той видя, и чу много; и поради нещата, които видя и чу, той се потресе и разтрепера извънредно много."},{"vNo":"7 ","txt":"И стана така, че той се завърна в собствената си къща в Ерусалим и се хвърли на леглото си, сломен от Духа и от нещата, които беше видял."},{"vNo":"8 ","txt":"И бидейки така сломен от Духа, той бе отнесен далече във видение, че дори съзря небесата да се отварят, и той разбра, че вижда Бог да седи на Своя престол, заобиколен от безбройни множества ангели да пеят и възхваляват техния Бог."},{"vNo":"9 ","txt":"И стана така, че той видя Един да слиза отгоре изсред небесата и видя, че неговият блясък надминаваше този на слънцето по пладне."},{"vNo":"10 ","txt":"И видя също дванадесет други да го следват, и блясъкът им надминаваше този на звездите на небосвода."},{"vNo":"11 ","txt":"И те слязоха, и тръгнаха по лицето на земята, и първият дойде, и застана пред баща ми, и му даде една книга, като му заповяда да чете."},{"vNo":"12 ","txt":"И стана така, че докато той четеше, беше изпълнен с Духа Господен."},{"vNo":"13 ","txt":"И той четеше, казвайки: Горко, горко на Ерусалим, защото аз видях твоите мерзости! Да, и много неща баща ми прочете относно Ерусалим — че той ще бъде унищожен и жителите му; мнозина ще погинат от меч и мнозина ще бъдат отведени в пленничество във Вавилон."},{"vNo":"14 ","txt":"И стана така, че след като баща ми беше прочел и видял много велики и чудни неща, той възкликна много неща към Господа като: Велики и чудни са твоите дела, о, Господи, Боже Всемогъщий! Престолът Ти е високо в небесата и Твоята сила, и добрина, и милост са над всички жители на земята; и понеже си милостив, Ти не ще позволиш онези, които идват при Тебе, да погинат!"},{"vNo":"15 ","txt":"И такъв беше езикът на моя баща при възхваляването на неговия Бог, защото душата му се радваше и цялото му сърце беше пълно поради нещата, които беше видял, да, нещата, които Господ му беше показал."},{"vNo":"16 ","txt":"И сега, аз, Нефи, не правя пълен разказ на нещата, които баща ми е написал, тъй като той е написал много неща, които е видял във видения и в сънища; и той също е написал много неща, които пророкуваше и казваше на децата си, на които аз няма да правя пълен разказ."},{"vNo":"17 ","txt":"Но аз ще направя разказ за моите постъпки в моите дни. Ето, аз правя съкращение на летописа на моя баща върху плочи, които съм направил със собствените си ръце; затова след като съкратя летописа на баща ми, тогава ще направя един разказ за собствения си живот."},{"vNo":"18 ","txt":"Ето защо, аз бих желал да знаете, че след като Господ беше показал толкова много чудни неща на баща ми Лехий, да, относно унищожението на Ерусалим, ето, той отиде между людете и започна да пророкува и да им провъзгласява относно нещата, които беше и видял, и чул."},{"vNo":"19 ","txt":"И стана така, че юдеите му се присмиваха поради нещата, които той им свидетелстваше за тях; защото той наистина свидетелстваше за тяхното нечестие и техните мерзости; и той свидетелстваше, че нещата, които видя и чу, а също и нещата, които прочете в книгата, изявяват ясно пришествието на един Месия, а също и изкуплението на света."},{"vNo":"20 ","txt":"И когато юдеите чуха тези неща, те му се разгневиха; да, тъкмо както на пророците в миналото, които те бяха прогонвали и замервали с камъни, и убивали; те също се опитваха да отнемат живота му. Но ето аз, Нефи, ще ви покажа, че нежните милости Господни са над всички тези, които Той е избрал заради вярата им, за да ги направи могъщи, тъкмо със сила за избавление."}]}