{"heading":"Нефи вижда във видение земята на обета, праведността, беззаконието и падението на нейните обитатели; пришествието на Агнеца Божий между тях; как Дванадесетте ученици и Дванадесетте апостоли ще съдят Израил; презряното и нечисто състояние на онези, които чезнат в неверие. Около 600–592 г. пр. Хр.","prevAbbr":"1-ne","prevNo":11,"nextAbbr":"1-ne","nextNo":13,"chapterTitle":"1 Нефи 12","verses":[{"vNo":"1 ","txt":"И стана така, че ангелът ми каза: Погледни и виж потомството си, както и потомството на братята ти. И аз погледнах, и видях земята на обета, и видях множества от люде, да, тъкмо като че бяха на брой толкова, колкото пясъка на морето."},{"vNo":"2 ","txt":"И стана така, че аз видях множества, събрани да се сражават едно срещу друго; и видях войни и слухове за войни, и големи кланета с меч сред моя народ."},{"vNo":"3 ","txt":"И стана така, че аз видях много поколения да загиват във войните и раздорите в страната; и видях много градове, да, та чак не можах да ги преброя."},{"vNo":"4 ","txt":"И стана така, че съзрях мъгла от мрак по повърхността на земята на обета; и видях светкавици, и чух гръмотевици, и земетръси, и всякакъв вид метежни шумове; и аз видях земята и канарите да се разцепват; видях планини да се сгромолясват на парчета; и видях равнините на земята да се разтварят; и видях много градове, които бяха потънали; и видях много други, които бяха изгорени от огън; и видях много от тях, които се сринаха на земята поради нейното треперене."},{"vNo":"5 ","txt":"И стана така, че след като аз видях тези неща, видях, че пàрите на мрака се разпръснаха от лицето на земята; и ето, аз видях множества, които не бяха паднали от великите и страшни възмездия Господни."},{"vNo":"6 ","txt":"И видях небесата да се отварят и Агнецът Божий да слиза от небесата; и Той слезе, и им се показа."},{"vNo":"7 ","txt":"И аз видях, и свидетелствам, че Светият Дух слезе върху други дванадесет; и те бяха поставени от Бог и избрани."},{"vNo":"8 ","txt":"И ангелът ми проговори, казвайки: Ето дванадесетте ученици на Агнеца, които са избрани да служат на потомството ти."},{"vNo":"9 ","txt":"И Той ми каза: Ти помниш ли дванадесетте апостоли на Агнеца? Ето, те са тези, които ще съдят дванадесетте племена Израилеви; ето защо, дванадесетте служители от потомството ти ще бъдат съдени от тях; защото вие сте от дома Израилев."},{"vNo":"10 ","txt":"И тези дванадесет служители, които ти виждаш, ще съдят потомството ти. И ето, те са праведни навеки, защото поради вярата им в Агнеца Божий, дрехите им са избелени в Неговата кръв."},{"vNo":"11 ","txt":"И ангелът ми каза: Погледни! И аз погледнах, и видях три поколения да преминават в праведност; и одеждите им бяха бели, тъкмо както на Агнеца Божий. И ангелът ми каза: Тези бяха избелени в кръвта на Агнеца поради вярата им в Него."},{"vNo":"12 ","txt":"И аз, Нефи, видях също много от четвъртото поколение, които преминаха в праведност."},{"vNo":"13 ","txt":"И стана така, че видях земните множества събрани наедно."},{"vNo":"14 ","txt":"И ангелът ми каза: Ето твоето потомство и потомството на братята ти."},{"vNo":"15 ","txt":"И стана така, че аз погледнах и видях людете от потомството ми, събрани наедно в множества срещу потомството на братята ми; и те бяха събрани наедно, за да се сражават."},{"vNo":"16 ","txt":"И ангелът ми проговори, казвайки: Ето изворът на мръсната вода, който баща ти видя; да, даже и реката, за която той говорѝ; и дълбините ѝ представляват дълбините на пъкъла."},{"vNo":"17 ","txt":"И мъглите от мрак са изкушенията на дявола, които заслепяват очите и вкоравяват сърцата на чедата човешки, и ги отвеждат по широки пътища, за да погинат и се изгубят."},{"vNo":"18 ","txt":"И голямото и обширно здание, което баща ти видя, са суетните въображения и гордостта на чедата човешки. И огромна, и ужасна бездна ги разделя; да, тъкмо Словото на правосъдието на Вечния Бог и на Месията, Който е Агнецът Божий, за Когото Светият Дух свидетелства от началото на света до ден днешен и отсега нататък и навеки."},{"vNo":"19 ","txt":"И докато ангелът говореше тези слова, аз погледнах и видях, че потомството на братята ми се надигна срещу моето потомство според словото на ангела; и поради гордостта на потомството ми и изкушенията на дявола, аз видях, че потомството на братята ми надви людете от моето потомство."},{"vNo":"20 ","txt":"И стана така, че аз погледнах и видях людете от потомството на братята ми и че те бяха надвили моето потомство; и те тръгнаха на множества по лицето на земята."},{"vNo":"21 ","txt":"И аз ги видях събрани наедно на множества; и видях войни и слухове за войни сред тях; и аз видях много поколения да преминават сред войни и слухове за войни."},{"vNo":"22 ","txt":"И ангелът ми каза: Ето, тези ще чезнат в неверие."},{"vNo":"23 ","txt":"И стана така, че аз видях, че след като бяха чезнали в неверие, те станаха едни тъмни и презрени, и едни нечисти люде, пълни с ленивост и всякакъв вид мерзости."}]}