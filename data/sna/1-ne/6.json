{"heading":"Nifai anonyora pamusoro pezvinhu zvaMwari—Chinangwa chaNifai chiri chokunyengetedza vanhu kuti vauye kuna Mwari waAbrahama vaponeswe. Zvingangove makore 600 kusvika ku592 Kristu asati azvarwa.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nifai 6","verses":[{"vNo":"1 ","txt":"Uye zvino ini Nifai, handipe nhoroondo yekuberekwa kwemadzibaba angu muchikamu chino chezvinyorwa zvangu; uye hapana imwe nguva yandichazorwupa pamahwendefa andiri kunyora aya; nokuti zviri pazvinyorwa zvakachengetwa nababa vangu; naizvozvo, handizvinyore mubasa rino."},{"vNo":"2 ","txt":"Nokuti ini ndakagutsikana kutaura kuti tiri chizvarwa chaJosefa."},{"vNo":"3 ","txt":"Zve hazvindinetse kuti handisi kunyora nyaya yose yezvinhu zvababa vangu, nokuti hazvinganyorwe pamahwendefa aya, nokuti ndinoda nzvimbo yokunyorera zvinhu zvaMwari."},{"vNo":"4 ","txt":"Nokuti chido changu chizere ndechokuti ndinyengetedze vanhu vauye kuna Mwari vaAbrahama, naMwari vaIsaka, naMwari vaJakobo, kuti vagoponeswa."},{"vNo":"5 ","txt":"Naizvozvo, zvinhu zvinofadza nyika handinyore, asi zvinhu zvinofadza Mwari neavo vasiri venyika."},{"vNo":"6 ","txt":"Naizvozvo, ndichapa murairo mbeu yangu, kuti vasazozadza mahwendefa aya nezvinhu zvisingakodzeri kuvana vavanhu."}]}