{"heading":"Vapupuri vatatu nebasa pacharo zvichamira seuchapupu hwechokwadi cheBhuku raMormoni.","prevAbbr":"ether","prevNo":4,"nextAbbr":"ether","nextNo":6,"chapterTitle":"Eta 5","verses":[{"vNo":"1 ","txt":"Uye zvino ini Moronai, ndanyora mazwi andakaudzwa, maererano nendangariro yangu; uye ndakakutaurirai zvinhu zvandakanama; naizvozvo musazvibate, nokuda kwokuti muzvidudzire; nokuti chinhu ichocho muri kuchirambidzwa, kunze kwekunge kana pava paye zvafanira kuna Mwari."},{"vNo":"2 ","txt":"Uye tarisai, mungangopundutswa mukaratidza mahwendefa aya kune avo vachayamura kuburitsa basa iri."},{"vNo":"3 ","txt":"Uye kuvatatu vacharatidzwa nesimba raMwari; nokudaro vachaziva zvirokwazvo kuti zvinhu izvi ndezvechokwadi."},{"vNo":"4 ","txt":"Uye mumiromo yevapupuri vatatu zvinhu izvi zvichataurwa; uye uchapupu hwevatatu, nebasa rino, umo mucharatidzwa simba raMwari neshoko ravo, iro rinoti Baba neMwanakomana, neMweya Mutsvene vanopupura—uye zvose izvi zvichamira seuchapupu hucharovera nyika musi wekupedzisira."},{"vNo":"5 ","txt":"Uye kana zvikadaro kuti vanotendeuka uye vakauya kuna Baba muzita raJesu, vachagashirwa muumambo hwaMwari."},{"vNo":"6 ","txt":"Uye zvino, kana ndisina simba rezvinhu izvi, tongai; nokuti muchaziva kuti ndine simba pamuchandiona, uye tichamira pamberi paMwari musi wekupedzisira. Ameni."}]}