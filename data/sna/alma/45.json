{"heading":"Hiramani anotenda mazwi aAruma—Aruma anoporofita kuparadzwa kwemaNifai—Anoropafadza nokutuka nyika—Aruma angangodaro akatorwa neMweya, kana sezvakaitwa Mosesi—Kupesana kunokura muChechi. Zvingangove makore 73 Kristu asati azvarwa.","sectionHeading":"Rungano rwevanhu vaNifai, nehondo dzavo nokupesana kwavo, mumazuva aHiramani, maererano nezvinyorwa zvaHiramani, zvaakachengeta mumazuva ake.","prevAbbr":"alma","prevNo":44,"nextAbbr":"alma","nextNo":46,"chapterTitle":"Aruma 45","verses":[{"vNo":"1 ","txt":"Tarisai, zvino zvakaitika kuti vanhu vaNifai vakafara zvikuru, nokuti Ishe vakanga vavabvisa zvakare mumaoko evavengi vavo; naizvozvo vakatenda Ishe Mwari vavo; hongu, uye vakatsanya zvikuru nokunamata zvikuru, uye vakarumbidza Mwari nemufaro mukuru kwazvo."},{"vNo":"2 ","txt":"Uye zvakaitika kuti mugore rechigumi nepfumbamwe rekutongwa kwevanhu vaNifai nevatongi, Aruma akauya kumwanakomana wake Hiramani uye akati kwaari: Unotenda here mazwi andakataura kwauri maererano nezvinyorwa zviya zvakachengetwa?"},{"vNo":"3 ","txt":"Uye Hiramani akati kwaari: Hongu, ndinotenda."},{"vNo":"4 ","txt":"Uye Aruma akati zvakare: Unotenda here muna Jesu Kristu, uyo achauya?"},{"vNo":"5 ","txt":"Uye iye akati: Hongu, ndinotenda ose mazwi amakataura."},{"vNo":"6 ","txt":"Uye Aruma akati kwaari zvakare: Uchachengeta mirairo yangu here?"},{"vNo":"7 ","txt":"Uye akati: Hongu, ndichachengeta mirau yenyu nemwoyo wangu wose."},{"vNo":"8 ","txt":"Zvino Aruma akati kwaari: Wakaropafadzwa iwe; uye Ishe vachakuita kuti ubudirire munyika."},{"vNo":"9 ","txt":"Asi tarisai, ndine chimwe chandinoda kuporofita kwauri; asi zvandichakuporofita hauna waunofanira kutaurira; hongu, zvandichakuporofita hazvifanire kuzivikanwa, kana kusvika pakuzadzikiswa kwazvo; saka nyora mazwi andichataura."},{"vNo":"10 ","txt":"Uye aya ndiwo mazwi acho: Tarisai, ndiri kuona kuti ivava vanhu ava, maNifai, maererano nemweya wekuzarurirwa uri mandiri, mushure memazana mana emakore kubvira panguva Jesu Kristu yaanenge azviratidza kwavari, vachaderera mukusatenda."},{"vNo":"11 ","txt":"Hongu, uye vachaona hondo nezvirwere, hongu, nzara nekudeuka kweropa, kana kusvika mukupera kwevanhu vaNifai—"},{"vNo":"12 ","txt":"Hongu, nepamusana pekuti vachaderera mukusatenda uye vowira mumabasa erima, neupombwe, nezvitadzo zvakasiyana-siyana; hongu, ndinoti kwamuri, nenzira yekuti vanotadza ivo vari muchiedza uye vaine ruzivo, hongu, ndinoti kwauri, kubvira zuva iroro, kana chizvarwa chechina hachichapfuura kutadza kukuru uku kusati kwauya."},{"vNo":"13 ","txt":"Uye kana zuva iroro richiuya, tarisai, nguva irikuuya zvinozuno yekuti avo vari, kana kuti mbeu yaavo pari zvino vari kuverengerwa mukati mevanhu vaNifai, havazoverengwa mukati mevanhu vaNifai."},{"vNo":"14 ","txt":"Asi avo vanenge vasara, uye vakasaparadzwa muzuva rinotyisa iro, vachaverengerwa kumaRamani, uye vachafanana navo, kune zvose, kunze kwevashoma vachadaidzwa kuti vadzidzi vaIshe; uye ivavo vachavhimwa nemaRamani kana kusvikira vatopera. Uye zvino, nenzira yezvitadzo, huporofita huno huchazadzikiswa."},{"vNo":"15 ","txt":"Uye zvino zvakaitika kuti mushure mekunge Aruma ataura zvinhu izvi kuna Hiramani, akamuropafadza, nevamwe vana vakewo; uye akaropafadzawo nyika nokuda kwevakarurama."},{"vNo":"16 ","txt":"Uye akati: Ishe Mwari vanoti—Nyika ino ichatukwa, hongu, nyika ino, kumarudzi ose, hama, rurimi, nevanhu, kusvika mukuparadzwa, avo vanoita zvakaipa, ivo vari vaibva zvakakwana; uye sekutaura kwandaita ndozvazvichaita; nokuti uku kutuka nekuropafadza kwaMwari munyika, nokuti Ishe havagone kutarisa pachitadzo vaine chimwe chavanganatse pachiri."},{"vNo":"17 ","txt":"Uye zvino, Aruma ataura mazwi aya akaropafadza chechi, hongu, vose avo vachasimba murutendo kubvira panguva iyo."},{"vNo":"18 ","txt":"Uye Aruma aita izvi akabva munyika yeZarahemura, sekunge ari kuenda munyika yeMereki. Uye zvakaitika kuti haana kuzonzwikwa kubva kwaari zvakare; kufa nekuvigwa kwake hatikuzive."},{"vNo":"19 ","txt":"Tarisai, izvi ndizvo zvatinoziva, kuti akanga ari murume akarurama; uye kutaura kwakafamba nechechi rose kuti akatorwa neMweya, kana kuti akavigwa neruoko rwaIshe, sezvakaitwa Mosesi. Asi tarisai, magwaro anoti Ishe vakatora Mosesi; uye tinofungawo kuti akagashirawo Aruma mumweya; naizvozvo, nechikonzero ichi hapana chatinoziva maererano nokufa kana kuvigwa kwake."},{"vNo":"20 ","txt":"Uye zvino zvakaitika kuti mukutanga kwegore rechigumi nepfumbamwe rekutongwa kwemaNifai nevatongi, Hiramani akaenda mukati mevanhu akanotaura shoko kwavari."},{"vNo":"21 ","txt":"Nokuti tarisai, pamusana pehondo dzavo nemaRamani netwuzhinji twekupesana kwavo twusina maturo nokukanganisana kwaive pakati pevanhu, zvakaonekwa zvakafanira kuti shoko raMwari ritaurwe kwavari, hongu, nokutiwo kuitwe chisungo muchechi kwose-kwose."},{"vNo":"22 ","txt":"Naizvozvo, Hiramani nevamwe vake vakaenda kunovandudzira nokumutsidzira chechi munyika, hongu, muguta rega-rega munyika yose yakanga iri yevanhu vaNifai. Uye zvakaitika kuti vakaisa vapirisita nevadzidzisi munyika yose, mumachechi ose."},{"vNo":"23 ","txt":"Uye zvino zvakaitika kuti mushure mekunge Hiramani nevamwe vake vaisa vapirisita nevadzidzisi mumachechi pakave nekunetsana pakati pavo, uye havana kuteerera kumazwi aHiramani nehama dzake."},{"vNo":"24 ","txt":"Asi vakavamba kudada, vakazvikudza mumwoyo mavo, pamusoro peupfumi hwavo hwakawanda; naizvozvo vakakura muupfumi hwavo mumaziso avo, uye vakasateerera mazwi avo, kuti vafambe vakatwasanuka pamberi paMwari."}]}