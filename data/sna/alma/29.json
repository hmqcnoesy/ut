{"heading":"Aruma anoda kudaidzira kutendeuka nesimba rengirozi—Ishe vanopa vadzidzisi kumarudzi ose—Aruma anobwinya mubasa raIshe nemukubudirira kwaAmoni nehama dzake. Zvingangove makore 76 Kristu asati azvarwa.","prevAbbr":"alma","prevNo":28,"nextAbbr":"alma","nextNo":30,"chapterTitle":"Aruma 29","verses":[{"vNo":"1 ","txt":"Dai ndaiva ngirozi, uye ndichiwana zvinodiwa nemwoyo wangu, kuti ndiende ndichitaura sehwamanda yaMwari, nezwi rinozunguza nyika, uye ndichidaidzira kutendeuka kuvanhu vose!"},{"vNo":"2 ","txt":"Hongu, ndaizotaura kumweya yose nezwi rinenge mheni, kutendeuka nehurongwa kwerununuro, kuti vatendeuke uye vauye kuna Mwari vedu, kuti kusazove nekusuwa zvakare pamusoro penyika."},{"vNo":"3 ","txt":"Asi tarisai, ndiri munhu, uye ndinoita zvitema mukuda kwangu; nokuti ndakafanira kugutswa nezvinhu zvandakagoverwa naIshe."},{"vNo":"4 ","txt":"Handifanire kukanganisa chirevo chakasungwa chakasimba chaMwari vanoenzanisa pamusoro pezvandinoda, nokuti ndinoziva kuti vanopa vanhu sezvido zvavo, kana dai rwuri rufu kana upenyu; hongu, ndinoziva kuti vanogovera vanhu, hongu, vanovapa mirau isingapindurwe, maererano nokuda kwavo, kana zviri zveruponeso kana zvekuparadzwa."},{"vNo":"5 ","txt":"Hongu, uye ndinoziva kuti zvakanaka nezvakaipa zvinouya kuvanhu vose; uyo asingazive chakaipa nechakanaka haashorwe; asi uyo anoziva zvakaipa nezvakanaka, kuna iyeyo kunopiwa maererano nezvaanenge achida, kana achida zvakanaka kana zvakaipa, upenyu kana rufu, kufara kana kusuwa mupfungwa."},{"vNo":"6 ","txt":"Zvino, sezvo ndichiona kuti ndinoziva zvinhu izvi, ndinodirei zvimwe pane kuti ndiite basa randakadaidzirwa kuti ndiite?"},{"vNo":"7 ","txt":"Ko ndinodirei kuti dai ndiri ngirozi, kuti ndikwanise kutaura kumativi ose enyika?"},{"vNo":"8 ","txt":"Nokuti tarisai, Ishe vanopa kumarudzi ose, werudzi rwavo nerurimi rwavo, kuti adzidzise shoko ravo, hongu, muungwaru zvose zvavanoona kuti vakafanira kuve nazvo; naizvozvo tinoona kuti Ishe vanoraira neruzivo, maererano nezvakarurama uye zviri muchokwadi."},{"vNo":"9 ","txt":"Ndinoziva icho chandakarairwa naIshe, uye ndinochifarira. Handizvirumbidze ini pachangu, asi ndinorumbidza icho chandakataurirwa naIshe; hongu, uye ndiko kufara kwangu, kuti zvimwe ndingave mudziyo mumaoko aMwari wekuunza mumwe mweya mukutendeuka; uye urwu ndirwo rufaro rwangu."},{"vNo":"10 ","txt":"Uye tarisai, kana ndichiona hama dzangu dzakatyoka zvechokwadi, uye vachiuya kuna Ishe Mwari vavo, ipapo mwoyo wangu unobva wazadzwa nerufaro; ipapo ndinobva ndayeuka izvo zvandakaitirwa naIshe, hongu, kana kuti vakanzwa muteuro wangu; hongu, ndinobva ndayeuka ruoko rwavo rwetsitsi rwavakanditambanudzira."},{"vNo":"11 ","txt":"Hongu, uye ndinobva ndayeukawo usungwa hwemadzibaba angu; nokuti ndinoziva nechokwadi kuti Ishe vakavaburitsa muusungwa, uye naizvozvo akamisa chechi yavo; hongu, Ishe Mwari, Mwari vaAbrahama, Mwari vaIsaka, naMwari vaJakobo, vakavaburitsa muusungwa."},{"vNo":"12 ","txt":"Hongu, ndinogarorangarira usungwa hwemadzibaba angu; uye ivavo Mwari vamwechetevo vakavabvisa mumaoko emaEgipita, vakavabvisa muusungwa."},{"vNo":"13 ","txt":"Hongu, uye ivavo Mwari vamwechetevo vakamisa chechi yavo mukati mavo; hongu, uye Mwari vamwechetevo vakandidaidza kubasa dzvene, kuti ndiparidze shoko kuvanhu ava, uye vakandipa kubudirira kukuru, uko kunoita kuti rufaro rwangu rwuve rwakazara."},{"vNo":"14 ","txt":"Asi handingofara nekubudirira kwangu ini ndega, asi rufaro rwangu rwunonyanya kuzara pamusana pekubudirira kwehama dzangu, avo vanga vari munyika yaNifai."},{"vNo":"15 ","txt":"Tarisai, vakashanda zvakapfuuridza, uye vakaunza michero mizhinji; uye mubairo wavo uchakura sei!"},{"vNo":"16 ","txt":"Zvino, kana ndikafunga nokubudirira kwehama dzangu idzi mweya wangu unotakurwa, kana kunge uchasiyana nemuviri, sezvazvakange zviri ndiko kukura kwakaita rufaro rwangu."},{"vNo":"17 ","txt":"Uye zvino dai Mwari vapa ava, hama dzangu idzi, kuti vagare muumambo hwaMwari; hongu, neavo vose vanove ndiyo michero yekushanda kwavo kuti vasazobuda zvakare, asi kuti vavakudze nariini. Uye Mwari vangaite here kuti zviitwe maererano nemazwi angu, kana sekutaura kwandaita. Ameni."}]}