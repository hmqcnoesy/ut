{"heading":"Nguva ino yatigere panyika inguva yokugadzirira kuti munhu akwanise kutendeuka kuti ashandire Mwari—Kuputsika kwakaunza rufu rwenyama nerwomweya kumarudzi ose—Rununuro rwunouya kuburikidza nokutendeuka—Mwari pachake anoripira zvitadzo zvenyika yose—Tsitsi ndedze avo vanotendeuka—Vamwe vose vainomirira kutonga kwakanaka kwaMwari—Tsitsi dzinouya kuburikidza noRudzikinuro—Vakatendeuka zvechokwadi chete vachaponeswa. Zvingangove makore 74 Kristu asati azvarwa.","prevAbbr":"alma","prevNo":41,"nextAbbr":"alma","nextNo":43,"chapterTitle":"Aruma 42","verses":[{"vNo":"1 ","txt":"Uye zvino, mwanakomana wangu, ndinoona kuti une zvimwe zvinhu zviri kunetsa pfungwa dzako, zvausiri kunzwisisa—zviri pamusoro pokutonga kwakanaka kwaMwari mukuranga vatadzi; nokuti uri kufunga kuti hazvina kururama kuti mutadzi aiswe mukusuwa."},{"vNo":"2 ","txt":"Zvino tarisai, mwanakomana wangu, ndichatsanangura zvinhu izvi kwauri. Nokuti tarisai, shure kwokunge Ishe Mwari vatumira vabereki vedu vokutanga kubva mubindu reEdeni, kuti vanorima ivhu, kwavakanga vambotorwa—hongu, vakaburitsa munhu, vakaisa kumabvazuva ebindu reEdeni, makerubi, nemunondo waibvira ichitendeuka kutarisa mativi ose, kuti ichengete muti woupenyu—"},{"vNo":"3 ","txt":"Zvino, tinoona kuti munhu akanga aita saMwari, ava kuziva chakanaka nechakaipa; tarisai kuti akatambanudza ruoko rwake, akatora muti woupenyu, akaudya akazogara nokusingaperi, Ishe Mwari vakaisa makerubi nomunondo unobvira, kuti munhu asazodya muchero uyu—"},{"vNo":"4 ","txt":"Uye saka tinoona, kuti kwakapiwa munhu nguva yokutendeuka, hongu, nguva yokugadzirira, nguva yokutendeuka nokushandira Mwari."},{"vNo":"5 ","txt":"Nokuti tarisai, dai Adama akaisa ruoko rwake nguva iyoyo, akadya muti woupenyu, angadai akagara nokusingaperi, maererano neshoko raMwari, asina mukana wokutendeuka; hongu, uyewo shoko raMwari pangadai pasina, uye zano guru roruponeso ringadai rakakanganiswa."},{"vNo":"6 ","txt":"Asi tarisai, zvakanga zvakataurwa kumunhu kuti achafa—naizvozvo, sezvo vakabviswa pamuti woupenyu vanofanirwa kubviswa pamusoro penyika—uye munhu akazorasika zvachose, hongu, vakave munhu akapunzika."},{"vNo":"7 ","txt":"Uye zvino, tinoona kuti vabereki vedu vokutanga vakabviswa vose panyama nepamweya kubva pamberi paIshe; saka tinoona kuti vakazova vanhu vaiita kuda kwavo."},{"vNo":"8 ","txt":"Zvino tarisai, zvakanga zvisakafanira kuti munhu ave anozomutswa zvakare murufu rwenyama urwu, nokuti zvaizoparadza hurongwa hukuru hwerufaro."},{"vNo":"9 ","txt":"Naizvozvo, sezvo mweya wakanga usingafi, uye kuputsika kuri kwakanga kwaunza kumarudzi ose kufa pamweya nokufa kwomuviri, kuri kuti, vakabviswa pamberi paIshe, zvakanga zvakakodzera kuti marudzi ose amutswe zvakare parufu rwomweya urwu."},{"vNo":"10 ","txt":"Naizvozvo, sezvo vakanga vave kuita zvenyama, nokutevedzera zvaida miviri yavo, nezvakaipa, nguva ino yokuedzwa yakave nguva yavo yokugadzirira, yakave nguva yekugadzirira."},{"vNo":"11 ","txt":"Uye zvino rangarira, mwanakomana wangu, dai hwakange husiri hurongwa hwenunuro (tichihuisa parutivi) vaingoti mweya yavo yaibva yasuwa zvikuru, nokuti vainge vachibviswa pamberi paIshe."},{"vNo":"12 ","txt":"Uye zvino, pakanga pasina nzira yokubvisa vanhu ava mukuputsika uku, kwakaunzwa nomunhu pachake nokuda kwokusateerera kwake."},{"vNo":"13 ","txt":"Naizvozvo, maererano nokururama, hurongwa hwerununuro hawaizokwanisa kuunzwa, kunze kwokunge kuine kutendeuka kwomunhu panguva ino yokuedzwa, hongu, nguva ino yokuedzwa; nokuti dai pakanga pasina zvinangwa izvi, tsitsi dzaishaikwa dzoparadza mabasa akarurama. Zvino mabasa akarurama haangaparadzike, dai zvakadaro, Mwari haangave Mwari."},{"vNo":"14 ","txt":"Uye saka tinoona kuti vanhu vose uye vanga vakaputsika, vanga vari mukutongwa; hongu, mukutonga kwaMwari, uko kwaivabvisa nokusingaperi pamberi pake."},{"vNo":"15 ","txt":"Uye zvino, zano retsitsi haraizoitwa kunze kwokunge rudzikinuro rwaitwa, naizvozvo, Mwari pachavo vakaripira zvivi zvenyika, kuti vaunze zano retsitsi, kuti kugutse zvinodiwa mukutonga kwakanaka, kuti Mwari vave vakakwana, Mwari vakarurama, uyewo naMwari vane tsitsi."},{"vNo":"16 ","txt":"Zvino, kutendeuka hakwaiuya kuvanhu kunze kwokunge pane kurangwa, uko kwakanga kusingaperi soupenyu hwemweya uhwo husingaperi, hwakabatanidzwa nenzira yorufaro, iyo yokusingaperiwo soupenyu hwemweya."},{"vNo":"17 ","txt":"Zvino, ko munhu angatendeuka sei kunze kwokunge atadza? Angatadza sei kana pasina mutemo? Pangave nomutemo sei kunze kwokunge pane kurangwa?"},{"vNo":"18 ","txt":"Zvino, pakaiswa kurangwa, nomutemo wakarurama, wakaunza kusuwa kupfungwa yomunhu."},{"vNo":"19 ","txt":"Zvino, dai pakanga pasina kupiwa mutemo—kana munhu akaponda anofanira kufa—aizotya here kuti achafa kana akaponda?"},{"vNo":"20 ","txt":"Uye zvakare, dai mutemo usina kupiwa kumunhu anotadza munhu haaizotya kutadza."},{"vNo":"21 ","txt":"Uye dai pasina mutemo wakapiwa, kana munhu achinge atadza ko zvino kutonga kwaizova kwei, kana tsitsi, nokuti hapana chavaizotaura pamusoro pechisikwa?"},{"vNo":"22 ","txt":"Asi pane mutemo wakapiwa, nokurangwa kwakaiswa, nokutendeuka kwakapiwa kutendeuka uku, kunodiwa netsitsi; kana, kutonga kunoda chisikwa uye, mutemo wobva waranga; kana zvisina kudaro, mabasa ekutonga anoparadzwa, uye Mwari vanobva varega kuve Mwari."},{"vNo":"23 ","txt":"Asi Mwari havashaye kuva Mwari, uye tsitsi dzinoda vanozvityora, uye tsitsi dzinouya nokuda kwokudzikinurwa; uye kudzikinurwa kunounza kumutswa kwevakafa; kumutswa kwevakafa kunounza vanhu zvakare kuna Mwari; nokudaro vanodzorerwa pamberi pavo zvakare, kuti vazotongwa maererano namabasa avo, maererano nomutemo wokutonga."},{"vNo":"24 ","txt":"Nokuti tarisai, kutonga kunoenzanisa kunonzi ngakuitwe, tsitsi ngadzivepowo kune vose vadzo, saka, ivavo chete vakazvininipisa pachokwadi ndivo vachaponeswa."},{"vNo":"25 ","txt":"Chii, unofunga here kuti tsitsi dzingapambe kururama? Ndinoti kwauri, Kwete; hazviitike. Dai zvakadaro, Mwari vaimira kuva Mwari."},{"vNo":"26 ","txt":"Uye saka Mwari anounza nzira yake huru yezvinangwa zvokusingaperi, iyo yakagadzirwa kubvira kumavambo enyika. Apo kunouya ruponeso norununuro rwomunhu, nokuparadzwa nokusuwa."},{"vNo":"27 ","txt":"Naizvozvo, iwe mwanakomana wangu, uyo-wose anouya anogona kuuya achinwa mvura youpenyu akasununguka; uyo asingauye haazomanikidzwa kuti auye; asi pazuva rokupedzisira zvichazodzoserwa kwaari maererano nezviito zvake."},{"vNo":"28 ","txt":"Kana ari anoda kuita zvakaipa, uye asina kutendeuka pamazuva ake, tarisai, kuipa kuchaitwa kwaari, maererano nokudzorera pakare kwaMwari."},{"vNo":"29 ","txt":"Uye zvino, mwanakomana wangu, ndinoda kuti zvinhu izvi zvisakutambudze zvakare, utambudzwe nezvivi zvako chete, nedambudziko iro richakuunza pakutendeuka."},{"vNo":"30 ","txt":"Mwanakomana wangu, ndinoda kuti usave unoramba kutonga kwaMwari zvakare. Usave unozviisa pachinzvimbo chokunzvenga zvivi zvako, nokuramba kutonga kwaMwari; asi iva unoregera kutonga kwaMwari, netsitsi dzavo, nomwoyo wavo murefu uye unopa mhiko izere mumwoyo mako; uye ita kuti zvikuunze pasi muguruva nokuzvininipisa."},{"vNo":"31 ","txt":"Uye zvino iwe mwanakomana wangu, wakadaidzwa naMwari kuti uparidze shoko kuvanhu ava. Uye zvino, mwanakomana wangu, enda nzira yako, taura shoko nechokwadi chose chizere, kuti uunze vanhu mukutendeuka, kuti hurongwa hukuru hwetsitsi huve nechahunowana pamusoro pavo. Uye Mwari vave vanokupa maererano nemazwi angu. Ameni."}]}