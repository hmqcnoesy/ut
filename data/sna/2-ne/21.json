{"heading":"Bazi raJesi (Kristu) richatonga mukururama—Ruzivo rwaMwari rwuchafukidza pasi pose munguva inonzi Mereniamu—Ishe vachasimudza mureza vounganidza Israeri—Enzanisa naIsaya 11. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"2 Nifai 21","verses":[{"vNo":"1 ","txt":"Uye kuchaita nhungirwa kubva pabazi raJesi, uye kuchakura bazi kubva mumidzi yaro."},{"vNo":"2 ","txt":"Uye Mweya waIshe uchave paari, mweya weungwaru nekunzwisisa, mweya wekuraira nesimba, mweya weruzivo newekutya Ishe;"},{"vNo":"3 ","txt":"Uye achamuita anokurumidza kunzwisisa mukutya Ishe; uye haatonge zvaonekwa nemaziso ake chete, kana kutonga nezvasvika munzeve dzake."},{"vNo":"4 ","txt":"Asi nokururama achatonga varombo, uye agotsiura zvakaenzana vanhu vakapfava venyika; uye acharova nyika neshamhu yemuromo wake, nemweya unobva pamiromo yake achauraya vakaipa."},{"vNo":"5 ","txt":"Uye bhandi rechiuno chake richave kururama, uye kuvimbika kuchave matomhu ake."},{"vNo":"6 ","txt":"Chikara chichagara nehwayana, uye mbada icharara nembudzana, uye mhuru nemwana weshumba nemhuru yekukodza zvichave pamwechete; uye kamwana kadiki kagozvitungamira."},{"vNo":"7 ","txt":"Uye mhou nechikara zvichafura pamwechete; vana vazvo vagorara pamwechete; uye shumba ichadya uswa semombe."},{"vNo":"8 ","txt":"Uye mwana ari pazamu achatamba ari pamwena wenyoka, uye mwana akarumurwa achaisa ruoko rwake muguru renyoka."},{"vNo":"9 ","txt":"Hazvizokuvadza kana kuparadza mugomo rangu rose dzvene, nokuti pasi rinenge razara neruzivo rwaIshe, sekuzadzwa kwakaitwa gungwa nemvura."},{"vNo":"10 ","txt":"Uye muzuva iroro kuchave nemudzi waJesi, uchamira semureza wevanhu; kwauri maJentairi vachatsvaka kuuya; uye kuzorora kwake kuchaita mukurumbira."},{"vNo":"11 ","txt":"Uye zvichaitika kuti muzuva iroro Ishe vachatambanudza ruoko rwavo kechipiri kuti vadzikinure vakasara vevanhu vavo vachasiiwa, muAsiria, nemuEgipita, nemuPatrosi, nemuKushi, nemuErami, nemuShinari, nemuHamati, nemuzvitsuwa zvegungwa."},{"vNo":"12 ","txt":"Uye vachamisira mureza marudzi, uye vagounganidza vakaraswa veIsraeri, uye vagounganidza pamwechete vakaparadzwa vaJuda kubva kumativi mana enyika."},{"vNo":"13 ","txt":"Shanje yaEfraimi ichaperawo, uye vavengi vaJuda vachaparadzwa; Efraimi haazoitira shanje Juda, uye Juda haazonetsa Efraimi."},{"vNo":"14 ","txt":"Asi vachabhururuka vagotasva pamapfudzi amaFirisitia kumadokero; vachapamba zvevekumabvazuva vari pamwechete; vachaisa maoko avo pana Edomi naMoabi; uye vanhu vemuAmoni vachavateerera."},{"vNo":"15 ","txt":"Uye Ishe vachaparadza chose chisipiti chegungwa reEgipita; nemhepo yavo huru vachavhuvhuta nepamusoro perwizi, vagoomesa twukova twunodira marwuri twunomwe, vagoita kuti vanhu vayambuke maoma."},{"vNo":"16 ","txt":"Uye kuchave nemugwagwa mukuru uchasiirwa vakasara vevanhu vake vachasara, unobva Asiria, senzira yakaitika mugungwa, pazuva rakabuda Israeri kubva munyika yeEgipita."}]}