{"heading":"MaJentairi vakapinduka vachaverengerwa kuvanhu vechibvumirano—MaRamani mazhinji nemaJuda vachatenda shoko uye vobva vave vanofadza kwazvo—Israeri ichadzorerwa pakare uye vakaipa vachiparadzwa. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":29,"nextAbbr":"2-ne","nextNo":31,"chapterTitle":"2 Nifai 30","verses":[{"vNo":"1 ","txt":"Uye zvino tarisai, hama dzangu dzinodiwa, ndinoda kutaura kwamuri; nokuti ini Nifai, handikubvumirei kuti mufunge kuti makarurama kupfuura zvichava maJentairi. Nokuti tarisai, kunze kwekunge muchichengeta mirairo yaMwari mose muchafawo; nenzira yemazwi akataurwa musafunge kuti maJentairi vanobva vaparadzwa zvachose."},{"vNo":"2 ","txt":"Nokuti tarisai, ndinoti kwamuri maJentairi vose vachatendeuka vachanzi vanhu vechibvumirano chaIshe; uye avo vose maJuda vasingatendeuke vacharaswa, nokuti Ishe havabvumirane nevanhu vasingatendeuke uye vagotenda muMwanakomana wavo, uyo anove Mutsvene weIsraeri."},{"vNo":"3 ","txt":"Uye zvino, ndichaporofita zvimwe maererano nemaJuda nemaJentairi. Nokuti mushure mekuuya kwebhuku randambotaura, rigonyorwa kumaJentairi, uye rigonamwazve kuna Ishe, kuchave nevazhinji vachatenda kumazwi akanyorwa; uye ivo vachaatakura vachienda nawo kuvanhu vakasara vembeu yedu."},{"vNo":"4 ","txt":"Uye ndizvo zvichaita kuti vakasara vembeu yedu vazive nezvedu, kuti takabva sei kuJerusarema, nokutiwo ivo chizvarwa chemaJuda."},{"vNo":"5 ","txt":"Uye vhangeri raJesu Kristu richaparidzwa kwavari; nokudaro, ivo vachadzorerwa ruzivo rwemadzibaba avo, nekuruzivo rwaJesu Kristu, rwakange rwuri kumadzibaba avo."},{"vNo":"6 ","txt":"Uye zvino ndipo pavachazofara; nokuti vanenge voziva kuti maropafadzo kwavari abva muruoko rwaMwari; uye maranga erima ndipo paachatanga kubva mumaziso avo; zvizvarwa zvakawanda hazvipfuure mukati mavo, kunze kwokunge vari vakachena uye vari vanhu vanofadza."},{"vNo":"7 ","txt":"Uye zvichaitika kuti maJuda ayo akapararira nenyika yose naivowo vachatanga kutenda munaKristu; uye vachatanga kuungana pasi pose; uye avo vachatenda munaKristu naivowo vachave vanhu vanofadza."},{"vNo":"8 ","txt":"Uye zvichaitika kuti Ishe Mwari vachatanga basa ravo mukati menyika dzose, marudzi, ndimi, navanhu, kuti vaunze kudzorerwa pakare kwevanhu vavo pamusoro penyika."},{"vNo":"9 ","txt":"Uye Ishe Mwari vachatonga varombo nokururuma, nekutsiura zvakafanira vakapfava venyika. Uye vacharanga nyika nedanda remuromo wavo; nekufema kwemirono yavo vachauraya vakaipa."},{"vNo":"10 ","txt":"Nokuti nguva iri kusvika nokukurumidza iyo Ishe yavachakonzera kupesana pakati pevanhu, uye vakaipa vovaparadza, uye vachaponesa vanhu vavo, hongu, kunyange dai kuri kuti vakafanira kuparadza vakaipa nemoto."},{"vNo":"11 ","txt":"Uye kururama ndiko kunoita bhanhire remuchiuno mavo, uye kuzara nerutendo kuve matomhu avo."},{"vNo":"12 ","txt":"Uye ndipo pachagara chikara nehwayana; uye mbada icharara pamwechete nembudzana, nemhuru, nemwana weshumba, nemhuru yekukodza, pamwechete; uye zvichatungamiriwa nekamwana kadiki."},{"vNo":"13 ","txt":"Uye mhou yemombe nebere zvichadya; uye vana vazvo vacharara pamwechete; uye shumba ichadya uswa semombe."},{"vNo":"14 ","txt":"Uye mwana ari pazamu achatambira pamwena wenyoka, uye mwana arumurwa achapinza ruoko rwake pamusuo weguru renyoka."},{"vNo":"15 ","txt":"Hazvizokuvadza kana kuparadza mumakomo angu ose matsvene; nokuti pasi pose pachazara neruzivo rwaIshe sekuzara kwakaita mvura mugungwa."},{"vNo":"16 ","txt":"Nokudaro, zvose zvinhu zveose marudzi zvichaitwa kuti zvizivikanwe, hongu, zvose zvinhu zvichaitwa kuti zvizivikanwe nevana vevanhu."},{"vNo":"17 ","txt":"Hakuna chakavandika chisingazoburitswa pachena; hakuna mabasa anoitwa murima asingazoburitswa muchiedza; uye hakuna chakanamwa pano pasi chisingazonamanurwa."},{"vNo":"18 ","txt":"Nokudaro, zvose zvinhu zvakaratidzwa vana vevanhu zvichaburitswa pachena musi iwoyo; uye Satani haazove nesimba mumwoyo yevana vevanhu, kwenguva huru. Uye zvino, hama dzangu dzinodiwa, ndinogumira pano mukutaura kwangu."}]}