{"heading":"Isaya anoona temberi yemazuva ekupedzisira, kuunganidzwa kwaIsraeri, nekutonga kwechiuru chemakore nerunyararo—Vanodada nevakaipa vachaderedzwa muKuuya Kwechipiri—Enzanisai naIsaya 2. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2 Nifai 12","verses":[{"vNo":"1 ","txt":"Shoko iro rakaonekwa naIsaya mwanakomana waAmozi, riri maererano naJuda neJerusarema:"},{"vNo":"2 ","txt":"Uye zvichaitika kuti mumazuva ekupedzisira, apo gomo reimba yaIshe richamiswa pamusoro pemakomo, uye richasimudzirwa pamusoro pezvikomo zvose, uye ose marudzi achayererera kwairi."},{"vNo":"3 ","txt":"Uye vanhu vazhinji vachaenda uye vagoti, Uyai imi tiende kugomo raIshe, kumba yaMwari waJakobo; uye vachatidzidzisa nzira dzavo, uye tichafamba munzira dzavo; nokuti muZioni ndimo muchabva mutemo, neshoko raIshe kubva kuJerusarema."},{"vNo":"4 ","txt":"Uye vachatonga pakati pemarudzi, uye vachatsiura vanhu vazhinji: uye vachapfura minondo yavo kuti ive miromo yemagejo, uye mapfumo avo vachaaita ekukwanhurisa miti—rudzi haruzosimudza munondo kubaya rwumwe rudzi, havazodzidza zvehondo zvakare."},{"vNo":"5 ","txt":"Imi vemba yaJakobo, uyai imi uye tifambe muchiedza chaIshe; hongu, uyai nokuti mose marasika, mumwe nomumwe munzira dzake dzakaipa."},{"vNo":"6 ","txt":"Naizvozvo, imi Ishe masiya vanhu venyu, imba yaJakobo, nokuti yakazadzwa nezvekumabvazuva, uye vanoteerera zvinotaurwa nen'anga semaFiristia, uye vanozvifadza nevana vevatorwa."},{"vNo":"7 ","txt":"Nyika yavowo izere nesirivha negoridhe, upfumi hwavo hauna magumo; nyika yavo izerewo nemahachi, kana ngoro dzavo hadziperi."},{"vNo":"8 ","txt":"Nyika yavo izerewo nezvifananidzo; vanonamata zvavakaumba nemaoko avo, izvo zvakagadzirwa neminwe yavo."},{"vNo":"9 ","txt":"Uye uyo munhu akazvidzika haakotamise musoro, uye munhu mukuru haazvirereke, saka, musa muregerere."},{"vNo":"10 ","txt":"Imi makaipa, pindai mudombo, uye muzvivige muguruva, nokuti kutya Ishe nokubwinya kweushe hwavo kuchakurovai."},{"vNo":"11 ","txt":"Uye zvichaitika kuti kuzvikudza kwemunhu kuchanyadziswa, nekuzvikakanyadza kwevanhu kuchakoromorwa, uye Ishe voga ndivo vachakudzwa muzuva iroro."},{"vNo":"12 ","txt":"Nokuti zuva raIshe weHondo richasvika nokukurumidza kumarudzi ose, hongu, pamunhu wose; hongu, pane vanodada nevanozvikudza, nepane wose akasimudzirwa, achadzikiswa pasi."},{"vNo":"13 ","txt":"Hongu, uye zuva raIshe richasvika pamiti yemisida yose yeRebanoni, nokuti yakareba nokukwirira; nepamusoro pemioku yose yeBashani;"},{"vNo":"14 ","txt":"Uye pamakomo ose marefu, nepazvikomo zvose, nepamarudzi ose akasimudzirwa, nepavanhu vose."},{"vNo":"15 ","txt":"Uye nepanharire refu yose, nepashongwe yose yakakomberedzwa."},{"vNo":"16 ","txt":"Uye nepangarava dzose dzegungwa, nekungarava dzose dzeTarshisi, uye nepamifananidzo yose inofadza."},{"vNo":"17 ","txt":"Uye kuzvikudza kwemunhu kuchaderedzwa pasi, nekuzvikakanyadza kwevanhu kuchaderedzwa; uye Ishe voga ndivo vachakudzwa muzuva iroro."},{"vNo":"18 ","txt":"Uye zvifananidzo vachazvipfuudza zvachose."},{"vNo":"19 ","txt":"Uye vachaenda mumwena yematombo, nemumapako epasi, nokuti kutya Ishe kuchavabata nekubwinya kweushe hwavo kuchavarova, pavachasimuka kuti vazunze pasi!"},{"vNo":"20 ","txt":"Muzuva iroro munhu acharasira zvifananidzo zvake zvesirivha, nezvifananidzo zvake zvegoridhe, zvaakazviitira kuti azvinamate, kunhuta nekumiremwa-remwa;"},{"vNo":"21 ","txt":"Kupinda mumitswi yematombo, nepamusoro pemabwe akatsemuka, nenzira yekutya kuti Ishe vachauya pamusoro pavo uye ushe hwembiri yavo huchavarova, kana vomuka kuzozunza nyika zvinotyisa."},{"vNo":"22 ","txt":"Ibvai kumunhu, ane kufema kuri mumhuno dzake; nokuti ndepapi paachazivikanwawo?"}]}