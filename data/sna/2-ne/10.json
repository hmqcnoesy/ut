{"heading":"MaJuda acharovera pamuchinjikwa Mwari vavo—Vachapararira kudakara vatangisa kutenda kwavari—America ichave nyika yerusununguko isina mambo anotonga—Wadzanai naMwari uye mugowana ruponeso kuburikidza nenyasha dzake. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":9,"nextAbbr":"2-ne","nextNo":11,"chapterTitle":"2 Nifai 10","verses":[{"vNo":"1 ","txt":"Uye zvino ini Jakobho, ndinotaura kwamuri zvakare, hama dzangu dzinodiwa, pamusoro pebazi rakarurama iri randataura."},{"vNo":"2 ","txt":"Nokuti tarisai, zvivimbiso zvatakawana zvivimbiso zvakaitwa kwatiri maererano nezvenyama; nokudaro, sezvo zvakaratidzwa kwandiri kuti ruzhinji rwevana vedu rwuchafira mune zvenyama nenzira yekusatenda, zvakadaro, Mwari vachanzwira tsitsi kuvazhinji; uye vana vedu vachaponeswa, kuti vazouya kune icho chichavapa ruzivo rwakakwana rwechokwadi rweMununuri wavo."},{"vNo":"3 ","txt":"Nokudaro, sekutaura kwandaita kwamuri, zvinofanira kuti Kristu—nokuti mauro ngirozi yakandiudza kuti ndiro rakafanira kuve zita rake—anouya pakati pemaJuda, pakati peavo vakanyanya kuve vakaipa munyika; uye vachamurovera pamuchinjikwa—nokuti ndizvo zvinofadza Mwari vedu, uye hakunazve rumwe rudzi panyika rwungarovere pamuchinjikwa Mwari vavo."},{"vNo":"4 ","txt":"Nokuti kana zvishamiso zvikuru zvakaitwa pakati pemamwe marudzi, vangatendeuke, uye vagoziva kuti ndiye Mwari wavo."},{"vNo":"5 ","txt":"Asi nenzira yehupirisita husakarurama nezvitema, avo vari Jerusarema vachaomesa mitsipa yavo vachimurwisa, kuti aroverwe pamuchinjikwa."},{"vNo":"6 ","txt":"Nokudaro, nenzira yezvitema zvavo, kuparadzwa, nzara, zvirwere, uye kudeuka kweropa kuchauya pavari; uye avo vasingazoparadzwa vachaparadzirwa pakati pemarudzi ose."},{"vNo":"7 ","txt":"Asi tarisai, ndiko kutaura kwaIshe Mwari: Kana zuva rasvika rekuti vatende mandiri, kuti ndini Kristu, saka ndakabvumirana nemadzibaba avo kuti vachadzorerwa munyama, pasi, kunyika yenhaka yavo."},{"vNo":"8 ","txt":"Uye zvichaitika kuti vachaunganidzwa kubva kwavakanga vakapararira kwenguva huru, kubva muzvitsuwa zvegungwa, nemumativi mana enyika, uye marudzi emaJentairi achave makuru mumaziso angu, vanodaro Mwari, mukuvatakura vachienda navo kunyika dzenhaka."},{"vNo":"9 ","txt":"Hongu, madzimambo emaJentairi ndivo vachave madzibaba ekuvarera, uye madzimambokadzi avo ndivo vachave vareri vavo; nokudaro, zvivimbiso naIshe kumaJentairi zvikuru, nokuti vakazvitaura, uye ndiani angazvipikise?"},{"vNo":"10 ","txt":"Asi tarisai, nyika ino, vanodaro Mwari, ichave nyika yenhaka yenyu, uye maJentairi vacharopafadzwa pamusoro payo."},{"vNo":"11 ","txt":"Uye nyika ino ichave nyika yerusununguko kumaJentairi, uye haichazove nemadzimambo enyika, vachamukirana nemaJentairi."},{"vNo":"12 ","txt":"Uye ndichadzivirira nyika ino kune mamwe marudzi ose."},{"vNo":"13 ","txt":"Uye uyo anorwisa Zioni achafa, vanodaro Mwari."},{"vNo":"14 ","txt":"Nokuti uyo achamutsa mambo kuti andirwise achafa, nokuti ini Ishe mambo wedenga, ndichave mambo vavo, uye ndichave chiedza kwavari narinhi, avo vanonzwa mazwi angu."},{"vNo":"15 ","txt":"Nokudaro, nenzira yezvizvi, kuti zvibvumirano zvangu zvizadzikiswe zvandakaita kuvana vevanhu, kuti ndinozozviita kwavari vari munyama, ndakafanira kuparadza mabasa akavanda erima, neekupondana, neekuipa."},{"vNo":"16 ","txt":"Nokudaro, uyo acharwisa Zioni, kana muJuda uye kana muJentairi, musungwa neakasununguka, murume kana mukadzi, vachafa; nokuti ivava ndivo pfambi dzepasi pose; nokuti avo vasiri kwandiri vari kurwisana neni, vanodaro Mwari vedu."},{"vNo":"17 ","txt":"Nokuti ndichazadzikisa zvandakavimbisa vana vevanhu, zvandakati ndinovaitira vachiri vapenyu—"},{"vNo":"18 ","txt":"Nokudaro, hama dzangu dzinodiwa, ndiko kutaura kunoita Mwari vedu: Ndichatambudza mbeu yenyu neruoko rwemaJentairi; zvakadaro, ndichapfavisa mwoyo yemaJentairi, kuti vaite sababa kwavari; nokudaro, maJentairi vacharopafadzwa uye vagoverengerwa pamwechete nevemba yaIsraeri."},{"vNo":"19 ","txt":"Nokudaro, ndichagadzirira nyika ino mbeu yako, neavo vachaverengerwa kumbeu yako, narinhi, kuti ive nyika yenhaka yavo; nokuti inyika yakanaka, vanodaro Mwari kwandiri, kupfuura dzimwe nyika dzose, nokudaro ndichaita kuti vose vanhu vanogaramo vandinamate, vanodaro Mwari."},{"vNo":"20 ","txt":"Uye zvino, hama dzangu dzinodiwa, sekuona kwatiri kuita kuti Mwari vedu vetsitsi vatipa ruzivo rwukuru maererano nezvinhu izvi, ngativarangarirei, tosendeka zvitema zvedu, torega kutsikitsira pasi, nokuti hatina kutandwa; zvakadaro, takatinhwa tichibviswa munyika yenhaka yedu; asi takatungamirirwa kunyika iri nani, nokuti Ishe akaita gungwa rive nzira yedu, uye tiri pakatsuwa kegungwa."},{"vNo":"21 ","txt":"Asi zvikuru zvakavimbiswa naIshe kune avo vagere pazvitsuwa zvegungwa; nokudaro sezvo zvichinzi zvitsuwa, zvinoreva kuti zvakawanda kupfuura apa, uye zvakagarwawo nehama dzedu."},{"vNo":"22 ","txt":"Nokuti tarisai, Ishe Mwari nguva nenguva vanotungamirira imba yaIsraeri kwavanoda, maererano nezvinovafadza nekuda kwavo. Uye zvino tarisai, Ishe vanoyeuka vose vakatsauka, nokudaro vanotiyeukawo nesu."},{"vNo":"23 ","txt":"Naizvozvo, farai mumwoyo menyu, uye muyeuke kuti makasununguka kuita zvamunoda—kusarudza nzira yerufu rwusingaperi kana nzira yeupenyu hwokusingaperi."},{"vNo":"24 ","txt":"Nokudaro, hama dzangu dzinodiwa, wadzanai nechido chaMwari, uye kwete kuda kwadhiabhorosi nekwenyama; uye muyeuke, mushure mekunge mawadzana naMwari, kuti chete nyasha dzaMwari ndidzo dzinoita kuti muponeswe."},{"vNo":"25 ","txt":"Nokudaro, Mwari angakumutsei kubva murufu nesimba rekumutswa kwavakafa, nemurufu rwusingaperi nesimba rerudzikinuro, kuti mugogashirwa muumambo hwokusingaperi hwaMwari, kuti mugovarumbidza kuburikidza nenyasha tsvene. Ameni."}]}