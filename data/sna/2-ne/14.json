{"heading":"Zioni nevanasikana vake achanunurwa nekucheneswa mumazuva ezviuru zvamakore—Enzanisai naIsaya 4. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nifai 14","verses":[{"vNo":"1 ","txt":"Uye muzuva iroro, vakadzi vanomwe vachabata murume mumwechete, vachiti: Tichazvitsvagira zvekudya, uye tigozvipfekedza; tinongoda kudaidzwa nezita rako chete kuti tisanyare."},{"vNo":"2 ","txt":"Muzuva iroro vebazi raIshe vachave vakanaka zvikuru nokubwinya; muchero wenyika uchave wakanakisisa nekusevenza kune avo vakapunyuka vaIsraeri."},{"vNo":"3 ","txt":"Uye zvichaitika kuti, avo vachasiiwa muZioni uye vachisara vari muJerusarema vachadaidzwa kunzi vatsvene, wose akanyorwa pavapenyu vari muJerusarema—"},{"vNo":"4 ","txt":"Apo Ishe vachinge vashambidza tsvina yevanasikana veZioni, uye vachinge vasuka ropa reJerusarema pakati pavo nemweya wekutonga nemweya wekupisa."},{"vNo":"5 ","txt":"Uye Ishe vachaita kuti pamba pega-pega mugomo reZioni, nepaunganwa paro, paite gore reutsi masikati nekupenya kwemarimi emoto usiku; nokuti pose panokubwinya kwaZioni pachadzivirirwa."},{"vNo":"6 ","txt":"Uye pachave netabernakeri yemumvuri masikati kuchipisa, uye yovewo nzvimbo yokuvanda, uye mhepo nemvura."}]}