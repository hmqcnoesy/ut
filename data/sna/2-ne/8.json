{"heading":"Mumazuva ekupedzisira, Ishe vachanyaradza Zioni uye vagounganidza Israeri—Vakanunurwa vachauya kuZioni pakati pemufaro mukuru—Enzanisai naIsaya 51 uye 52:1–2. Zvingangove makore 559 kusvika ku545 Kristu asati azvarwa.","prevAbbr":"2-ne","prevNo":7,"nextAbbr":"2-ne","nextNo":9,"chapterTitle":"2 Nifai 8","verses":[{"vNo":"1 ","txt":"Teererai kwandiri, imi munotevedza kururama. Tarisai kudombo ramakabva, nekumwena wegomba ramakacherwa."},{"vNo":"2 ","txt":"Tarisai kuna Abrahama, baba wenyu, nekuna Sara, uyo akakuberekai, nokuti ndakamudaidza ari ega, ndikamuropafadza."},{"vNo":"3 ","txt":"Nokuti Ishe achanyaradza Zioni, achanyaradza nenzvimbo dzake dzose dzakaparadzwa; uye achaita kuti renje rake rive seEdeni, uye gwenga rake riite sebindu raIshe. Mufaro nokuseka kuchawanikwamo, kutenda nezwi rinoimba zvinotapira."},{"vNo":"4 ","txt":"Teererai kwandiri vanhu vangu; uye mundipe nzeve, imi verudzi rwangu; nokuti mutemo uchabva kwandiri, uye ndichaita kuti kutonga kwangu kumbomira kuti kuve nechiedza kuvanhu."},{"vNo":"5 ","txt":"Kururama kwangu kwave pedyo; ruponeso rwangu rwakaenda, uye ruoko rwangu rwuchatonga vanhu. Zvitsuwa zvichatarisira kwandiri, uye zvichavimba neruoko rwangu."},{"vNo":"6 ","txt":"Simudzirai maziso enyu kumatenga, uye mugotarisa panyika iri pasi; nokuti matenga achanyangadika seutsi, uye nyika ichasakara sejira; uye avo vanogaramo vachafa netsika imwecheteyo. Asi ruponeso rwangu harwuperi narinhi, uye kururama kwangu hakuzoparadzwa."},{"vNo":"7 ","txt":"Teererai kwandiri, imi munoziva kururama, vanhu vane mumwoyo mandakanyora murau wangu, musatye kusvika kwevanhu, zve musatye kukutukai kwavo."},{"vNo":"8 ","txt":"Nokuti shaveshave richavadya sejira, uye makonye achavadya sewuru. Asi kururama kwangu ndokwarinhi, uye ruponeso rwangu nderwezvizvarwa nezvizvarwa."},{"vNo":"9 ","txt":"Mukai! Mukai! Itai simba, imi ruoko rwaIshe; mukai semakare-kare. Hamuzimi here makacheka Rakabi, mukaremadza chikara?"},{"vNo":"10 ","txt":"Hamuzimi here makaomesa gungwa, mvura yemakadzama zvikuru; makaita udzame hwegungwa nzira yevakatsikinurwa kuti vapfuure?"},{"vNo":"11 ","txt":"Nokudaro, vakanunurwa vaIshe vachadzoka, uye vouya nekuimba kuZioni; uye rufaro rwusingaperi neutsvene zvichave pamisoro yavo; uye vachawana rufaro nokufara; kusuwa nekuchema zvichatiza."},{"vNo":"12 ","txt":"Ndini iye; hongu, ndini iye anokunyaradzai. Tarisai, ndimi vana ani, vanotya vanhu, avo vachafa, uye mwanakomana wemunhu, vachaitwa seuswa?"},{"vNo":"13 ","txt":"Uye munokanganwa here Ishe musiki venyu, vakatatamura matenga, uye vakaita hwaro hwenyika, uye vari vanotya mazuva ose, nenzira yehasha dzemudzvinyiriri, sekunge ange agadzirira kuparadza? Uye dziripi hasha dzemudzvinyiriri?"},{"vNo":"14 ","txt":"Nhapwa inokurumidza, kuti isunungurwe, uye nokuti isafire mugomba, uye nokuti isashaye kudya."},{"vNo":"15 ","txt":"Asi ndini Ishe Mwari wenyu, vane masai-sai akatinhira; Ishe veHondo ndiro zita rangu."},{"vNo":"16 ","txt":"Uye ndaisa mazwi angu mumuromo wako, uye ndikakuputira nemumvuri weruoko rwangu, kuti ndidyare denga nokuisa hwaro hwenyika, uye ndoti kuna Zioni: Tarisai, muri vanhu vangu."},{"vNo":"17 ","txt":"Mukai, mukai, simukai, imi Jerusarema, makanwa muruoko rwaIshe mukombe wehasha dzake—makanwa masose anodzedzerekesa emukombe wakasvinwa—"},{"vNo":"18 ","txt":"Uye hapana wekumutungamirira pakati pevana vake vose vaakabereka; kana wekumubata ruoko, pavana vose vaakabereka."},{"vNo":"19 ","txt":"Ava vanakomana vaviri vauya kwauri, ndiani achakunzwira tsitsi—kusuwa kwako nekuparadzwa, uye nzara nemunondo—uye ndinokunyaradza nani?"},{"vNo":"20 ","txt":"Vanakomana vako vakapfizuka, kunze kweava vaviri; vavete pakatangira migwagwa pose; segono remhuka yesango yabatwa mumambure, vazere nehasha dzaIshe, kutuka kwaMwari vako."},{"vNo":"21 ","txt":"Naizvozvo zvino inzwai izvi, imi munotambudzwa, makararadza, uye kwete newaini:"},{"vNo":"22 ","txt":"Ndiko kutaura kwaIshe vako, Ishe uye Mwari vako vanochemera nyaya dzevanhu vavo; tarisai, ndabvisa muruoko rwako mukombe wekundendemera, masose emumukombe wehasha dzangu; hauchazounwa zvakare."},{"vNo":"23 ","txt":"Asi ndichauisa mumaoko eavo vanokutambudza; vakati kumweya wako: Kotama, kuti tiende nepamusoro pako—uye wakarara pasi ukave nzira yeavo vakaenda nepamusoro pako."},{"vNo":"24 ","txt":"Muka, muka, pfeka simba rako iwe Zioni; pfeka nhumbi dzako dzinoyevedza iwe Jerusarema, guta dzvene; nokuti kubvira zvino mauri hamuchazouya vasina kudzingiswa uye kana vasina kuchena."},{"vNo":"25 ","txt":"Zvizunze kubva muguruva; simuka, gara pasi iwe Jerusarema; zvisunungure mumajoto ari muhuro mako, iwe nhapwa mwanasikana weZioni."}]}