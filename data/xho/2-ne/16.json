{"heading":"UIsaya ubona iNkosi—Izono zikaIsaya zixolelwe—Uyabizwa ukuba aprofethe—Uprofetha ngokwaliwa kweemfundiso zikaKrestu ngamaYuda—Intsalela iya kubuya—Thelekisa Isaya 6. Malunga 559–545 P.K.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2 Nifayi 16","verses":[{"vNo":"1 ","txt":"Ngomnyaka wokufa kokumkani u-Uziya, ndabona kananjalo iNkosi ihleli phezu kwetrone, inyukile kwaye iphakanyiselwe phezulu, amasondo eengubo zayo ezalise itempile."},{"vNo":"2 ","txt":"Ngentla kwayo kumi iiserafi; iyileyo inamaphiko amathandathu; ngamabini yayizigqume ubuso bayo, kwaye ngamabini izigqume iinyawo zayo, kwaye ngamabini yaye iphaphazela."},{"vNo":"3 ","txt":"Kwaye enye yaye yadanduluka kwenye, yaza yathi: Ingcwele, ingcwele, ingcwele, iNkosi yeMikhosi; umhlaba wonke uzaliswe bubuqaqawuli bayo."},{"vNo":"4 ","txt":"Yaza yashukuma imigubasi yesango ngenxa yezwi lalowo wadandulukayo, nendlu yazaliswa ngumsi."},{"vNo":"5 ","txt":"Ndathi ke mna: Yeha phezu kwam! kuba nditshatyalalisiwe; ngenxa yokuba ndiyindoda emilebe iyinqambi; kwaye ndihleli phakathi kwabantu abamilebe iyinqambi; kuba amehlo am ambonile uKumkani, iNkosi yeMikhosi."},{"vNo":"6 ","txt":"Yaphaphazela ke enye yeeserafi yeza kum, iphethe ilahle elivuthayo esandleni sayo, eyayilithabathe ngeziphatho ezazisesibingelelweni;"},{"vNo":"7 ","txt":"Kwaye yalibeka emlonyeni wam, yaza yathi: Yabona, eli lahle liyichukumisile imilebe yakho; kwaye ubugwenxa bakho bususiwe, kwaye nesono sakho sihlanjululwe."},{"vNo":"8 ","txt":"Kananjalo ndeva ilizwi leNkosi, lisithi: Ngubani na endingamthumayo, kwaye ngubani na oya kusiyela? Ndathi ke: Ndikho; thuma mna."},{"vNo":"9 ","txt":"Yaza yathi: Hamba uze uxelele aba bantu—Phulaphulani ngenene, kodwa abazange babe nakuqonda; kwaye nibone ngenene, kodwa abazange babe nakubona."},{"vNo":"10 ","txt":"Zityebise iintliziyo zabo aba bantu, uze uzenze iindlebe zabo zibe zizithulu, uze uwavale amehlo abo—hleze babone ngamehlo abo, baze beve ngeendlebe zabo, baze baqonde ngentliziyo yabo, baze baguquke baze baphiliswe."},{"vNo":"11 ","txt":"Ndathi ke mna: Nkosi, kode kube nini na? Waza wathi: Zide izixeko zidilizwe kungekho mmi, nezindlu zingabi namntu, kwaye nelizwe libe yinkangala ngokupheleleyo;"},{"vNo":"12 ","txt":"Kwaye neNkosi ide ibe ibashenxisele kude abantu, kuba kuya kubakho ukuncama okukhulu phakathi kwelizwe."},{"vNo":"13 ","txt":"Kodwa kusaya kubakho isahlulo seshumi, kwaye siya kubuya, kwaye siya kudliwa, ngokungathi singumthi womterebhinti, nanjengom-oki osiphunzi sawo sikuwo noxa amagqabi sele ewile; ke ngoko imbewu engcwele iya kuba sisiphunzi sawo."}]}