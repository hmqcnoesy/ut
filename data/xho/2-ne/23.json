{"heading":"Ukutshatyalaliswa kweBhabhilon ngumfuziselo wentshabalalo ekuBuyeni kweSibini—Iya kuba ngumhla woburhalarhume nempindezelo—IBhabhilon (ihlabathi) iya kuwa ngonaphakade—Thelekisa Isaya 13. Malunga 559–545 P.K.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Nifayi 23","verses":[{"vNo":"1 ","txt":"Umthwalo weBhabhilon, awathi uIsaya unyana ka-Amotsi wawubona."},{"vNo":"2 ","txt":"Nyusani ibhanile phezu kwentaba ephakamileyo, phakamiselani phezulu izwi kubo, khwebani ngesandla, ukuze babe nokungena kumasango abo ababekekileyo."},{"vNo":"3 ","txt":"Ndibayalele abangcwalisiweyo bam, ndiwabizile kanjalo amagorha am, kuba umsindo wam awukho phezu kwabo abo bagcobayo bubungangamsha bam."},{"vNo":"4 ","txt":"Ingxokolo yesihlwele ezintabeni ngokungathi yeyabantu abaninzi, isiphithiphithi sengxokolo yezikumkani zezizwe zihlanganisene kunye, iNkosi yeMikhosi ihlanganisa imikhosi yedabi."},{"vNo":"5 ","txt":"Iza ivela kwilizwe elikude, esiphelweni samazulu, ewe, iNkosi, nezixhobo zengqumbo yayo, ukuza kutshabalalisa ilizwe lonke."},{"vNo":"6 ","txt":"Bhombolozani nina, kuba umhla weNkosi usondele; uya kuza njengentshabalalo esuka kuSomandla."},{"vNo":"7 ","txt":"Ke ngoko zonke izandla ziya kutyhafa, intliziyo yakhe wonke umntu iya kunyibilika;"},{"vNo":"8 ","txt":"Kwaye baya kuba noloyiko; amahlaba neentsizi aya kubaphatha; baya kukhwankqiswa omnye komnye, ubuso babo buya kuba njengamadangatye."},{"vNo":"9 ","txt":"Qaphela, umhla weNkosi uyeza, ikhohlakele kunye noburhalarhume nomsindo owoyikekayo, ilenze ilizwe libe yinkangala; kwaye uya kutshabalalisa aboni balo bangabikho kulo."},{"vNo":"10 ","txt":"Kuba iinkwenkwezi zezulu nokrozo lweenkwenkwezi zalo aziyi kukunika ukukhanya kwazo; ilanga liya kuba mnyama ekuphumeni kwalo, kwaye inyanga ayiyi kukwenza ukukhanya kwayo kubengezele."},{"vNo":"11 ","txt":"Kwaye ndiya kulohlwaya ihlabathi ngenxa yobubi, kwaye nabakhohlakeleyo ngobugwenxa babo; ndiya kukwenza ukuzingca kwabanekratshi kuphele, ndize ndibubeke phantsi ubukhakhamela babo oboyikisayo."},{"vNo":"12 ","txt":"Ndiya kuyenza indoda ixabiseke ngaphezulu kunayo igolide engcwengiweyo; kwanayo indoda kunayo igolide ecikizekileyo kaOfire."},{"vNo":"13 ","txt":"Ke ngoko, ndiya kuwagungqisa amazulu, kwaye umhlaba uya kushenxa usuke endaweni yawo, ngoburhalarhume beNkosi yeMikhosi, nangomhla womsindo wayo owoyikekayo."},{"vNo":"14 ","txt":"Kwaye kuya kuba njengebhadikazi elisukelwa ngabazingeli, kwaye nanjengezimvu ezingahlanganiswayo; kwaye baya kuthi bonke abantu babuyele kwababo abantu, baze babalekele ingulowo kwelakhe ilizwe."},{"vNo":"15 ","txt":"Bonke abanekratshi baya kungqulwa ngesikhali, ewe, nabo bonke abazimanyanise nabakhohlakeleyo baya kuwa ngekrele."},{"vNo":"16 ","txt":"Abantwana babo kanjalo baya kucunyuzwa phambi kwamehlo abo; izindlu zabo ziya kuphangwa kwaye nabafazi babo badlwengulwe."},{"vNo":"17 ","txt":"Qaphelani, ndiya kuxhokonxa amaMedi ngokuchasene nabo, abangasayi kukhathalela silivere nagolide, bengasayi kuyivuyela."},{"vNo":"18 ","txt":"Izaphetha zawo kanjalo ziya kukhahlela amadodana abo abe ngamaqhekeza; kwaye awasayi kuba navelwano kwisiqhamo sesizalo; amehlo abo awasayi kuzisindisa iintsana."},{"vNo":"19 ","txt":"Kwaye iBhabhilon, ebubukhazikhazi bezikumkani, ubuhle bobungangamsha bamaKaledi, buya kuba njengangoko uThixo wayibhukuqayo iSodom neGomora."},{"vNo":"20 ","txt":"Ayi sokuze imiwe, ingasayi kube ihlaliwe ukusuka kwisizukulwana ukuya kwisizukulwana: nama-Arabhi akasayi kugxumeka zintente khona; nabelusi abasayi kwenza buhlanti babo apho."},{"vNo":"21 ","txt":"Kodwa amarhamncwa entlango aya kubuthuma khona; kwaye izindlu zabo ziya kuzaliswa ngoodyakalashe; kwaye nezikhova ziya kuhlala apho, neempongo ezixhonti ziya kudanisa apho."},{"vNo":"22 ","txt":"Kwaye namarhamncwa eziqithi aya kugxwala kumanxiwa abo, kwaye neenamba ezinkulu kubuncwane bamabhotwe abo; kwaye ixesha layo sele likufuphi ukufika, kwaye nomhla wayo awusayi kongezwa. Kuba ndiya kuyitshabalalisa ngokukhawuleza; ewe, kuba ndiya kuba nenceba kubo abantu bam, kodwa abakhohlakeleyo baya kutshabalala."}]}