{"heading":"Intshabalalo yeAsiriya ngumfuziselo wentshabalalo yabakhohlakeleyo ekuBuyeni kweSibini—Bambalwa abantu abaya kusala emva kokubuya kweNkosi kwakhona—Intsalela kaYakobi iya kubuya ngaloo mhla—Thelekisa Isaya 10. Malunga 559–545 P.K.","prevAbbr":"2-ne","prevNo":19,"nextAbbr":"2-ne","nextNo":21,"chapterTitle":"2 Nifayi 20","verses":[{"vNo":"1 ","txt":"Yeha kubo abamisela imimiselo eyintswela bulungisa, kwaye nabathi babhale ingcinezelo abathe bayimisela ngokwabo;"},{"vNo":"2 ","txt":"Ukuze bazisunduze izisweli kwisigwebo esifanelekileyo, nokuhlutha ilungelo kwabo bazintsizana babantu bam, ukuze abahlolokazi babe ngamaxhoba abo, nokuze baphange abangenayise!"},{"vNo":"3 ","txt":"Kwaye niya kuthini na ngomhla wovelelo, kwaye nakwintshabalalo eya kuthi ivele kude? niya kubalekela kubani na ukuze nincedwe? kwaye niya kubushiya nabani na ubungangamsha benu?"},{"vNo":"4 ","txt":"Ngaphandle kwam baya kugoba ngaphantsi kwamanye amabanjwa, kwaye baya kuwela phantsi kwababuleweyo. Kuko konke oku umsindo wakhe akawubuyisanga, kodwa isandla sakhe usasolulile."},{"vNo":"5 ","txt":"Owu Asiriya, ntonga yomsindo wam, nomsimelelo osesandleni sabo kukubhavuma kwam."},{"vNo":"6 ","txt":"Ndiya kumthumela ngokuchasene nesizwe esihanahanisayo, kwaye ngokuchasene nabantu bokuphuphuma komsindo wam ndiya kumnika umyalelo wokokuba athabathe amaxhoba, aze athabathe nokuphangiweyo, aze abanyathalele phantsi njengodaka lwezitrato."},{"vNo":"7 ","txt":"Kungani na engathethi njalo, nentliziyo yakhe ingacingi njalo; kodwa kusentliziyweni yakhe ukutshabalalisa nokusikela ngaphandle izizwe ezingembalwa."},{"vNo":"8 ","txt":"Kuba uthi: Amatshawe am onke angabo na ookumkani bezikumkani kusini na?"},{"vNo":"9 ","txt":"Ingaba iKaleno ayinjengeKarkemishe kusini na? Ingaba iHamati ayinjengeArpadi kusini na? Ingaba iSamari ayinjengeDamasko kusini na?"},{"vNo":"10 ","txt":"Njengoko isandla sam sazimiselayo izikumkani zezithixo, kwaye nezemifanekiso yazo eqingqiweyo yaye yazogqitha ezo zaseYerusalem nezaseSamari;"},{"vNo":"11 ","txt":"Andingebinako na, njengoko ndenzayo kuye uSamari nezithixo zakhe, ukwenza njalo kuyo iYerusalem nakuzo izithixo zayo?"},{"vNo":"12 ","txt":"Ngako oko kuya kwenzeka okokuba xa sukuba iNkosi iwenzile umsebenzi wayo wonke phezu kweNtaba yeZiyon naphezu kweYerusalem, ndiya kusohlwaya isiqhamo sentliziyo enobungangamsha yokumkani waseAsiriya, nobungangamela benkangeleko yakhe yekratshi."},{"vNo":"13 ","txt":"Kuba uthi: Ngamandla esandla sam nangobulumko bam ndizenzile ezi zinto; kuba ndilumkile; kwaye ndiyishenxisile imida yabantu, ndaza ndabuphanga ubutyebi babo, kwaye ndiboyisile abemi njengendoda ekhaliphileyo;"},{"vNo":"14 ","txt":"Kwaye isandla sam sibufumene njengendlu yentaka ubutyebi babantu; kwaye njengaye obutha amaqanda ashiyiweyo ndilibuthile ihlabathi lonke; kwaye akukho namnye owathi washukumisa iphiko, okanye wavula umlomo, okanye watswina."},{"vNo":"15 ","txt":"Ingaba izembe lingamqhayisela na ogawula ngalo? Ingaba isarha ingazikhulisa na koyitsalayo? Ngathi intonga ingabajingisa abaphakamisi bayo, ngathi umsimelelo ungamphakamisa ongenguwo umthi!"},{"vNo":"16 ","txt":"Ke ngoko iNkosi, iNkosi yeMikhosi, iya kuthumela phakathi kwabatyebileyo bayo, ukubhitya, kwaye phantsi kozuko lwakhe iya kuphemba ukuvutha njengokuvutha komlilo."},{"vNo":"17 ","txt":"Kwaye ukukhanya kukaSirayeli kuya kuba njengomlilo, aze oNgcwele abe njengedangatye, kwaye liya kutshisa lize lidle ubobo nokhakakhaka lwalo ngemini enye;"},{"vNo":"18 ","txt":"Kwaye uya kudla ubuqaqawuli behlathi lakhe, nobentsimi yakhe echumileyo, kunye umphefumlo nomzimba; kwaye ziya kuba njengaxa sukuba umthwali bhanile etyhafa."},{"vNo":"19 ","txt":"Kwaye eseleyo imithi yehlathi lakhe iya kuba mbalwa, kangangokuba nomntwana angaba nokuyibala."},{"vNo":"20 ","txt":"Kwaye kuya kwenzeka ngaloo mhla, okokuba intsalela kaSirayeli, nabo baya kusinda kwindlu kaYakobi, abasayi kuphinda kwakhona bahlale kulowo wababethayo, kodwa baya kuhlala eNkosini, eyiNgcwele kaSirayeli, enyanisweni."},{"vNo":"21 ","txt":"Intsalela iya kubuyela, ewe, kwanayo intsalela kaYakobi, ize kuye uThixo onamandlakazi."},{"vNo":"22 ","txt":"Kuba nangona abantu bakho uSirayeli benjengentlabathi yolwandle, iya kuthi ibuye intsalela yabo; ukupheliswa okumiselweyo kwagqitywa kuya kuphuphuma bubulungisa."},{"vNo":"23 ","txt":"Kuba iNkosi uThixo weMikhosi iya kwenza impeliso, kwanemisiweyo kulo lonke ilizwe."},{"vNo":"24 ","txt":"Ke ngoko, itsho njalo iNkosi uThixo weMikhosi: Owu bantu bam abahleliyo eZiyon, musani ukumoyika uAsiriya; uya kunibetha ngentonga, kwaye uya kuphakamisa umsimelelo wakhe ngokuchasene nani, ngokohlobo lwamaYiputa."},{"vNo":"25 ","txt":"Kuba ngethutyana nje elincinane, nesikhubekiso siya kuphela, nomsindo wam ekutshabalaleni kwabo."},{"vNo":"26 ","txt":"Kwaye iNkosi yeMikhosi iya kudala isibetho kuye malunga nendyikityha yokubulawa kwamaMidiyan eliweni likaOrebhe; kwaye nanjengokuba intonga yayo yayenzile phezu kolwandle iya kuyiphakamisa kwangolo hlobo lwaseYiputa."},{"vNo":"27 ","txt":"Kwaye kuya kwenzeka ngaloo mhla okokuba umthwalo wakhe uya kususwa emagxeni akho, nedyokhwe yakhe isuswe entanyeni yakho, kwaye idyokhwe iya kutshatyalaliswa ngenxa yokuthanjiswa."},{"vNo":"28 ","txt":"Ufikile eAyati, ugqithele eMigron; eMikimashe ugcinise iinqwelo zakhe."},{"vNo":"29 ","txt":"Bawelele ngaphaya kwenkalo; bathabatha indawo yokulala eGebha; iRama iyoyika; iGibheha kaSawule isabile."},{"vNo":"30 ","txt":"Phakamisa izwi, Owu ntombi kaGalim; lenze liviwe eLayishe, Owu lusizana Anatoti."},{"vNo":"31 ","txt":"UMademena ufudusiwe; abemi baseGebhim bahlanganisene ukuze basabe."},{"vNo":"32 ","txt":"Ngokwakaloku nje usaya kusala eNobhe ngaloo mhla; uya kutyityimbisa isandla sakhe ngakuyo intaba yentombi yeZiyon, induli yayo iYerusalem."},{"vNo":"33 ","txt":"Qaphela, iNkosi, iNkosi yeMikhosi iya kulihlahla isebe elikhulu ngoloyiko; kwaye abaphakamileyo ngezithomo baya kugawulelwa phantsi; kwaye nabazizikhakhamela baya kuthotywa."},{"vNo":"34 ","txt":"Kwaye iya kuzigecela phantsi iintshinyela zamahlathi ngezembe, kwaye iLebhanon iya kuwiswa ngonobungangamsha."}]}