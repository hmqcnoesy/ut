{"heading":"UYuda neYerusalem baya kohlwaywa ngenxa yokungathobeli kwabo—INkosi iyabathethelela kwaye ibagwebe abantu Bayo—Iintombi zayo iZiyon ziyaqalekiswa kwaye zithuthunjiswe ngenxa yokuthanda izinto zehlabathi—Thelekisa Isaya 3. Malunga 559–545 P.K.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2 Nifayi 13","verses":[{"vNo":"1 ","txt":"Kuba qaphelani, iNkosi, iNkosi yeMikhosi, ithabatha isuse kuyo iYerusalem, nakuYuda, isixhaso nenkxaso, isixhaso sonke sesonka, nenkxaso yonke yamanzi—"},{"vNo":"2 ","txt":"Indoda eligorha, nendoda yempi, umgwebi, nomprofeti, nomvumisi, nendoda enkulu;"},{"vNo":"3 ","txt":"Umthetheli wamashumi amahlanu, nendoda ebekekileyo, nephakathi, nesilumko esinobungcibi, nengqondi yokukhwintsa."},{"vNo":"4 ","txt":"Kwaye ndiya kubanika abantwana babe ziinkosana zabo, neentsana ziya kulawula phezu kwabo."},{"vNo":"5 ","txt":"Kwaye abantu baya kucinezeleka, bonke omnye ngomnye, kwaye elowo nalowo ngummelwane wakhe; umntwana uya kuziphatha ngokukratsha ngakuyo indoda enkulu, nabangenambeko kwababekekileyo."},{"vNo":"6 ","txt":"Xa umntu eya kuthi abambe umntakwabo wendlu kayise, aze athi: Unazo iingubo, yiba ngumlawuli wethu, kwaye musa ukuyekela lo monakalo uze phantsi kwesandla sakho—"},{"vNo":"7 ","txt":"Ngaloo mhla uya kufunga, esithi: Andiyi kuba ngumphilisi; kuba kweyam indlu akukho sonka nazingubo; musani ukundenza umlawuli wabantu."},{"vNo":"8 ","txt":"Kuba iYerusalem yonakele, noYuda uwile, ngenxa yokuba iilwimi zabo nezenzo zabo bezichasene neNkosi, ukuxhokonxa amehlo obuqaqawuli bakhe."},{"vNo":"9 ","txt":"Imbonakalo yenkangeleko yobuso babo ithi ingqine ngokuchasene nabo, kwaye ithi ichaze ngesono sabo ukuba zikwa njengeSodom, kwaye abanakho ukuyifihla. Yeha kuyo imiphefumlo yabo, kuba bazivuze ngobubi ngokwabo!"},{"vNo":"10 ","txt":"Yithi kwabangamalungisa kulungile ngakubo; kuba baya kudla iziqhamo zezenzo zabo."},{"vNo":"11 ","txt":"Yeha kwabakhohlakeleyo, kuba baya kutshabalala; kuba umvuzo wezandla zabo uya kuba phezu kwabo!"},{"vNo":"12 ","txt":"Kwaye abantu bam, abantwana ngabacinezeli babo, kwaye nabafazi bayalawula phezu kwabo. Owu bantu bam, abo banikhokelayo baya nilahlekisa kwaye batshabalalisa umendo weendlela zenu."},{"vNo":"13 ","txt":"INkosi iphakamile yema ukuze ithethelele, kwaye iyema ukuze igwebe abantu."},{"vNo":"14 ","txt":"INkosi iya kungena emgwebeni kunye namadoda amakhulu abantu bayo kwaye neenkosana zabo; kuba nisigqibile isidiliya nobutyebi beentsizana ezindlwini zenu."},{"vNo":"15 ","txt":"Nithetha ukuthini? Nibatyumze abantu bam, nibusile ubuso beentsizana, itsho iNkosi uThixo weMikhosi."},{"vNo":"16 ","txt":"Ngaphezu koko, ithi iNkosi: Ngenxa yokuba iintombi zayo iZiyon zizizikhakhamela, kwaye zihamba zitsho ngeentamo ezolulelwe phambili namehlo atshawuzayo, zihamba zicothoza xa zihamba, kwaye zisenza isigampe ezinyaweni zazo—"},{"vNo":"17 ","txt":"Ke ngoko iNkosi iya kuzibetha ngebhula elukhakhayini iintombi zeZiyon, kwaye iNkosi iya kuzihluba amalungu azo anqabileyo."},{"vNo":"18 ","txt":"Ngaloo mhla iNkosi iya kubuthabatha ibususe ubuhle bezihombo zemixokelelwane, nezigqubuthelo, neentsimbi zomqala ezimiliswe okwenyanga;"},{"vNo":"19 ","txt":"Amakhonkco nezacholo, nezikhafu;"},{"vNo":"20 ","txt":"Izankwane, nezihombo zemilenze, neeqhiya, neziqholo, namajikazi;"},{"vNo":"21 ","txt":"Imisesane, namakhonkco empumlo;"},{"vNo":"22 ","txt":"Izambatho ezinqabileyo zezivatho, needyasi ezingenamikhono, neeqhiya zelineni entle, nezipeliti zokuphotha iinwele;"},{"vNo":"23 ","txt":"Izipili, nelineni ecwengileyo, neminqwazi, nezigubungelo."},{"vNo":"24 ","txt":"Kwaye kuya kwenzeka, endaweni yevumba elimnandi kuya kubakho ukunuka; kwaye endaweni yombhinqo, isikroba; kuze endaweni yeenwele ezilungiswe kakuhle, inkqayi; kwaye endaweni yesihombiso sesifuba, umbhinqo orhwexayo; ukutshiswa endaweni yobunzwakazi."},{"vNo":"25 ","txt":"Amadoda akho aya kuwa ngekrele kunye namagorha akho emfazweni."},{"vNo":"26 ","txt":"Kwaye amasango akhe aya kwenza isijwili kwaye abelusizi; kwaye uya kuba yinkangala, kwaye uya kuhlala phantsi eluthulini."}]}