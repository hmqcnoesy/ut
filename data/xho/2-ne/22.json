{"heading":"Ngomhla wemileniyam bonke abantu baya kuyidumisa iNkosi—Iya kuhlala phakathi kwabo—Thelekisa Isaya 12. Malunga 559–545 P.K.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nifayi 22","verses":[{"vNo":"1 ","txt":"Kwaye ngaloo mhla uya kuthi: Owu Nkosi, ndiya kukudumisa; nangona wawunomsindo ngakum umsindo wakho uwubuyisile, kwaye uyandithuthuzela."},{"vNo":"2 ","txt":"Qaphela, uThixo ulusindiso lwam; ndiya kumthemba, kwaye ndingoyiki; kuba iNkosi uYehova ungamandla am nengoma yam; uye waba lusindiso lwam kananjalo."},{"vNo":"3 ","txt":"Ke ngoko, ngovuyo niya kutsala amanzi aphuma emithonjeni yosindiso."},{"vNo":"4 ","txt":"Kwaye ngaloo mhla niya kuthi: Dumisani iNkosi, nilibize igama layo, vakalisani izenzo zayo phakathi kwabantu, khankanyani ukuba igama layo liphakanyiselwe phezulu."},{"vNo":"5 ","txt":"Yivumeleni ingoma iNkosi; kuba yenze izinto ezikhethekileyo; oku kuyazeka kuwo wonke umhlaba."},{"vNo":"6 ","txt":"Danduluka kwaye umemeze, wena mmi waseZiyon; kuba mkhulu oNgcwele kaSirayeli phakathi kwakho."}]}