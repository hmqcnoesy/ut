{"heading":"EkuBuyeni kweSibini, abanekratshi nabakhohlakeleyo baya kutshiswa njengeendiza—UEliya uya kubuya ngaphambi kwaloo mhla mkhulu nowoyikekayo—Thelekisa noMalaki 4. Malunga E.K. 34.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nifayi 25","verses":[{"vNo":"1 ","txt":"Kuba qaphelani, umhla uyeza oya kutshisa njengeziko; kwaye bonke abanekratshi, ewe, nabo bonke abo benza ngenkohlakalo, baya kuba ziindiza; kwaye umhla ozayo uya kubatshisa baphele, itsho iNkosi yemiKhosi, ukuze ingabashiyi nazingcambu nasebe."},{"vNo":"2 ","txt":"Kodwa kuni nina niloyikayo igama lam, uNyana woBulungisa uya kuphakama enokuphilisa emaphikweni akhe; kwaye niya kubheka phambili nize nikhule njengamankonyane esitalini."},{"vNo":"3 ","txt":"Kwaye niya kubanyathelela phantsi abakhohlakeleyo; kuba baya kuba luthuthu phantsi kweentende zeenyawo zenu ngomhla endiya kuthi ndikwenze oku, itsho iNkosi yemiKhosi."},{"vNo":"4 ","txt":"Khumbulani nina umthetho kaMoses, isicaka sam, endawuyalela kuye eHorebhe ndiwuyalela uSirayeli wonke, kunye nemimiselo nezigwebo."},{"vNo":"5 ","txt":"Qaphelani, ndiya kunithumelela uEliya umprofeti ngaphambi kokufika komhla omkhulu nowoyikekayo weNkosi;"},{"vNo":"6 ","txt":"Kwaye uya kuyijikela intliziyo yoobawo ebantwaneni, nentliziyo yabantwana kooyise, hleze ndifike ndize ndiwohlwaye umhlaba ngesiqalekiso."}]}