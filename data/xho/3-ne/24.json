{"heading":"Umthunywa weNkosi uya kulungisa indlela yokuBuya kweSibini—UKrestu uya kuhlala njengomgwebi—USirayeli uyalelwa ukuba ahlawule izishumi neminikelo—Incwadi yenkumbulo iyagcinwa—Thelekisa noMalaki 3. Malunga E.K. 34.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"3 Nifayi 24","verses":[{"vNo":"1 ","txt":"Kwaye kwenzekile okokuba wabayalela okokuba mabawabhale amazwi awathi uBawo wawanikela kuMalaki, ekwakumele abaxelele wona. Kwaye kwenzekile okokuba emva kokuba ebhaliwe wawacacisa. Kwaye la ngamazwi awathi wabaxelela wona esithi: Wathetha nje uBawo kuMalaki—Qaphelani, ndiya kuthumela umthunywa wam, kwaye uya kulungisa indlela phambi kwam, kwaye iNkosi leyo niya kuyifuna iya kufika ngequbuliso etempileni yayo, naye umthunywa womnqophiso, enivuyayo ngaye; qaphelani, uya kuza, itsho iNkosi yemiKhosi."},{"vNo":"2 ","txt":"Kodwa ngubani oya kuwunyamezela umhla wokuza kwayo, kwaye ngubani oya kuma xa sukuba ibonakala? Kuba injengomlilo womcokisi, nanjengesepha yomxovuli."},{"vNo":"3 ","txt":"Kwaye iya kuhlala njengomcokisi nomcoci wesilivere; kwaye iya kuhlambulula oonyana bakaLevi, ize ibahlambulule njengegolide nesilivere, ukuze babe nokunikela eNkosini umnikelo ngobulungisa."},{"vNo":"4 ","txt":"Ke umnikelo oya kuvela kwaYuda naseYerusalem uya kuba myoli kuyo iNkosi, njengakwimihla yakudala nanjengakwiminyaka yangaphambili."},{"vNo":"5 ","txt":"Kwaye ndiya kuza kufuphi nakuni emgwebeni; kwaye ndiya kuba lingqina elikhawulezayo ngokuchasene nabakhafuli, nangokuchasene nabakrexezi, nangokuchasene nabafungi ababubuxoki, nangokuchasene nabo bacinizela umqeshwa emvuzweni wakhe, umhlolokazi noyinkedama, nabo bagxotha umhambi, baze bangandoyiki mna, itsho iNkosi yemiKhosi."},{"vNo":"6 ","txt":"Kuba ndiyiyo iNkosi, andiguquguquki, ke ngoko nina bonyana bakaYakobi anibhangiswanga."},{"vNo":"7 ","txt":"Kwanokususela kwimihla yooyihlo nimkile kuyo imimiselo yam, kwaye aniyigcinanga. Buyelani kum kwaye nam ndiya kubuyela kuni, itsho iNkosi yemiKhosi. Kodwa nina nithi: Siza kubuyela ngaluphi uhlobo?"},{"vNo":"8 ","txt":"Ingaba umntu uya kumphanga na uThixo? Kanti ke nindiphangile. Kodwa nithi: Sikuphange ngani? Ngezishumi neminikelo."},{"vNo":"9 ","txt":"Niqalekiswe ngesiqalekiso, kuba nindiphangile, kwanaso esi sizwe siphelele."},{"vNo":"10 ","txt":"Ziziseni zonke izishumi kuvimba, ukuze kubekho ukudla endlwini yam; nize nindicikide ngale nto, yatsho iNkosi yemiKhosi, okokuba andisayi kunivulela na iingcango zezulu, ndize ndinithululele intsikelelo ukuze kungabikho ndawo yaneleyo yokuyamkela."},{"vNo":"11 ","txt":"Kwaye ndiya kumkhalimela umtshabalalisi ngenxa yenu, kwaye akasayi kuzitshabalalisa iziqhamo zomhlaba wenu; singasayi kuziwisa iziqhamo isidiliya senu ngaphambi kwexesha emasimini, itsho iNkosi yemiKhosi."},{"vNo":"12 ","txt":"Kwaye zonke izizwe ziya kunibiza ngokuba nisikelelekile, kuba niya kuba lilizwe elivuyayo, itsho iNkosi yemiKhosi."},{"vNo":"13 ","txt":"Amazwi enu ebekhaliphile ngokuchasene nam, itsho iNkosi. Kanti ke nithi: Sithethe ntoni ngokuchasene nawe?"},{"vNo":"14 ","txt":"Nithe: kulilize ukukhonza uThixo, kwaye kusinceda ntoni na ukuba siyigcinile imimiselo nokuba sihambe ngosizi phambi kweNkosi yemiKhosi?"},{"vNo":"15 ","txt":"Kwaye ngoku sibabiza abanekratshi ngokuba bonwabile; ewe, abo basebenza inkohlakalo baphumelele; ewe, abo balinga uThixo ngokwenene bahlangulwe."},{"vNo":"16 ","txt":"Ke abo babeyoyika iNkosi babethetha rhoqo omnye komnye, yaza iNkosi yaphulaphula yaza yeva; kwaye incwadi yenkumbulo yabhalwa phambi kwayo ibhalelwa abo babeyoyika iNkosi, kwaye nabo babelikhumbula igama layo."},{"vNo":"17 ","txt":"Kwaye baya kuba ngabam, itsho iNkosi yemiKhosi, ngaloo mhla xa sukuba ndiya kulungisa amatye am axabisekileyo; kwaye ndiya kubasindisa njengendoda esindisa owayo unyana oyikhonzayo."},{"vNo":"18 ","txt":"Ke niya kubuya nize nahlule phakathi kwabangamalungisa nabakhohlakeleyo, phakathi kwakhe okhonza uThixo nalowo ungamkhonziyo."}]}