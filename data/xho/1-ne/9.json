{"heading":"UNifayi wenza amaqela amabini eembali—Iyileyo ibizwa ngokuba ngamacwecwe kaNifayi—Amakhulu amacwecwe aqulathe imbali yezehlabathi; awona mancinane aphathelene okokuqala nezinto ezingcwele. Malunga 600–592 P.K.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nifayi 9","verses":[{"vNo":"1 ","txt":"Kwaye ubawo wazibona, kwaye waziva, kwaye wazithetha zonke ezi zinto, ngethuba ehleli ententeni, kwintlambo kaLemuweli, kwanazo ezinye izinto ezinkulu nezininzi ngakumbi endingenako ukuzibhala phezu kwala macwecwe."},{"vNo":"2 ","txt":"Kwaye ngoku, njengoko sendithethile ngokunxulumene nala macwecwe, qaphela asingawo amacwecwe endenza phezu kwawo ingxelo epheleleyo yembali yabantu bam; kuba amacwecwe endenza phezu kwawo ingxelo epheleleyo yabantu bam ndiwanika igama likaNifayi; ngako oko, abizwa ngokuba ngamacwecwe kaNifayi, abizwa ngegama lam; kwaye la macwecwe kanjalo abizwa ngokuba ngamacwecwe kaNifayi."},{"vNo":"3 ","txt":"Nangona kunjalo, ndifumene umyalelo eNkosini okokuba kufuneka ndenze la macwecwe, ngenjongo ekhethekileyo yokuba kubekho ingxelo ekroliweyo yobulungiseleli babantu bam."},{"vNo":"4 ","txt":"Phezu kwamanye amacwecwe kufanele kukrolwe ingxelo yolawulo lookumkani, neemfazwe neembambano zabantu bam; ngako oko la macwecwe aphathelele ngokungakumbi nobulungiseleli; kwaye amanye amacwecwe aphathelele ngokungakumbi nolawulo lookumkani neemfazwe neembambano zabantu bam."},{"vNo":"5 ","txt":"Ngako oko, iNkosi indiyalele ukuba ndenze la macwecwe ngobulumko obukuyo, injongo leyo endingayaziyo."},{"vNo":"6 ","txt":"Kodwa yona iNkosi yazi zonke izinto ukusuka ekuqalekeni; ngako oko, iyayilungiselela indlela yokuphumeza yonke imisebenzi yayo phakathi kwabantwana babantu; kuba qaphelani, inawo onke amandla ukuze iwazalisekise onke amazwi ayo. Kwaye kunjalo. Amen."}]}