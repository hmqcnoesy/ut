{"heading":"UMoronayi ubhalela ukunceda amaLeymenayithi—AmaNifayithi angasayi kumkhanyela uKrestu ayabulawa. Malunga E.K. 401–421.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moronayi 1","verses":[{"vNo":"1 ","txt":"Ngoku mna, Moronayi, emva kokuba ndiphezile ukushwankathela ingxelo yabantu bakaYerede, ndandicinge ukuba andingebhali okungakumbi, kodwa okwangoku andikatshabalali; kwaye andizazisi kumaLeymenayithi hleze anditshabalalise."},{"vNo":"2 ","txt":"Kuba qaphelani, iimfazwe zawo zoyikeka ngokugqithisileyo phakathi kwawo; kwaye ngenxa yentiyo yawo abulala wonke umNifayithi ongasayi kumkhanyela uKrestu."},{"vNo":"3 ","txt":"Kwaye mna, Moronayi, andisayi kumkhanyela uKrestu; ngako oko, ndihamba-hamba naphina apho ndinako ukuze kusinde ubomi bam."},{"vNo":"4 ","txt":"Ngako oko, ndibhala ezinye ezimbalwa izinto, ngokuphikisana noko bendikucinga; kuba bendicinge ukuba ndingaphindi ndibhale; kodwa ndibhala ezinye ezimbalwa izinto, ukuze mhlawumbi zingaba nexabiso kubazalwana bam, amaLeymenayithi, ngamhla uthile ozayo, ngokwentando yeNkosi."}]}