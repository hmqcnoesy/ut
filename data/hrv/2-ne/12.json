{"heading":"Izaija vidi hram posljednjih dana, sabiranje Izraela, te tisućljetni sud i mir — Oholi i opaki bit će oboreni kod Drugoga dolaska — Usporedi Izaija 2. Oko 559–545. pr. Kr.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2 Nefi 12","verses":[{"vNo":"1 ","txt":"Riječ koju Izaija, sin Amosov, vidje o Judi i Jeruzalemu:"},{"vNo":"2 ","txt":"I dogodit će se u posljednjim danima, kad gora Gospodnjega doma bude uspostavljena na vrh gora, i bude uzvišena iznad bregova, i svi narodi budu pritjecali k njoj."},{"vNo":"3 ","txt":"I mnogi će ljudi ići i govoriti: Dođite, i uziđimo na goru Gospodnju, u dom Boga Jakovljeva; i on će nas naučiti svojim putovima, i hodit ćemo stazama njegovim; jer iz Siona će izići zakon, a riječ Gospodnja iz Jeruzalema."},{"vNo":"4 ","txt":"I on će suditi između narodā, i prekorit će mnoge ljude: i oni će prekovati mačeve svoje u oštrice plugova, a koplja svoja u noževe za obrezivanje — narod neće dizati mača protiv naroda, nit će se više učiti ratovanju."},{"vNo":"5 ","txt":"O dome Jakovljev, dođite i hodimo u svjetlosti Gospodnjoj; da, dođite, jer svi vi zastraniste, svatko na opake puteve svoje."},{"vNo":"6 ","txt":"Zato si, o Gospode, ostavio narod svoj, dom Jakovljev, jer se oni popuniše istokom, i slušaju gatare kao i Filistejci, i raduju se djeci tuđinaca."},{"vNo":"7 ","txt":"I zemlja je njihova puna srebra i zlata, niti ima ikakva kraja blagu njihovom; zemlja je njihova također puna konja, niti ima ikakva kraja kočijama njihovim."},{"vNo":"8 ","txt":"Zemlja je njihova također puna kumira; oni se klanjaju djelu vlastitih ruku svojih, onomu što vlastiti prsti njihovi načiniše."},{"vNo":"9 ","txt":"I običan se čovjek ne prigiba, a velik se čovjek ne ponizuje; zato, ne praštaj mu."},{"vNo":"10 ","txt":"O vi opaki, uđite u stijenu, i skrijte se u prah, jer će vas strah Gospodnji i slava veličanstva njegova udariti."},{"vNo":"11 ","txt":"I dogodit će se da će bahati pogledi čovjekovi biti poniženi, i uznositost će ljudska biti skršena, a sam će Gospod biti uzvišen u onaj dan."},{"vNo":"12 ","txt":"Jer dan Gospoda nad Vojskama uskoro dolazi na sve narode, da, na svakoga; da, na ohole i bahate, i na svakoga tko je uzdignut, i on će biti oboren."},{"vNo":"13 ","txt":"Da, i dan će Gospodnji doći na sve cedrove libanonske, jer su visoki i uzdignuti; i na sve hrastove bašanske;"},{"vNo":"14 ","txt":"I na sve visoke gore, i na sve bregove, i na sve narode koji su uzdignuti, i na sve ljude;"},{"vNo":"15 ","txt":"I na svaku visoku kulu, i na sve utvrđene zidine;"},{"vNo":"16 ","txt":"I na sve brodove morske, i na sve brodove taršiške, i na sve ugodne prizore."},{"vNo":"17 ","txt":"I bahatost čovjekova bit će skršena, a uznositost ljudska bit će ponižena; i sam će Gospod biti uzvišen u onaj dan."},{"vNo":"18 ","txt":"I kumire će posvema uništiti."},{"vNo":"19 ","txt":"I oni će ući u udubine stijena, i u špilje zemaljske, jer strah će Gospodnji doći na njih, a slava veličanstva njegova udarit će ih, kad on ustane strahovito potresti zemlju."},{"vNo":"20 ","txt":"U onaj će dan čovjek baciti krticama i šišmišima svoje kumire srebrne, i svoje kumire zlatne, koje načini sebi da im se klanja;"},{"vNo":"21 ","txt":"Da otiđe u raspukline stijena, i na vrhove krševitih stijena, jer strah će Gospodnji doći na njih, a veličanstvo slave njegove udarit će ih, kad on ustane strahovito potresti zemlju."},{"vNo":"22 ","txt":"Okanite se oslanjanja na čovjeka, čiji je dah u nosnicama njegovim; jer kojom se vrijednošću on cijeni?"}]}