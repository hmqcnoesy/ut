{"heading":"Nefijeve su riječi istinite — One svjedoče o Kristu — Oni koji povjeruju u Krista povjerovat će Nefijevim riječima, koje će stajati kao svjedočanstvo pred sudom. Oko 559–545. pr. Kr.","prevAbbr":"2-ne","prevNo":32,"nextAbbr":"jacob","nextNo":1,"chapterTitle":"2 Nefi 33","verses":[{"vNo":"1 ","txt":"I evo, ja, Nefi, ne mogu zapisati sve što se podučavalo među narodom mojim; niti sam moćan u pisanju, kao u govorenju; jer kad čovjek govori moću Duha Svetoga, moć Duha Svetoga prenosi to u srca djece ljudske."},{"vNo":"2 ","txt":"No gle, ima mnogih koji otvrdnjuju srca svoja protiv Svetoga Duha, tako da on nema mjesta u njima; stoga, oni odbacuju mnogo toga što je zapisano i smatraju to ništavnim."},{"vNo":"3 ","txt":"No ja, Nefi, zapisah ono što zapisah, i smatram to veoma vrijednim, a osobito za narod svoj. Naime, molim se neprestance za njih danju, a oči moje vlaže jastuk moj noću zbog njih; i vapim Bogu svojemu u vjeri, i znadem da će on uslišati vapaj moj."},{"vNo":"4 ","txt":"I znadem da će Gospod Bog posvetiti molitve moje na korist narodu mojemu. A riječi koje zapisah u slaboći Gospod će ojačati za njih; jer to ih uvjerava da čine dobro; otkriva im o ocima njihovim, i govori o Isusu, te ih uvjerava da vjeruju u njega i ustraju do svršetka, što je život vječni."},{"vNo":"5 ","txt":"I to govori oštro protiv grijeha, u skladu s jasnoćom istine; stoga, nijedan se čovjek neće srditi na riječi koje zapisah, osim ako bude od duha đavlova."},{"vNo":"6 ","txt":"Ushićen sam jasnoćom; ushićen sam istinom; ushićen sam Isusom mojim, jer on otkupi dušu moju od pakla."},{"vNo":"7 ","txt":"Osjećam dobrotvornost za narod svoj, i veliku vjeru u Krista da ću susresti mnoge duše neokaljane pred sudačkom stolicom njegovom."},{"vNo":"8 ","txt":"Osjećam dobrotvornost za Židova — kažem Židova, jer mislim na one u zemlji iz koje dođoh."},{"vNo":"9 ","txt":"Također osjećam dobrotvornost za pogane. No gle, ni za koga od njih ne mogu se nadati, osim ako se ne izmire s Kristom, i uđu kroz uzana vrata, i hode tijesnom stazom što vodi u život, i nastave tom stazom sve do svršetka dana kušnje."},{"vNo":"10 ","txt":"A sad, ljubljena braćo moja, a također i Židovi, i svi vi krajevi zemaljski, poslušajte ove riječi i vjerujte u Krista; i ne povjerujete li u ove riječi, vjerujte u Krista. A povjerujete li u Krista, vjerovat ćete u ove riječi, jer to su riječi Kristove, i on ih dade meni; i one uče sve ljude da trebaju činiti dobro."},{"vNo":"11 ","txt":"I nisu li to riječi Kristove, prosudite sami — jer Krist će vam pokazati, moću i velikom slavom, da to jesu riječi njegove, u posljednji dan; a vi i ja stajat ćemo licem u lice pred sudom njegovim; i doznat ćete da mi on zapovjedi da zapišem ovo, unatoč slaboći mojoj."},{"vNo":"12 ","txt":"I molim Oca u ime Kristovo da mnogi od nas, ako ne svi, mogu biti spašeni u kraljevstvu njegovu u taj veliki i posljednji dan."},{"vNo":"13 ","txt":"A sad, ljubljena braćo moja, svi vi koji ste od doma Izraelova, i svi vi krajevi zemaljski, govorim vam poput glasa onoga što viče iz praha: Zbogom, dok taj veliki dan ne dođe."},{"vNo":"14 ","txt":"A vi koji nećete uzeti udjela u dobroti Božjoj, ni poštivati riječi Židova, a ni riječi moje, ni riječi što će izaći iz usta Jaganjca Božjega, gle, želim vam zauvijek zbogom, jer ove će vas riječi osuditi u posljednji dan."},{"vNo":"15 ","txt":"Jer što zapečatim na zemlji, bit će izneseno protiv vas pred sudištem; naime, tako mi Gospod zapovjedi, i ja se moram pokoriti. Amen."}]}