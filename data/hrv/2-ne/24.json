{"heading":"Izrael će biti sabran i uživat će tisućljetni počinak — Lucifer bijaše istjeran s neba zbog pobune — Izrael će pobijediti Babilon (svijet) — Usporedi Izaija 14. Oko 559–545. pr. Kr.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"2 Nefi 24","verses":[{"vNo":"1 ","txt":"Jer Gospod će iskazati milosrđe Jakovu, i ipak će izabrati Izraela, i postaviti ih u njihovu zemlju; a tuđinci će im biti pridruženi, i oni će prionuti uz dom Jakovljev."},{"vNo":"2 ","txt":"I ljudi će ih povesti i dovesti ih u njihov kraj; da, izdaleka, s krajeva zemlje, i oni će se vratiti u svoje zemlje obećane. I dom će ih Izraelov posjedovati, a zemlja Gospodnja dat će sluge i sluškinje; i oni će zasužnjiti one kojima bijahu sužnji; i vladat će nad tlačiteljima svojim."},{"vNo":"3 ","txt":"I dogodit će se u onaj dan da će ti Gospod dati počinak od žalosti tvoje, i od straha tvojega, i od teškog robovanja u kome ti bijaše prisiljen služiti."},{"vNo":"4 ","txt":"I dogodit će se u onaj dan da ćeš iznijeti ovu izreku protiv kralja babilonskoga, i reći: Kako tlačitelj prestade, zlatni grad prestade!"},{"vNo":"5 ","txt":"Gospod slomi štap opakih, žezla vladarā."},{"vNo":"6 ","txt":"Onaj koji udaraše narod u gnjevu neprekidnim udarcem, onaj koji vladaše narodima u srdžbi, progonjen je i nitko ne priječi."},{"vNo":"7 ","txt":"Cijela zemlja počiva, i tiha je; oni zaoriše pjesmom."},{"vNo":"8 ","txt":"Da, jele se raduju zbog tebe, a i cedri libanonski, govoreći: Pošto si oboren, nijedan drvosječa ne dođe protiv nas."},{"vNo":"9 ","txt":"Pakao odozdol uzbuđen je zbog tebe da te dočeka pri tvom dolasku; on podjaruje mrtve radi tebe, i to sve vladare zemaljske; on podiže s prijestolja njihovih sve kraljeve narodā."},{"vNo":"10 ","txt":"Svi će oni govoriti i reći tebi: Jesi li ti također postao slab kao mi? Jesi li postao poput nas?"},{"vNo":"11 ","txt":"Raskoš tvoja srušena je u grob; buka viola tvojih ne čuje se; crv se raširio pod tobom, i crvi te prekrivaju."},{"vNo":"12 ","txt":"Kako to da si pao s neba, o Luciferu, sine zorin! Kako to da si oboren na zemlju, ti koji si oslabio narode!"},{"vNo":"13 ","txt":"Jer ti reče u srcu svome: Uspet ću se na nebo, uzdići ću prijestolje svoje povrh zvijezda Božjih; sjedit ću također na gori zbornoj, na krajnjem sjeveru;"},{"vNo":"14 ","txt":"Uspet ću se povrh visina oblakā; bit ću poput Svevišnjega."},{"vNo":"15 ","txt":"Ipak, bit ćeš srušen u pakao, u dubine ponora."},{"vNo":"16 ","txt":"Oni koji te vide pobliže će te pogledati, i promotrit će te, i reći će: Je li to čovjek koji je učinio da zemlja zadrhti, koji je potresao kraljevstva?"},{"vNo":"17 ","txt":"I učinio svijet poput divljine, i uništio gradove njegove, i nije otvorio kuću sužnjeva svojih?"},{"vNo":"18 ","txt":"Svi kraljevi narodā, da, svi oni leže u slavi, svaki od njih u vlastitoj kući svojoj."},{"vNo":"19 ","txt":"Ali ti si izbačen iz groba svojega kao odvratan ogranak, te ostatak onih koji su pobijeni, probodeni mačem, koji padaju na kamenje jame; kao truplo zgaženo pod nogama."},{"vNo":"20 ","txt":"Nećeš biti združen s njima u pokopu, jer si uništio zemlju svoju i pobio narod svoj; potomstvo zlotvora neće nikada biti glasovito."},{"vNo":"21 ","txt":"Pripremite pokolj djece njegove zbog bezakonja otaca njihovih, da se ne bi digli, niti posjedovali zemlju, niti ispunili lice svijeta gradovima."},{"vNo":"22 ","txt":"Jer ja ću ustati protiv njih, govori Gospod nad Vojskama, i zatrt ću Babilonu ime, i ostatak, i sina, i nećaka, govori Gospod."},{"vNo":"23 ","txt":"I učinit ću ga posjedom čaplja, i močvarama; i pomest ću ga metlom uništenja, govori Gospod nad Vojskama."},{"vNo":"24 ","txt":"Gospod nad Vojskama zakle se govoreći: Zasigurno, kao što pomislih, tako će se dogoditi; i kao što naumih, tako će stajati —"},{"vNo":"25 ","txt":"Da ću dovesti Asirca u zemlju svoju, i na gorama svojim gazit ga nogama; tad će jaram njegov otići od njih, a breme će njegovo otići s pleća njihovih."},{"vNo":"26 ","txt":"To je svrha koja je izložena za čitavu zemlju; i to je ruka koja je ispružena protiv svih naroda."},{"vNo":"27 ","txt":"Jer Gospod nad Vojskama naumi, i tko će dokinuti? A ruka je njegova ispružena, i tko će je odvratiti?"},{"vNo":"28 ","txt":"U godini kad je kralj Ahaz umro bijaše ovo breme."},{"vNo":"29 ","txt":"Ne raduj se, sva Filistejo, zato što je štap onoga koji te udarao slomljen; jer iz zmijina će korijena izaći ljutica, a plod njezin bit će ognjena leteća zmija."},{"vNo":"30 ","txt":"A prvorođenac siromašnih hranit će se, i potrebit će ležati u sigurnosti; i ubit ću korijen tvoj glađu, i ona će pomoriti ostatak tvoj."},{"vNo":"31 ","txt":"Kukajte, o vrata; vapi, o grade; ti, sva Filistejo, raspršena si; jer doći će sa sjevera dim, i nitko neće biti sam u predodređenim vremenima svojim."},{"vNo":"32 ","txt":"Što će tad odgovoriti glasnici narodā? Da Gospod zasnova Sion, a siromašni naroda njegova uzdat će se u nj."}]}