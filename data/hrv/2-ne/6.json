{"heading":"Jakov prepričava židovsku povijest: Babilonsko sužanjstvo i povratak, službeništvo i raspeće Sveca Izraelova, pomoć primljenu od pogana, te obnovu Židova u posljednjim danima kada povjeruju u Mesiju. Oko 559–545. pr. Kr.","prevAbbr":"2-ne","prevNo":5,"nextAbbr":"2-ne","nextNo":7,"chapterTitle":"2 Nefi 6","verses":[{"vNo":"1 ","txt":"Riječi Jakova, brata Nefijeva, koje on izreče narodu Nefijevu:"},{"vNo":"2 ","txt":"Gle, ljubljena braćo moja, ja, Jakov, kako bijah pozvan od Boga, i zaređen u skladu sa svetim redom njegovim, i kako bijah posvećen od brata svojega Nefija, koga vi smatrate kraljem ili zaštitnikom, i na koga se oslanjate radi sigurnosti, gle, znadete da vam govorah veoma mnogo toga."},{"vNo":"3 ","txt":"Ipak, govorim vam ponovno, jer želim dobrobit duša vaših. Da, tjeskoba je moja velika radi vas, a vi sami znadete da je oduvijek bila takva. Jer vas opominjah sa svim marom, i podučavah vas riječima oca svojega, i govorah vam o svemu što je zapisano, od stvaranja svijeta."},{"vNo":"4 ","txt":"A sad gle, htio bih vam govoriti o onomu što jest, i što će doći; stoga, čitat ću vam riječi Izaijine. A to su riječi koje brat moj zatraži da vam izrečem. I govorim vam za dobrobit vašu, da biste mogli naučiti i proslaviti ime Boga svojega."},{"vNo":"5 ","txt":"I evo, riječi koje ću čitati one su koje Izaija izreče gledom na sav dom Izraelov; stoga, one se mogu primijeniti na vas, jer vi ste od doma Izraelova. I postoji mnogo toga što izreče Izaija, što se može primijeniti na vas, zato što ste od doma Izraelova."},{"vNo":"6 ","txt":"I evo, ovo su riječi: Ovako govori Gospod Bog: Gle, uzdignut ću ruku svoju poganima, i postaviti stijeg svoj narodu; i oni će donijeti sinove tvoje u naručju svojem, a kćeri tvoje nosit će na plećima svojim."},{"vNo":"7 ","txt":"I kraljevi će biti tvoji skrbnici, a kraljice njihove tvoje dojkinje; klanjat će ti se licem svojim prema zemlji, i lizati prah s nogu tvojih; i znat ćeš da sam ja Gospod; jer neće se posramiti oni koji me iščekuju."},{"vNo":"8 ","txt":"I evo ja, Jakov, rekao bih ponešto o ovim riječima. Jer gle, Gospod mi pokaza da oni koji bijahu u području Jeruzalema, odakle mi dođosmo, bijahu ubijeni i odvedeni kao sužnji."},{"vNo":"9 ","txt":"Ipak, Gospod mi pokaza da će se oni ponovno vratiti. I također mi pokaza da će se Gospod Bog, Svetac Izraelov, očitovati njima u tijelu; i nakon što se očituje, oni će ga izbičevati i razapeti, prema riječima anđela koji mi to reče."},{"vNo":"10 ","txt":"I nakon što otvrdnu srca svoja i ukoče vratove svoje protiv Sveca Izraelova, gle, sudovi Sveca Izraelova doći će na njih. I dan dolazi kad će oni biti udarani i mučeni."},{"vNo":"11 ","txt":"Dakle, nakon što budu tjerani od nemila do nedraga, jer ovako govori anđeo, mnogi će biti mučeni u tijelu, i neće biti dopušteno da poginu, zbog molitava vjernih; bit će raspršeni, i udarani, i omraženi; ipak, Gospod će biti milosrdan prema njima, te će, kad dođu do spoznaje o Otkupitelju svome, biti ponovno sabrani u zemlje baštine svoje."},{"vNo":"12 ","txt":"A blagoslovljeni su pogani, oni o kojima je prorok pisao; jer gle, bude li tako da se oni pokaju i ne zavojšte protiv Siona, i ne priključe se onoj moćnoj i odvratnoj crkvi, bit će spašeni; jer će Gospod Bog ispuniti saveze svoje koje on sklopi s djecom svojom; i iz tog razloga prorok zapisa ovo."},{"vNo":"13 ","txt":"Dakle, oni koji se bore protiv Siona i Gospodnjeg naroda saveza lizat će prah s nogu njihovih, i narod Gospodnji neće biti posramljen. Jer narod su Gospodnji oni koji ga iščekuju; jer oni još uvijek iščekuju dolazak Mesije."},{"vNo":"14 ","txt":"I gle, prema riječima proroka, Mesija će zadati sebi ponovno, po drugi put, da ih vrati natrag; stoga, očitovat će im se u moći i velikoj slavi, na uništenje neprijatelja njihovih, kad onaj dan dođe da oni povjeruju u njega; i nikoga neće on uništiti tko vjeruje u njega."},{"vNo":"15 ","txt":"A oni koji ne povjeruju u njega bit će uništeni, i ognjem, i olujom, i potresima, i krvoprolićima, i pošašću, i glađu. I oni će znati da Gospod jest Bog, Svetac Izraelov."},{"vNo":"16 ","txt":"Jer hoće li plijen biti otet moćniku, ili zakoniti sužanj izbavljen?"},{"vNo":"17 ","txt":"No, ovako govori Gospod: Doista će sužnji moćniku biti oduzeti, a plijen strašnoga bit će izbavljen; jer će Moćni Bog izbaviti svoj narod saveza. Jer ovako govori Gospod: Prepirat ću se s onima koji se prepiru s tobom —"},{"vNo":"18 ","txt":"I nahranit ću one koji te tlače vlastitim mesom njihovim; i oni će se opiti vlastitom krvlju svojom kao slatkim vinom; i svako će tijelo znati da sam ja Gospod Spasitelj tvoj i Otkupitelj tvoj, Silni Jakovljev."}]}