{"heading":"Jakov je vidio svog Otkupitelja — Zakon Mojsijev predočuje Krista i dokazuje da će on doći. Oko 559–545. pr. Kr.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Nefi 11","verses":[{"vNo":"1 ","txt":"I evo, Jakov reče mnogo više toga narodu mojemu taj put; ipak, samo ovo učinih da bude zapisano, jer ono što zapisah dostatno mi je."},{"vNo":"2 ","txt":"A sad, ja, Nefi, pišem više od riječi Izaijinih, jer duša moja uživa u riječima njegovim. Naime, primijenit ću riječi njegove na narod svoj, i poslat ću ih svoj djeci svojoj, jer on zaista vidje Otkupitelja mojega, i to kao što ga ja vidjeh."},{"vNo":"3 ","txt":"I brat moj, Jakov, također ga vidje, kao što ga ja vidjeh; stoga, poslat ću riječi njihove djeci svojoj kako bih im dokazao da su riječi moje istinite. Dakle, riječima trojice, Bog reče, utvrdit ću riječ svoju. Ipak, Bog šalje više svjedoka, i on dokazuje sve riječi svoje."},{"vNo":"4 ","txt":"Gle, duša moja uživa u dokazivanju narodu mojemu istine o dolasku Kristovu; jer u tu svrhu bijaše zakon Mojsijev dan; i sve što Bog dade čovjeku od postanka svijeta predočuje njega."},{"vNo":"5 ","txt":"I također duša moja uživa u savezima Gospodnjim koje on sklopi s ocima našim; da, duša moja uživa u milosti njegovoj, i u pravdi njegovoj, i moći, i milosrđu u velikom i vječnom naumu izbavljenja od smrti."},{"vNo":"6 ","txt":"I duša moja uživa u dokazivanju narodu mojemu da bi, ako Krist ne bi došao, svi ljudi morali propasti."},{"vNo":"7 ","txt":"Jer kad ne bi bilo Krista, ne bi bilo Boga; a kad ne bi bilo Boga, ne bi bilo nas, jer ne bi moglo biti stvaranja. No, postoji Bog, i on jest Krist, i on dolazi u punini vlastitog vremena svojega."},{"vNo":"8 ","txt":"I sad pišem neke od riječi Izaijinih, da tko god od naroda mojega vidi te riječi, može uzdignuti srca svoja i radovati se zbog svih ljudi. Evo, ovo su riječi, i možete ih primijeniti na sebe i na sve ljude."}]}