{"heading":"Opačina i odvratnosti rastu među narodom — Nefijci i Lamanci se ujedinjuju kako bi se branili od Gadijantonovih razbojnika — Obraćeni Lamanci postaju bijeli i nazivaju se Nefijcima. Oko 5–16. po. Kr.","prevAbbr":"3-ne","prevNo":1,"nextAbbr":"3-ne","nextNo":3,"chapterTitle":"3 Nefi 2","verses":[{"vNo":"1 ","txt":"I dogodi se da tako prođe i devedeset i peta godina, i narod poče zaboravljati one znakove i čudesa što ih bijaše čuo, i poče se sve manje i manje čuditi zbog znaka ili čuda s neba, toliko da oni počeše otvrdnjivati u srcima svojim, i slijepiti u umovima svojim, te prestajahu vjerovati svemu što bijahu čuli i vidjeli —"},{"vNo":"2 ","txt":"Umišljajući nešto isprazno u srcima svojim, da to izvedoše ljudi i moć đavlova, kako bi zaveli i obmanuli srca ljudska; i tako Sotona ovlada ponovno srcima ljudi, toliko da zaslijepi oči njihove i zavede ih da povjeruju kako je nauk Kristov bezuman i isprazan."},{"vNo":"3 ","txt":"I dogodi se da narod poče jačati u opačini i odvratnostima; i oni ne vjerovahu da će biti dano više znakova ili čudesa; i Sotona iđaše naokolo zavodeći srca ljudi, iskušavajući ih i navodeći ih da čine veliku opačinu u zemlji."},{"vNo":"4 ","txt":"I tako prođe devedeset i šesta godina; a i devedeset i sedma godina; a i devedeset i osma godina; a i devedeset i deveta godina;"},{"vNo":"5 ","txt":"I također stotinu godina bijaše prošlo od danā Mosije, koji bijaše kralj nad narodom Nefijaca."},{"vNo":"6 ","txt":"I šest stotina i devet godina bijaše prošlo otkako Lehi napusti Jeruzalem."},{"vNo":"7 ","txt":"I devet godina bijaše prošlo od vremena kada znak bijaše dan, o kojemu govorahu proroci, da će Krist doći na svijet."},{"vNo":"8 ","txt":"Evo, Nefijci počeše računati vrijeme svoje od toga razdoblja kada znak bijaše dan, to jest od dolaska Kristova; dakle, devet godina bijaše prošlo."},{"vNo":"9 ","txt":"A Nefi, koji bijaše otac Nefija, koji bijaše odgovoran za zapise, ne vrati se u zemlju zarahemalsku, i ne mogaše ga se nigdje naći u cijeloj zemlji."},{"vNo":"10 ","txt":"I dogodi se da narod i dalje osta u opačini, unatoč mnogom propovijedanju i prorokovanju koje bijaše poslano među njih; i tako prođe i deseta godina; i jedanaesta godina također prođe u bezakonju."},{"vNo":"11 ","txt":"I dogodi se da se trinaeste godine počeše događati ratovi i sukobi diljem cijele zemlje; jer Gadijantonovi razbojnici bijahu postali toliko brojni, te oni ubijahu tolike mnoge od naroda, i pustošahu tolike mnoge gradove, i širili su toliko mnogo smrti i klanja diljem zemlje da postade potrebno da sav narod, i Nefijci i Lamanci, podignu oružje protiv njih."},{"vNo":"12 ","txt":"Zato se svi Lamanci koji se bijahu obratili ka Gospodu sjediniše s braćom svojom Nefijcima, i bijahu prinuđeni radi sigurnosti života svojih, i žena svojih, i djece svoje, podignuti oružje protiv onih Gadijantonovih razbojnika, da, a i kako bi sačuvali prava svoja, i povlastice crkve svoje i bogoštovlja svojega, i neovisnost svoju, i slobodu svoju."},{"vNo":"13 ","txt":"I dogodi se, prije no što ta trinaesta godina prođe Nefijcima zaprijeti posvemašnje uništenje uslijed toga rata, koji bijaše postao veoma mučan."},{"vNo":"14 ","txt":"I dogodi se da oni Lamanci koji se bijahu sjedinili s Nefijcima bijahu ubrojeni među Nefijce;"},{"vNo":"15 ","txt":"I kletva njihova bijaše skinuta s njih, a koža njihova postade bijela kao i u Nefijaca;"},{"vNo":"16 ","txt":"A mladići njihovi i kćeri njihove postadoše veoma lijepi, i oni bijahu ubrojeni među Nefijce, i bijahu nazvani Nefijcima. I tako završi trinaesta godina."},{"vNo":"17 ","txt":"I dogodi se začetkom četrnaeste godine, rat se između razbojnika i naroda Nefijeva nastavi i postade veoma mučan; ipak, narod Nefijev steče neku prednost nad razbojnicima, toliko da ih potisnu natrag iz zemalja svojih u gore i u skrovišta njihova."},{"vNo":"18 ","txt":"I tako završi četrnaesta godina. I petnaeste godine oni krenuše protiv naroda Nefijeva; i zbog opačine naroda Nefijeva, i mnogih sukoba i razdora njihovih, Gadijantonovi razbojnici stekoše mnoge prednosti nad njima."},{"vNo":"19 ","txt":"I tako završi petnaesta godina, i tako bijaše narod u stanju mnogih nevolja; i mač je uništenja visio nad njima, toliko da samo što ne bijahu udareni njime, i to zbog bezakonja svojega."}]}