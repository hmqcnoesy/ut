{"heading":"Isus proglašava da je zakon Mojsijev ispunjen u njemu — Nefijci su druge ovce o kojima je govorio u Jeruzalemu — Zbog bezakonja Gospodnji narod u Jeruzalemu ne zna o raspršenim ovcama Izraelovim. Oko 34. po. Kr.","prevAbbr":"3-ne","prevNo":14,"nextAbbr":"3-ne","nextNo":16,"chapterTitle":"3 Nefi 15","verses":[{"vNo":"1 ","txt":"I tad se dogodi, kad Isus završi ove besjede, on svrnu pogled svoj unaokolo prema mnoštvu i reče im: Gle, čuste ono što podučavah prije nego što uziđoh k Ocu svojemu; zato, tko god upamti ove besjede moje i izvršava ih, njega ću uzdignuti u posljednji dan."},{"vNo":"2 ","txt":"I dogodi se, nakon što Isus izreče ove riječi, on uvidje kako bijaše nekih među njima koji se čuđahu i pitahu što bi htio gledom na zakon Mojsijev; jer oni ne razumješe besjedu da staro prođe, i da sve postade novo."},{"vNo":"3 ","txt":"I on im reče: Ne čudite se što vam rekoh da staro prođe, i da sve postade novo."},{"vNo":"4 ","txt":"Gle, kažem vam da je zakon ispunjen što bijaše dan Mojsiju."},{"vNo":"5 ","txt":"Gle, ja sam onaj koji dade zakon, i ja sam onaj koji sklopi savez s narodom svojim Izraelom; zato, zakon je u meni ispunjen, jer ja dođoh ispuniti zakon; zato on ima kraj."},{"vNo":"6 ","txt":"Gle, ja ne dokidam proroke, jer svi oni koji se ne ispuniše u meni, zaista kažem vam, svi će se oni ispuniti."},{"vNo":"7 ","txt":"I zato što vam rekoh da staro prođe, ne dokidam ono što bijaše izgovoreno o onomu što će doći."},{"vNo":"8 ","txt":"Jer gle, savez koji sklopih s narodom svojim nije sav ispunjen; no, zakon što bijaše dan Mojsiju ima kraj u meni."},{"vNo":"9 ","txt":"Gle, ja sam zakon i svjetlo. Oslonite se na me i ustrajte do svršetka, i živjet ćete; jer onomu koji ustraje do svršetka dat ću život vječni."},{"vNo":"10 ","txt":"Gle, dadoh vam ove zapovijedi; zato obdržavajte zapovijedi moje. I to je zakon i proroci, jer oni uistinu svjedočahu o meni."},{"vNo":"11 ","txt":"I tad se dogodi, nakon što Isus izgovori ove riječi, on reče onoj dvanaestorici koju bijaše izabrao:"},{"vNo":"12 ","txt":"Vi ste učenici moji; i vi ste svjetlo ovomu narodu koji je ostatak doma Josipova."},{"vNo":"13 ","txt":"I gle, ovo je zemlja baštine vaše; i Otac je dade vama."},{"vNo":"14 ","txt":"I ni u jednom mi trenutku Otac ne dade zapovijed da kažem to braći vašoj u području Jeruzalema."},{"vNo":"15 ","txt":"Niti mi u jednom trenutku Otac ne dade zapovijed da im kažem o drugim plemenima doma Izraelova, koje Otac izvede iz te zemlje."},{"vNo":"16 ","txt":"Ovoliko mi Otac zapovjedi da im kažem:"},{"vNo":"17 ","txt":"Da drugih ovaca imam koje nisu iz ovog stada; i njih moram dovesti i one će čuti glas moj; i bit će jedno stado i jedan pastir."},{"vNo":"18 ","txt":"I evo, zbog tvrdovratosti i nevjere oni ne razumješe riječ moju; zato mi Otac zapovjedi da im ne kazujem više o tomu."},{"vNo":"19 ","txt":"No zaista, kažem vam da mi Otac zapovjedi, i ja vam velim da vi bijaste odijeljeni od njih zbog bezakonja njihova; zato, zbog bezakonja svojega oni ne znaju za vas."},{"vNo":"20 ","txt":"I zaista, kažem vam opet da druga plemena Otac odijeli od njih; i zbog bezakonja svojega oni ne znaju za njih."},{"vNo":"21 ","txt":"I zaista kažem vam da ste vi oni o kojima rekoh: Drugih ovaca imam koje nisu iz ovog stada; i njih moram dovesti i one će čuti glas moj; i bit će jedno stado i jedan pastir."},{"vNo":"22 ","txt":"A oni me ne razumješe, jer držahu da su to pogani; jer ne razumješe da se pogani trebaju obratiti kroz njihovo propovijedanje."},{"vNo":"23 ","txt":"I oni me ne razumješe kad rekoh da će one čuti glas moj; i ne razumješe me da pogani neće ni u jednom trenutku čuti glas moj — da im se ja neću osobno očitovati doli po Duhu Svetome."},{"vNo":"24 ","txt":"No gle, vi i čuste glas moj i vidjeste me; i vi ste ovce moje, i ubrojeni ste među one koje mi Otac dade."}]}