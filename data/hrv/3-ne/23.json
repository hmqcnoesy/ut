{"heading":"Isus odobrava riječi Izaijine — On zapovijeda ljudima da istražuju proroke — Riječi Samuela, Lamanca, o Uskrsnuću dodaju se njihovim zapisima. Oko 34. po. Kr.","prevAbbr":"3-ne","prevNo":22,"nextAbbr":"3-ne","nextNo":24,"chapterTitle":"3 Nefi 23","verses":[{"vNo":"1 ","txt":"A sad gle, kažem vam da trebate istraživati ove stvari. Da, zapovijed vam dajem da istražujete ove stvari marljivo; jer velike su riječi Izaijine."},{"vNo":"2 ","txt":"Jer zasigurno on govoraše gledom na sve što se odnosi na narod moj koji je od doma Izraelova; zato mora svakako biti da on mora govoriti i poganima."},{"vNo":"3 ","txt":"A sve što on izgovori bijaše i bit će, doista u skladu s riječima koje on izgovori."},{"vNo":"4 ","txt":"Zato poklonite pažnju riječima mojim; zapišite ono što vam rekoh; i prema vremenu i volji Očevoj to će otići poganima."},{"vNo":"5 ","txt":"I tko god posluša riječi moje i pokaje se i krsti se, taj će biti spašen. Istražujte proroke, jer mnogo ih ima koji svjedoče o tome."},{"vNo":"6 ","txt":"I tad se dogodi, nakon što Isus izreče ove riječi on im reče ponovno, pošto im bijaše razložio sva Pisma koja su primili, reče im: Gle, želim da druga Pisma zapišete koja niste zapisali."},{"vNo":"7 ","txt":"I dogodi se da on reče Nefiju: Donesi zapis koji ste vodili."},{"vNo":"8 ","txt":"A nakon što Nefi donese zapise, i položi ih pred njega, on svrnu pogled svoj na njih i reče:"},{"vNo":"9 ","txt":"Zaista, kažem vam, zapovjedih sluzi svojemu Samuelu, Lamancu, da posvjedoči ovomu narodu, kako će u dan u koji će Otac proslaviti ime svoje u meni biti mnogo svetaca koji će ustati od mrtvih, i ukazat će se mnogima, i posluživat će im. I on im reče: Nije li bilo tako?"},{"vNo":"10 ","txt":"A učenici mu njegovi odgovoriše i rekoše: Da, Gospodine, Samuel prorokova prema riječima tvojim, i to se sve ispuni."},{"vNo":"11 ","txt":"I Isus im reče: Kako to da ne zapisaste ovo, da mnogi sveci ustadoše i ukazaše se mnogima i posluživahu im?"},{"vNo":"12 ","txt":"I dogodi se, Nefi se sjeti da ovo ne bijaše zapisano."},{"vNo":"13 ","txt":"I dogodi se, Isus zapovjedi da to bude zapisano; zato to bijaše zapisano točno kako on zapovjedi."},{"vNo":"14 ","txt":"I tad se dogodi, nakon što Isus bijaše razložio sva Pisma zajedno, koja oni zapisaše, on im zapovjedi da podučavaju ono što im on bijaše razložio."}]}