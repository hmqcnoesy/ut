{"heading":"Ratovi, razdori i opačina prevladavaju jaredovskim životom — Proroci predskazuju posvemašnje uništenje Jaredovaca, osim ako se ne pokaju — Narod odbacuje riječi prorokā.","prevAbbr":"ether","prevNo":10,"nextAbbr":"ether","nextNo":12,"chapterTitle":"Eter 11","verses":[{"vNo":"1 ","txt":"I dođoše također u dane Komove mnogi proroci, i prorokovahu o uništenju toga velikog naroda, osim ako se ne pokaju, i ne okrenu ka Gospodu, i ne odbace umorstva svoja i opačinu svoju."},{"vNo":"2 ","txt":"I dogodi se da narod odbaci proroke, i oni se utekoše Komu radi zaštite, jer ih narod nastojaše uništiti."},{"vNo":"3 ","txt":"I oni prorokovahu Komu mnogo toga; i on bijaše blagoslovljen sav ostatak dana svojih."},{"vNo":"4 ","txt":"I on poživje do duboke starosti, i rodi mu se Šiblom; i Šiblom zavlada umjesto njega. I brat se Šiblomov pobuni protiv njega, i nastade silno velik rat u cijeloj zemlji."},{"vNo":"5 ","txt":"I dogodi se, brat Šiblomov naredi da se svi proroci koji prorokovahu o uništenju naroda usmrte;"},{"vNo":"6 ","txt":"I bijaše velika nevolja u cijeloj zemlji, jer oni svjedočahu da će velika kletva doći na zemlju, a i na narod, i da će biti veliko uništenje među njima, takvo kakvo nikad ne bijaše na licu zemaljskomu, i kosti će njihove postati poput gomila zemlje na licu zemaljskom, osim ako se ne pokaju za opačinu svoju."},{"vNo":"7 ","txt":"I oni ne poslušaše glas Gospodnji zbog opakih zavjera svojih; stoga se počeše javljati ratovi i sukobi u cijeloj zemlji, a i mnoge gladi i pošasti, toliko da nastade veliko uništenje, takvo kakvo nikada ne bijaše poznato na licu zemaljskom; i sve se to dogodi u dane Šiblomove."},{"vNo":"8 ","txt":"I narod se poče kajati za bezakonje svoje; i u onoj mjeri u kojoj oni to činjahu Gospod im iskazivaše milosrđe."},{"vNo":"9 ","txt":"I dogodi se da Šiblom bijaše ubijen, a Šet bijaše odveden u sužanjstvo, i on prebivaše u sužanjstvu sve dane svoje."},{"vNo":"10 ","txt":"I dogodi se da Ahah, sin njegov, zadobi kraljevstvo; i on vladaše nad narodom sve dane svoje. I on činjaše svakovrsno bezakonje u dane svoje, čime uzrokova prolijevanje mnogo krvi; i malo bijaše dana njegovih."},{"vNo":"11 ","txt":"I Etem, jer bijaše potomak Ahahov, zadobi kraljevstvo; i on također činjaše ono što bijaše opako u dane svoje."},{"vNo":"12 ","txt":"I dogodi se da u dane Etemove dođoše mnogi proroci, i prorokovahu ponovno narodu; da, oni prorokovahu da će ih Gospod posvema zbrisati s lica zemaljskoga, osim ako se ne pokaju za bezakonja svoja."},{"vNo":"13 ","txt":"I dogodi se da narod otvrdnu srca svoja, i ne htjede poslušati riječi njihove; i proroci tugovahu i povukoše se iz naroda."},{"vNo":"14 ","txt":"I dogodi se da Etem izricaše sud u opačini sve dane svoje; i rodi mu se Moron. I dogodi se da Moron zavlada umjesto njega; i Moron činjaše ono što bijaše opako pred Gospodom."},{"vNo":"15 ","txt":"I dogodi se da se uzdignu pobuna među narodom, zbog te tajne zavjere koja bijaše izgrađena za stjecanje moći i dobitka; i uzdignu se moćan čovjek među njima u bezakonju, i zametnu boj s Moronom, u kojem sruši polovinu kraljevstva; i on držaše polovinu kraljevstva mnogo godina."},{"vNo":"16 ","txt":"I dogodi se da ga Moron sruši, i zadobi kraljevstvo ponovno."},{"vNo":"17 ","txt":"I dogodi se da se uzdignu još jedan moćan čovjek, i on bijaše potomak brata Jaredova."},{"vNo":"18 ","txt":"I dogodi se da on sruši Morona i zadobi kraljevstvo; stoga Moron prebivaše u sužanjstvu sav ostatak dana svojih; i rodi mu se Korijantor."},{"vNo":"19 ","txt":"I dogodi se da Korijantor prebivaše u sužanjstvu sve dane svoje."},{"vNo":"20 ","txt":"I u dane Korijantorove također dođoše mnogi proroci, i prorokovahu o onome što je veliko i čudesno, i vikahu pokajanje narodu, i osim ako se ne pokaju Gospod će Bog izreći sud protiv njih na posvemašnje uništenje njihovo;"},{"vNo":"21 ","txt":"I da će Gospod Bog poslati ili dovesti drugi narod da zaposjedne zemlju, moću svojom, na način kojim dovede oce njihove."},{"vNo":"22 ","txt":"I oni odbaciše sve riječi prorokā, zbog tajnog društva svojega i opakih odvratnosti."},{"vNo":"23 ","txt":"I dogodi se da se Korijantoru rodi Eter, i on umrije, proživjevši u sužanjstvu sve dane svoje."}]}