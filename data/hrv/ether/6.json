{"heading":"Jaredovske barke tjerane su vjetrovima prema obećanoj zemlji — Narod hvali Gospoda zbog njegove dobrote — Oriha je postavljen za kralja nad njima — Jared i njegov brat umiru.","prevAbbr":"ether","prevNo":5,"nextAbbr":"ether","nextNo":7,"chapterTitle":"Eter 6","verses":[{"vNo":"1 ","txt":"A sad ja, Moroni, nastavljam davati zapis o Jaredu i bratu njegovu."},{"vNo":"2 ","txt":"Jer dogodi se, nakon što Gospod bijaše pripravio kamenove koje brat Jaredov bijaše ponio u goru, brat Jaredov siđe s gore i stavi kamenove u plovila što bijahu pripravljena, jedan na svaki kraj njihov; i gle, oni davahu svjetlo plovilima."},{"vNo":"3 ","txt":"I tako Gospod učini da kamenovi sjaje u tami, da daju svjetlo muškarcima, ženama i djeci, da ne bi oni prelazili velike vode u tami."},{"vNo":"4 ","txt":"I dogodi se, nakon što bijahu pripravili svakovrsnu hranu, da bi tako mogli opstati na vodi, i također hranu za sitno i krupno blago svoje, i za koje god zvijeri, ili životinje, ili ptice koje bijahu ponijeli sa sobom — i dogodi se, nakon što bijahu učinili sve to, ukrcaše se u plovila, to jest barke svoje, i otisnuše na more, povjerivši se Gospodu Bogu svojemu."},{"vNo":"5 ","txt":"I dogodi se, Gospod Bog naredi da snažan vjetar zapuše na licu voda, prema obećanoj zemlji; i tako oni bijahu bacani na valovima morskim pred vjetrom."},{"vNo":"6 ","txt":"I dogodi se da bijahu mnogo puta pokopani u dubinama morskim, zbog valova poput planina koji se obarahu na njih, i također zbog velikih i strahovitih oluja koje uzrokova žestina vjetra."},{"vNo":"7 ","txt":"I dogodi se, dok bijahu pokopani u dubini, ne bijaše vode koja bi im mogla nauditi, jer plovila njihova bijahu nepropusna poput zdjele, i također bijahu nepropusna poput korablje Noine; zato, kad bijahu opkoljeni mnogim vodama oni zavapiše ka Gospodu, i on ih izvede ponovno na površinu voda."},{"vNo":"8 ","txt":"I dogodi se da vjetar nikako ne prestade puhati prema obećanoj zemlji dok oni bijahu na vodama; i tako oni bijahu tjerani pred vjetrom."},{"vNo":"9 ","txt":"I oni pjevahu hvale Gospodu; da, brat Jaredov pjevaše hvale Gospodu, i on zahvaljivaše i iskazivaše hvale Gospodu cijeli dan; i kad noć dođe, oni ne prestadoše iskazivati hvale Gospodu."},{"vNo":"10 ","txt":"I tako oni bijahu tjerani naprijed; i nikakvo ih čudovište morsko ne mogaše razbiti, niti ih kit mogaše oštetiti; i oni imahu svjetla neprestance, bilo da to bijaše nad vodom ili pod vodom."},{"vNo":"11 ","txt":"I tako bijahu tjerani naprijed, tri stotine četrdeset i četiri dana na vodi."},{"vNo":"12 ","txt":"I oni pristadoše na obalu obećane zemlje. I nakon što stupiše nogama svojim na obale obećane zemlje, prignuše se dolje na lice zemlje, i poniziše se pred Gospodom, i prolijevahu suze radosnice pred Gospodom, zbog mnoštva nježnih milosrđa njegovih nad njima."},{"vNo":"13 ","txt":"I dogodi se da oni krenuše dalje na lice zemlje, i počeše obrađivati zemlju."},{"vNo":"14 ","txt":"A Jared imaše četiri sina; i oni se zvahu Jakom, i Gilga, i Maha, i Oriha."},{"vNo":"15 ","txt":"I bratu se Jaredovu također rodiše sinovi i kćeri."},{"vNo":"16 ","txt":"A prijatelja Jaredovih i brata njegova bijaše brojem oko dvadeset i dvije duše; i njima se također rodiše sinovi i kćeri prije nego što dođoše u obećanu zemlju; i stoga ih poče bivati mnogo."},{"vNo":"17 ","txt":"I oni bijahu podučavani da hode ponizno pred Gospodom; i bijahu također podučavani s visina."},{"vNo":"18 ","txt":"I dogodi se da se oni počeše širiti po licu zemlje, i množiti se i obrađivati zemlju; i oni jačahu u zemlji."},{"vNo":"19 ","txt":"I brat Jaredov poče starjeti, i vidje da mora uskoro sići u grob; stoga on reče Jaredu: Skupimo narod svoj da bismo ga prebrojali, kako bismo saznali od njih što žele od nas prije nego što siđemo u grob svoj."},{"vNo":"20 ","txt":"I u skladu s tim narod se skupi. Evo, broj sinova i kćeri brata Jaredova bijaše dvadeset i dvije duše; a broj sinova i kćeri Jaredovih bijaše dvanaest, a on imaše četiri sina."},{"vNo":"21 ","txt":"I dogodi se da oni prebrojaše narod svoj; i nakon što ih prebrojaše, oni zatražiše od njih ono što htjedoše da oni učine prije nego što siđu u grob svoj."},{"vNo":"22 ","txt":"I dogodi se da narod zatraži od njih da pomažu jednoga od sinova svojih da bude kralj nad njima."},{"vNo":"23 ","txt":"I evo gle, to im bijaše teško. I brat im Jaredov reče: Zasigurno, ovo vodi u sužanjstvo."},{"vNo":"24 ","txt":"No, Jared reče bratu svojemu: Pusti im neka imaju kralja. I zato im reče: Izaberite između sinova naših kralja, koga god hoćete."},{"vNo":"25 ","txt":"I dogodi se da oni izabraše prvorođenca brata Jaredova; a ime njegovo bijaše Pagag. I dogodi se da on odbi i ne htjede biti kraljem njihovim. I narod htjede da ga otac njegov nagna, no, otac njegov ne htjede; i zapovjedi im da ne nagone nikoga da bude kralj njihov."},{"vNo":"26 ","txt":"I dogodi se da oni izabraše svu braću Pagagovu, i oni ne htjedoše."},{"vNo":"27 ","txt":"I dogodi se da ne htjedoše ni sinovi Jaredovi, i to svi doli jednoga; te Oriha bijaše pomazan da bude kralj nad narodom."},{"vNo":"28 ","txt":"I on poče vladati, i narod poče napredovati; i oni postadoše silno bogati."},{"vNo":"29 ","txt":"I dogodi se da Jared umrije, i brat njegov također."},{"vNo":"30 ","txt":"I dogodi se da Oriha hodaše ponizno pred Gospodom, i spominjaše se kako li velika djela Gospod učini za oca njegova, i također podučavaše narod svoj kako li velika djela Gospod učini za oce njihove."}]}