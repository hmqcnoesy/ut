{"heading":"Oriha vlada u pravednosti — Usred prisvajanja i razdora suparnička su kraljevstva Šule i Kohora uspostavljena — Proroci osuđuju opačinu i idolopoklonstvo naroda, koji se stoga kaje.","prevAbbr":"ether","prevNo":6,"nextAbbr":"ether","nextNo":8,"chapterTitle":"Eter 7","verses":[{"vNo":"1 ","txt":"I dogodi se da Oriha izricaše sud nad zemljom u pravednosti sve dane svoje, a dani njegovi bijahu veoma mnogi."},{"vNo":"2 ","txt":"I rodiše mu se sinovi i kćeri; da, rodi mu se trideset i jedno; među kojima bijahu dvadeset i tri sina."},{"vNo":"3 ","txt":"I dogodi se da mu se rodi i Kib u starosti njegovoj. I dogodi se da Kib zavlada umjesto njega; a Kibu se rodi Korihor."},{"vNo":"4 ","txt":"I kad Korihoru bijahu trideset i dvije godine on se pobuni protiv oca svojega, i prijeđe i nastani se u zemlji Nehor; i rodiše mu se sinovi i kćeri, i oni postadoše veoma lijepi; stoga Korihor povuče mnogo ljudi za sobom."},{"vNo":"5 ","txt":"I nakon što skupi vojsku, on uziđe u zemlju Moron gdje kralj prebivaše, i zasužnji ga, što ispuni besjedu brata Jaredova da će oni biti odvedeni u sužanjstvo."},{"vNo":"6 ","txt":"Evo, zemlja Moron, gdje kralj prebivaše, bijaše blizu zemlje koju Nefijci nazivaju Pustoš."},{"vNo":"7 ","txt":"I dogodi se da Kib boravljaše u sužanjstvu, i narod njegov pod Korihorom sinom njegovim, sve dok on veoma ne ostarje; ipak, Kibu se rodi Šule u starosti njegovoj, dok on još bijaše u sužanjstvu."},{"vNo":"8 ","txt":"I dogodi se da se Šule rasrdi na brata svojega; i Šule ojača, i postade snažan gledom na snagu čovječju; i bijaše također moćan u rasuđivanju."},{"vNo":"9 ","txt":"Stoga on dođe do brda Efrajima, i istopi iz brda, i izradi mačeve od čelika za one koje bijaše povukao za sobom; i nakon što ih naoruža mačevima vrati se u grad Nehor, i zametnu boj s bratom svojim Korihorom, na taj način zadobi kraljevstvo i vrati ga ocu svojem Kibu."},{"vNo":"10 ","txt":"I evo, zbog toga što Šule bijaše učinio, otac mu njegov udijeli kraljevstvo; zato on poče vladati umjesto oca svojega."},{"vNo":"11 ","txt":"I dogodi se da on izricaše sud u pravednosti; i on proširi kraljevstvo svoje po svemu licu zemlje, jer narod bijaše postao silno brojan."},{"vNo":"12 ","txt":"I dogodi se da se Šuli također rodi mnogo sinova i kćeri."},{"vNo":"13 ","txt":"I Korihor se pokaja za mnoga zla koja bijaše počinio; stoga mu Šule dade moć u kraljevstvu svojemu."},{"vNo":"14 ","txt":"I dogodi se da Korihor imaše mnogo sinova i kćeri. I među sinovima Korihorovim bijaše jedan čije ime bijaše Noa."},{"vNo":"15 ","txt":"I dogodi se da se Noa pobuni protiv Šule, kralja, a i oca svojega Korihora, i odvuče Kohora, brata svojega, i također svu braću svoju i mnoge iz naroda."},{"vNo":"16 ","txt":"I on zametnu boj sa Šulom, kraljem, u kojem zadobi zemlju prvotne baštine njihove; i on postade kralj nad tim dijelom zemlje."},{"vNo":"17 ","txt":"I dogodi se da on zametnu ponovno boj sa Šulom, kraljem; i on uhvati Šulu, kralja, i odvede ga zasužnjenog u Moron."},{"vNo":"18 ","txt":"I dogodi se, dok se on spremaše usmrtiti ga, sinovi Šulini ušuljaše se u kuću Noinu noću i ubiše ga, i srušiše vrata tamnice i izvedoše van oca svojega, i postaviše ga na prijestolje njegovo u vlastitom kraljevstvu njegovu."},{"vNo":"19 ","txt":"Stoga, sin Noin izgradi kraljevstvo njegovo umjesto njega; ipak, oni ne stekoše više moć nad Šulom kraljem, a narod koji bijaše pod vladavinom Šule kralja napredovaše silno i postade velik."},{"vNo":"20 ","txt":"I zemlja bijaše podijeljena; i bijahu dva kraljevstva, kraljevstvo Šule, i kraljevstvo Kohora, sina Noina."},{"vNo":"21 ","txt":"I Kohor, sin Noin, naredi da narod njegov zametne boj sa Šulom, u kojem ih Šule porazi i pogubi Kohora."},{"vNo":"22 ","txt":"I evo, Kohor imaše sina koji se zvaše Nimrod; i Nimrod preda kraljevstvo Kohorovo Šuli, i on steče naklonost u očima Šulinim; stoga ga Šule obaspe velikom naklonošću, i on činjaše u kraljevstvu Šulinu u skladu sa željama svojim."},{"vNo":"23 ","txt":"I također za vladavine Šuline dođoše proroci među narod, koje Gospod posla, prorokujući da opačina i idolopoklonstvo naroda navlači kletvu na zemlju, i da će oni biti uništeni ako se ne pokaju."},{"vNo":"24 ","txt":"I dogodi se da narod govoraše pogrdno protiv proroka, i izrugivaše im se. I dogodi se da kralj Šule izreče presudu protiv svih onih koji govorahu pogrdno protiv proroka."},{"vNo":"25 ","txt":"I on izvršavaše zakon diljem cijele zemlje, što dade moć prorocima da mogu ići kamo god žele; i uslijed toga narod bijaše priveden k pokajanju."},{"vNo":"26 ","txt":"I zato što se narod pokaja za svoja bezakonja i idolopoklonstva Gospod ih poštedi, i oni počeše napredovati ponovno u zemlji. I dogodi se da se Šuli rodiše sinovi i kćeri u starosti njegovoj."},{"vNo":"27 ","txt":"I ne bijaše više ratova u dane Šuline; i on se spominjaše svega velikoga što Gospod učini za očeve njegove dovodeći ih preko velike dubine u obećanu zemlju; stoga on izricaše sud u pravednosti sve dane svoje."}]}