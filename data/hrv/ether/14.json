{"heading":"Bezakonje naroda dovodi kletvu na zemlju — Korijantumr se upušta u ratovanje s Gileadom, onda Libom, i onda Šizom — Krv i klanje prekrivaju zemlju.","prevAbbr":"ether","prevNo":13,"nextAbbr":"ether","nextNo":15,"chapterTitle":"Eter 14","verses":[{"vNo":"1 ","txt":"I evo, nastade velika kletva nad cijelom zemljom zbog bezakonja naroda, u čemu, ako bi čovjek odložio oruđe svoje ili mač svoj na policu svoju, ili na mjesto gdje bi ih čuvao, gle, sutradan ih ne mogaše naći, toliko velika bijaše kletva nad zemljom."},{"vNo":"2 ","txt":"Stoga svaki čovjek prianjaše uz ono što bijaše njegovo, rukama svojim, i ne htjede uzajmljivati niti htjede posuđivati; i svaki čovjek držaše balčak mača svojega desnicom svojom, u obranu imetka svojega, i života svojega, i svojih žena i djece."},{"vNo":"3 ","txt":"I evo, nakon razdoblja od dvije godine, i nakon smrti Šaredove, gle, ustade brat Šaredov i zametnu boj s Korijantumrom, u kojem ga Korijantumr porazi i proganjaše ga do divljine Akiš."},{"vNo":"4 ","txt":"I dogodi se da brat Šaredov zametnu boj s njime u divljini Akiš; i bitka postade veoma žestoka, i mnoge tisuće padoše od mača."},{"vNo":"5 ","txt":"I dogodi se da Korijantumr otpoče opsadu divljine; a brat Šaredov pokroči iz divljine noću, i pobi dio vojske Korijantumrove, dok oni bijahu pijani."},{"vNo":"6 ","txt":"I on dođe u zemlju Moron, i postavi se na prijestolje Korijantumrovo."},{"vNo":"7 ","txt":"I dogodi se da Korijantumr boravljaše s vojskom svojom u divljini u razdoblju od dvije godine, pri čemu primi veliko pojačanje za vojsku svoju."},{"vNo":"8 ","txt":"Evo, brat Šaredov, čije ime bijaše Gilead, također primi veliko pojačanje za vojsku svoju, zbog tajnih zavjera."},{"vNo":"9 ","txt":"I dogodi se da ga veliki svećenik njegov umori dok on sjeđaše na prijestolju svojemu."},{"vNo":"10 ","txt":"I dogodi se da jedan iz tajnih zavjera umori njega u tajnom prolazu, i zadobi za sebe kraljevstvo; a ime njegovo bijaše Lib; i Lib bijaše čovjek krupnog stasa, više od bilo kojeg čovjeka među svim narodom."},{"vNo":"11 ","txt":"I dogodi se da prve godine Libove Korijantumr uziđe u zemlju Moron, i zametnu boj s Libom."},{"vNo":"12 ","txt":"I dogodi se da se on boraše s Libom, pri čemu ga Lib udari po ruci njegovoj te on bijaše ranjen; ipak, vojska Korijantumrova pritisnu Liba, te on pobježe u granične predjele na morskoj obali."},{"vNo":"13 ","txt":"I dogodi se da ga Korijantumr proganjaše; i Lib zametnu boj s njim na morskoj obali."},{"vNo":"14 ","txt":"I dogodi se da Lib udari vojsku Korijantumrovu, te oni pobjegoše ponovno u divljinu Akiš."},{"vNo":"15 ","txt":"I dogodi se da ga Lib proganjaše sve dok on ne dođe do ravnica Agoš. I Korijantumr bijaše poveo sa sobom sav narod dok bježaše pred Libom u ono područje zemlje kamo pobježe."},{"vNo":"16 ","txt":"I nakon što stignu do ravnica Agoš, on zametnu boj s Libom, i udaraše ga sve dok on ne umrije; ipak, brat Libov navali na Korijantumra umjesto njega, i bitka postade veoma žestoka, zbog čega Korijantumr pobježe ponovno pred vojskom brata Libova."},{"vNo":"17 ","txt":"Evo, ime brata Libova bijaše Šiz. I dogodi se da Šiz krenu u potjeru za Korijantumrom, i on osvoji mnoge gradove, i pobi i žene i djecu, i spali gradove."},{"vNo":"18 ","txt":"I pronije se strah od Šiza diljem cijele zemlje; da, povik pođe diljem zemlje — Tko može stajati pred vojskom Šizovom? Gle, on briše zemlju pred sobom!"},{"vNo":"19 ","txt":"I dogodi se da se narod poče kupiti u čete diljem cijelog lica zemlje."},{"vNo":"20 ","txt":"I oni se podijeliše; i dio njih pobježe k vojsci Šizovoj, a dio njih pobježe k vojsci Korijantumrovoj."},{"vNo":"21 ","txt":"I toliko velik i dugotrajan bijaše rat, i toliko dug bijaše prizor krvoprolića i klanja, da cijelo lice zemlje bijaše prekriveno tjelesima mrtvih."},{"vNo":"22 ","txt":"I toliko hitar i brz bijaše rat da ne ostade nikoga da pokopa mrtve, već oni koračahu iz prolijevanja krvi u prolijevanje krvi, ostavljajući tjelesa i muškaraca i žena i djece rasuta po licu zemlje, da postanu plijen crvima što jedu meso."},{"vNo":"23 ","txt":"I zadah se njihov proširi licem zemlje, i to cijelim licem zemlje; stoga narod postade uznemiren danju i noću zbog zadaha njihova."},{"vNo":"24 ","txt":"Ipak, Šiz ne prestade progoniti Korijantumra; jer se on zakle da će se osvetiti Korijantumru za krv brata svojega, koji bijaše ubijen, i riječi Gospodnjoj koja dođe Eteru da Korijantumr neće pasti od mača."},{"vNo":"25 ","txt":"I tako vidimo da Gospod pohodi njih u punini gnjeva svojega, a njihova opačina i odvratnosti pripraviše put za vječno uništenje njihovo."},{"vNo":"26 ","txt":"I dogodi se, Šiz proganjaše Korijantumra prema istoku, sve do graničnih predjela kraj morske obale, i ondje on vođaše boj sa Šizom u razdoblju od tri dana."},{"vNo":"27 ","txt":"I toliko strašno bijaše uništenje među četama Šizovim da se narod poče strašiti, i poče bježati pred četama Korijantumrovim; i oni pobjegoše u zemlju Korihor, te zbrisaše žitelje pred sobom, sve one koji im se ne htjedoše priključiti."},{"vNo":"28 ","txt":"I oni razapeše šatore svoje u dolini Korihor; a Korijantumr razape šatore svoje u dolini Šur. Evo, dolina Šur bijaše blizu brda Komnor; stoga Korijantumr skupi čete svoje zajedno na brdu Komnor, i zatrubi trubom četama Šizovim kako bi ih pozvao u boj."},{"vNo":"29 ","txt":"I dogodi se da oni dođoše, ali bijahu potisnuti ponovno; i oni dođoše drugi put, i bijahu potisnuti ponovno drugi put. I dogodi se da oni dođoše ponovno treći put, i bitka postade veoma žestoka."},{"vNo":"30 ","txt":"I dogodi se da Šiz udaraše Korijantumra te mu zada mnogo dubokih rana; i Korijantumr se, izgubivši krv svoju, onesvijesti, i bijaše odnesen kao da je mrtav."},{"vNo":"31 ","txt":"Evo, gubitak muškaraca, žena i djece na obje strane bijaše toliko velik da Šiz zapovjedi ljudima svojim da ne progone čete Korijantumrove; stoga se oni vratiše u tabor svoj."}]}