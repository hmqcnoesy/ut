{"heading":"Gospod će vratiti Izrael natrag u posljednjim danima — Svijet će biti spaljen vatrom — Ljudi moraju slijediti Krista da izbjegnu jezero ognjeno i sumporno. Oko 544–421. pr. Kr.","prevAbbr":"jacob","prevNo":5,"nextAbbr":"jacob","nextNo":7,"chapterTitle":"Jakov 6","verses":[{"vNo":"1 ","txt":"A sad gle, braćo moja, kako vam rekoh da ću prorokovati, gle, ovo je proroštvo moje — da se ono što taj prorok Zenos govoraše gledom na dom Izraelov, pri čemu ih prispodobi pitomom stablu masline, mora zasigurno dogoditi."},{"vNo":"2 ","txt":"A dan u koji će on pružiti ruku svoju ponovno drugi put kako bi vratio natrag narod svoj jest dan, da, i to posljednji put, kad će sluge Gospodnje poći, s moću njegovom, njegovati i obrezivati vinograd njegov; a nakon toga svršetak uskoro dolazi."},{"vNo":"3 ","txt":"I kako li su blagoslovljeni oni koji radiše marljivo u vinogradu njegovu, i kako li su prokleti oni koji će biti izbačeni na mjesto kamo spadaju! A svijet će biti spaljen vatrom."},{"vNo":"4 ","txt":"A kako li nam je milosrdan Bog naš, jer se spominje doma Izraelova, i korijenja i ogranaka; i on pruža ruke svoje k njima cijeli dan; a oni su tvrdovrat i buntovan narod; no, svi koji ne otvrdnu srca svoja bit će spašeni u kraljevstvu Božjem."},{"vNo":"5 ","txt":"Stoga, ljubljena braćo moja, zaklinjem vas riječima trezvenim da se pokajete, i dođete s cjelovitom namjerom srca, te prionete uz Boga kao što on prianja uz vas. I dok je god njegova ruka milosrđa ispružena prema vama u svjetlu dana, nemojte otvrdnuti srca svoja."},{"vNo":"6 ","txt":"Da, danas, ako želite čuti glas njegov, nemojte otvrdnuti srca svoja; jer zašto želite umrijeti?"},{"vNo":"7 ","txt":"Jer gle, nakon što bijaste hranjeni dobrom riječju Božjom cijeli dan, hoćete li uroditi zlim plodom, te morate biti posječeni i bačeni u vatru?"},{"vNo":"8 ","txt":"Gle, hoćete li odbaciti ove riječi? Hoćete li odbaciti riječi prorokā, i hoćete li odbaciti sve riječi koje bijahu izgovorene o Kristu, nakon što toliki mnogi govorahu o njemu; i zanijekati dobru riječ Kristovu, i moć Božju, i dar Duha Svetoga, i prigušiti Svetoga Duha, i izložiti ruglu veliki naum otkupljenja, koji bijaše pripravljen za vas?"},{"vNo":"9 ","txt":"Ne znate li da će vas, budete li činili ove stvari, moć otkupljenja i uskrsnuća, koja je u Kristu, privesti da stanete sa stidom i strašnom krivnjom pred sud Božji?"},{"vNo":"10 ","txt":"I u skladu s moću pravde, jer pravda ne može biti odbačena, morate poći u ono jezero ognjeno i sumporno, čiji je plamen neugasiv, i čiji se dim uzdiže u vijeke vjekova, a to jezero ognjeno i sumporno beskrajna je muka."},{"vNo":"11 ","txt":"O, dakle, ljubljena braćo moja, pokajte se i uđite na tijesna vrata, i nastavite putem koji je uzan, dok ne steknete vječni život."},{"vNo":"12 ","txt":"O, budite mudri, što još mogu reći?"},{"vNo":"13 ","txt":"Na kraju, želim vam zbogom, dok se ne susretnem s vama pred ugodnim sudom Božjim, a taj sud pogađa opake strahovitom prepašću i stravom. Amen."}]}