{"heading":"Anđeo kazuje Nefiju o blagoslovima i kletvama što će pasti na pogane — Postoje samo dvije crkve: Crkva Jaganjca Božjega i crkva đavla — Svece Božje u svim narodima proganja moćna i odvratna crkva — Apostol Ivan pisat će o svršetku svijeta. Oko 600–592. pr. Kr.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1 Nefi 14","verses":[{"vNo":"1 ","txt":"I dogodit će se, budu li pogani poslušali Jaganjca Božjega u onaj dan kada će im se on očitovati u riječi, a također i u moći, u samome djelu, i ukloniti njihove kamene spoticanja —"},{"vNo":"2 ","txt":"I ne otvrdnu li srca svoja protiv Jaganjca Božjega, bit će ubrojeni među potomstvo oca tvojega; da, bit će ubrojeni među dom Izraelov; i bit će blagoslovljen narod u obećanoj zemlji zauvijek; neće više biti bacani u sužanjstvo; i dom Izraelov neće više biti izmiješan s drugima."},{"vNo":"3 ","txt":"A ona velika jama, što je iskopa za njih ona moćna i odvratna crkva, koju osnovahu đavao i djeca njegova, kako bi on mogao zavesti duše ljudske dolje u pakao — da, ona velika jama, koja bijaše iskopana za uništenje ljudi, bit će ispunjena onima koji je iskopaše na posvemašnje uništenje svoje, govori Jaganjac Božji; ne na uništenje duše, osim ako ne bude bačena u onaj pakao koji nema kraja."},{"vNo":"4 ","txt":"Jer gle, ovo je u skladu sa sužanjstvom đavlovim, a i u skladu s pravdom Božjom, prema svima onima koji budu radili opačinu i odvratnosti pred njim."},{"vNo":"5 ","txt":"I dogodi se da anđeo prozbori meni, Nefiju, govoreći: Vidio si da će, obrate li se pogani, biti dobro s njima; a znadeš i o savezima Gospodnjim s domom Izraelovim; a također si čuo da tko se god ne pokaje mora propasti."},{"vNo":"6 ","txt":"Stoga jao poganima, bude li tako da oni otvrdnu srca svoja protiv Jaganjca Božjega."},{"vNo":"7 ","txt":"Jer vrijeme dolazi, govori Jaganjac Božji, kad ću izvesti veliko i čudesno djelo među djecom ljudskom; djelo koje će biti vječno bilo s jedne strane ili s druge — bilo da ih prikloni miru i životu vječnomu, ili će biti izručeni tvrdoći srdaca svojih i zaslijepljenosti umova svojih tako da budu bačeni u sužanjstvo, a također i u uništenje, i vremenito i duhovno, u skladu sa sužanjstvom đavlovim, o kojem govorah."},{"vNo":"8 ","txt":"I dogodi se, kad anđeo izgovori te riječi, reče mi: Sjećaš li se saveza Očevih s domom Izraelovim? Rekoh mu: Da."},{"vNo":"9 ","txt":"I dogodi se da mi on reče: Pogledaj i promotri onu moćnu i odvratnu crkvu, koja je majka odvratnosti, čiji je osnivač đavao."},{"vNo":"10 ","txt":"I on mi reče: Gle, postoje samo dvije crkve; jedna je crkva Jaganjca Božjega, a druga je crkva đavlova; stoga, tko god ne pripada crkvi Jaganjca Božjega, pripada toj moćnoj crkvi, koja je majka odvratnosti; a ona je bludnica cijele zemlje."},{"vNo":"11 ","txt":"I dogodi se da ja pogledah i vidjeh bludnicu cijele zemlje, i ona sjeđaše na mnogim vodama; i imaše gospodstvo nad cijelom zemljom, među svim narodima, plemenima, jezicima i pucima."},{"vNo":"12 ","txt":"I dogodi se da vidjeh crkvu Jaganjca Božjega, i ona bijaše malobrojna, zbog opačine i odvratnosti bludnice koja sjeđaše na mnogim vodama; ipak, vidjeh da crkva Jaganjčeva, a to bijahu sveci Božji, bijaše također po svemu licu zemaljskomu; a gospodstva njihova na licu zemaljskomu bijahu malena, zbog opačine velike bludnice koju vidjeh."},{"vNo":"13 ","txt":"I dogodi se da vidjeh kako velika majka odvratnosti skupi mnoštva na licu cijele zemlje, među svim narodima pogana, za borbu protiv Jaganjca Božjega."},{"vNo":"14 ","txt":"I dogodi se da ja, Nefi, spazih moć Jaganjca Božjega, kako siđe na svece crkve Jaganjčeve, i na Gospodnji narod saveza, što bijaše raspršen po svemu licu zemaljskomu; i oni bijahu naoružani pravednošću i moću Božjom u velikoj slavi."},{"vNo":"15 ","txt":"I dogodi se da vidjeh kako se gnjev Božji izli na onu moćnu i odvratnu crkvu, toliko da bijahu ratovi i glasine o ratovima među svim narodima i plemenima zemaljskim."},{"vNo":"16 ","txt":"I pošto se počeše javljati ratovi i glasine o ratovima među svim narodima koji pripadahu majci odvratnosti, anđeo mi prozbori, govoreći: Gle, gnjev je Božji na majci bludnicā; i gle, ti vidiš sve ovo —"},{"vNo":"17 ","txt":"I kad dan dođe da se gnjev Božji izlije na majku bludnicā, a to je moćna i odvratna crkva cijele zemlje, čiji je osnivač đavao, tada, u taj dan, djelo će Očevo otpočeti s pripravljanjem puta za ispunjenje saveza njegovih, koje on sklopi s narodom svojim što je od doma Izraelova."},{"vNo":"18 ","txt":"I dogodi se da mi anđeo prozbori, govoreći: Gledaj!"},{"vNo":"19 ","txt":"I ja pogledah te vidjeh čovjeka, a on bijaše odjeven u bijelu haljinu."},{"vNo":"20 ","txt":"A anđeo mi reče: Promotri jednoga od dvanaestorice apostola Jaganjčevih."},{"vNo":"21 ","txt":"Gle, on će vidjeti i zapisati ostatak svega ovoga; da, a i mnogo toga što bijaše."},{"vNo":"22 ","txt":"I također će pisati o svršetku svijeta."},{"vNo":"23 ","txt":"Dakle, ono što će on zapisati pravedno je i istinito; i gle, to je zapisano u knjizi koju ti vidje kako izlazi iz usta Židova; a u vrijeme kad to iziđe iz usta Židova, odnosno, u vrijeme kad knjiga iziđe iz usta Židova, to što bijaše zapisano bijaše jasno i čisto, i najdragocjenije, i lagano za razumijevanje svim ljudima."},{"vNo":"24 ","txt":"I gle, ono što će ovaj apostol Jaganjčev zapisati mnogo je toga što ti vidje; i gle, ostalo ćeš ti vidjeti."},{"vNo":"25 ","txt":"No, ono što ćeš vidjeti poslije ovoga ne zapisuj; jer Gospod Bog zaredi apostola Jaganjca Božjega da on to zapiše."},{"vNo":"26 ","txt":"A i drugima što bijahu on pokaza sve, i oni to zapisivahu; i to je zapečaćeno da izađe na vidjelo domu Izraelovom, u čistoći svojoj, u skladu s istinom koja je u Jaganjcu, u vrijeme od Gospoda utvrđeno."},{"vNo":"27 ","txt":"I ja, Nefi, čuh i svjedočim, da je ime apostola Jaganjčeva Ivan, prema riječi anđelovoj."},{"vNo":"28 ","txt":"I gle, meni, Nefiju, zabranjeno je da zapišem ostatak toga što vidjeh i čuh; stoga mi je ono što zapisah dostatno; a zapisah samo malen dio onoga što vidjeh."},{"vNo":"29 ","txt":"I svjedočim da vidjeh ono što otac moj vidje, i anđeo mi Gospodnji to otkri."},{"vNo":"30 ","txt":"I sad okončavam govoriti o onome što vidjeh dok bijah ponesen u Duhu; i premda sve ono što vidjeh nije zapisano, ono što zapisah istinito je. I tako to jest. Amen."}]}