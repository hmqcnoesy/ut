{"heading":"Nefi izrađuje dva zapisa — Svaki se naziva Ploče Nefijeve — Veće ploče sadrže svjetovnu povijest; manje se bave ponajprije svetim stvarima. Oko 600–592. pr. Kr.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nefi 9","verses":[{"vNo":"1 ","txt":"I sve ovo otac moj vidje, i ču, i govoraše, dok boravljaše u šatoru, u dolini Lemuel, a i još mnogo više toga, što ne može biti zapisano na ovim pločama."},{"vNo":"2 ","txt":"I evo, kako rekoh gledom na ove ploče, gle, to nisu ploče na kojima izrađujem cjelovito izvješće o povijesti naroda svojega; jer pločama na kojima izrađujem cjelovito izvješće o narodu svojemu dadoh ime Nefijeve; stoga, one se nazivaju Ploče Nefijeve, po mom vlastitom imenu; a ove ploče također se nazivaju Ploče Nefijeve."},{"vNo":"3 ","txt":"Ipak, primih zapovijed od Gospoda da izradim ove ploče, za posebnu svrhu, kako bi na njima bilo izvješće urezano o službeništvu naroda mojega."},{"vNo":"4 ","txt":"Na drugim pločama treba biti urezano izvješće o vladavini kraljeva, te ratovima i sukobima naroda mojega; stoga su ove ploče većim dijelom o službeništvu; a druge su ploče većim dijelom o vladavini kraljeva te ratovima i sukobima naroda mojega."},{"vNo":"5 ","txt":"Dakle, Gospod zapovjedi meni da izradim ove ploče za mudru svrhu znanu njemu, a tu svrhu ja ne poznajem."},{"vNo":"6 ","txt":"No Gospod poznaje sve od početka; stoga, on pripravlja put da se izvrše sva djela njegova među djecom ljudskom; jer gle, on ima svu moć te može ispuniti sve riječi svoje. I tako to jest. Amen."}]}