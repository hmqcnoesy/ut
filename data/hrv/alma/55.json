{"heading":"Moroni odbija razmijeniti zarobljenike — Lamanski su čuvari namamljeni na pijanstvo i nefijski su zarobljenici oslobođeni — Grad Gid zauzet je bez krvoprolića. Oko 63–62. pr. Kr.","prevAbbr":"alma","prevNo":54,"nextAbbr":"alma","nextNo":56,"chapterTitle":"Alma 55","verses":[{"vNo":"1 ","txt":"Tad se dogodi, kad Moroni primi ovu poslanicu, on se još većma rasrdi, jer znaše da Am-Moron imaše savršenu spoznaju o prijevari svojoj; da, on znaše kako Am-Moron znade da pravedna ideja ne bijaše ono što ga je navelo da povede rat protiv naroda Nefijeva."},{"vNo":"2 ","txt":"I on reče: Gle, neću razmijeniti zarobljenike s Am-Moronom, osim ako on ne povuče namisao svoju, kao što navedoh u poslanici svojoj; jer mu neću dopustiti da ima ikakvu veću moć nego što je već ima."},{"vNo":"3 ","txt":"Gle, poznajem mjesto gdje Lamanci čuvaju ljude moje koje uzeše kao zarobljenike; a pošto Am-Moron ne htjede udovoljiti poslanici mojoj, gle, dat ću mu u skladu s riječima svojim; da, tražit ću smrt među njima sve dok ne zatraže mir."},{"vNo":"4 ","txt":"I tad se dogodi, nakon što Moroni izreče ove riječi, on naredi da se potraga izvrši među ljudima njegovim, ne bi li možda među njima našli čovjeka koji bijaše potomak Lamanov."},{"vNo":"5 ","txt":"I dogodi se da oni nađoše jednoga, čije ime bijaše Laman; a on bijaše jedan od slugu kralja koga umori Amalikija."},{"vNo":"6 ","txt":"Tad Moroni naredi da Laman i mali broj ljudi njegovih priđu stražarima koji nadzirahu Nefijce."},{"vNo":"7 ","txt":"Evo, Nefijci bijahu čuvani u gradu Gidu; dakle, Moroni imenova Lamana i naredi da malen broj ljudi pođe s njim."},{"vNo":"8 ","txt":"I kad dođe večer, Laman pođe k stražarima koji nadzirahu Nefijce, i gle, oni ga vidješe kako dolazi i pozdraviše ga; no on im reče: Ne plašite se; gle, ja sam Lamanac. Gle, utekosmo od Nefijaca, a oni spavaju; i gle, uzesmo od vina njihova i donijesmo sa sobom."},{"vNo":"9 ","txt":"Evo, kad Lamanci čuše te riječi primiše ga s radošću; te mu rekoše: Dajte nam od vina svojega da možemo piti; drago nam je da ste tako ponijeli vina sa sobom, jer smo umorni."},{"vNo":"10 ","txt":"No, Laman im reče: Sačuvajmo od vina svojega dok ne pođemo protiv Nefijaca u boj. No, ova besjeda samo ih učini još željnijima da piju vina;"},{"vNo":"11 ","txt":"Naime, oni rekoše: Umorni smo, zato uzmimo od vina, a uskoro ćemo dobiti vino za svoj redoviti obrok, što će nas ojačati da krenemo protiv Nefijaca."},{"vNo":"12 ","txt":"A Laman im reče: Možete učiniti u skladu sa željama svojim."},{"vNo":"13 ","txt":"I dogodi se da oni uzeše od vina obilno; i ono bijaše ugodno okusu njihovom, zato uzimahu od njega još obilnije; a ono bijaše jako, jer bijaše pripravljeno da bude jako."},{"vNo":"14 ","txt":"I dogodi se da oni pijahu i bijahu veseli, te se uskoro svi opiše."},{"vNo":"15 ","txt":"I tad, kad Laman i ljudi njegovi vidješe da se svi oni opiše, te da bijahu u dubokom snu, oni se vratiše k Moroniju te mu ispripovjediše sve što se bijaše dogodilo."},{"vNo":"16 ","txt":"I evo, ovo bijaše prema zamisli Moronijevoj. A Moroni bijaše pripremio ljude svoje s oružjem ratnim; i on pođe do grada Gida, dok Lamanci bijahu u duboku snu i opijeni, i ubaci oružje ratno zarobljenicima, tako da se svi oni naoružaše;"},{"vNo":"17 ","txt":"Da, čak i ženama njihovim i svoj djeci njihovoj, onoj koja bijahu sposobna služiti se oružjem ratnim, kad Moroni bijaše naoružao sve one zarobljenike; a sve ovo bijaše učinjeno u najdubljoj tišini."},{"vNo":"18 ","txt":"No, da oni probudiše Lamance, gle, oni bijahu opijeni i Nefijci bi ih mogli pobiti."},{"vNo":"19 ","txt":"No gle, to ne bijaše želja Moronijeva; on ne uživaše u umorstvu ili prolijevanju krvi, već on uživaše u spašavanju naroda svojega od uništenja; i iz tog razloga, da ne navuče na sebe nepravdu, ne htjede se oboriti na Lamance i uništiti ih u pijanstvu njihovu."},{"vNo":"20 ","txt":"No, on ostvari želje svoje; jer naoruža one zarobljenike nefijske koji bijahu unutar zidina gradskih, i dade im moć da steknu u posjed one dijelove što bijahu unutar zidina."},{"vNo":"21 ","txt":"I tad on naredi ljudima koji bijahu s njime da se povuku korak od njih i opkole čete lamanske."},{"vNo":"22 ","txt":"Evo gle, to bijaše učinjeno noću, tako da Lamanci, kad se probudiše ujutro, spaziše da bijahu opkoljeni Nefijcima izvana, te da zarobljenici njihovi bijahu naoružani iznutra."},{"vNo":"23 ","txt":"I tako vidješe da Nefijci imaju moć nad njima, i u tim prilikama shvatiše kako nije preporučljivo da se bore protiv Nefijaca; zato vrhovni časnici njihovi zahtijevaše njihovo oružje ratno, i iznesoše ga naprijed, i baciše ga do nogu Nefijaca, preklinjući za milosrđe."},{"vNo":"24 ","txt":"Evo gle, to bijaše želja Moronijeva. On ih uze kao zarobljenike ratne, i zaposjede grad, i naredi da svi zarobljenici budu oslobođeni, koji bijahu Nefijci; i oni se priključiše vojsci Moronijevoj, i bijahu veliko pojačanje vojsci njegovoj."},{"vNo":"25 ","txt":"I dogodi se, on naredi da Lamanci, koje uze kao zarobljenike, otpočnu s radom na jačanju utvrda uokolo grada Gida."},{"vNo":"26 ","txt":"I dogodi se, nakon što utvrdi grad Gid u skladu sa željama svojim, on naredi da zarobljenici njegovi budu odvedeni u grad Izobila; a on također čuvaše taj grad silno velikom snagom."},{"vNo":"27 ","txt":"I dogodi se da oni, unatoč svim spletkama lamanskim, sačuvaše i zaštitiše sve zarobljenike koje bijahu uzeli, i također zadržaše cijelo zemljište i prednost koju bijahu ponovno stekli."},{"vNo":"28 ","txt":"I dogodi se da Nefijci počeše ponovno pobjeđivati, i vraćati natrag prava svoja i povlastice svoje."},{"vNo":"29 ","txt":"Mnogo ih puta Lamanci pokušavahu opkoliti noću, no u tim pokušajima izgubiše mnogo zarobljenika."},{"vNo":"30 ","txt":"I mnogo puta pokušavahu poslužiti od vina svojega Nefijcima, kako bi ih uništili otrovom ili pijanstvom."},{"vNo":"31 ","txt":"No gle, Nefijci ne bijahu spori spomenuti se Gospoda Boga svojega u to svoje vrijeme nevolje. Ne mogahu biti uhvaćeni u zamke njihove; da, ne htjedoše piti od vina njihova, osim ako ne bi najprije dali nekima od zarobljenika lamanskih."},{"vNo":"32 ","txt":"I oni bijahu tako na oprezu da nikakav otrov ne bi bio poslužen među njima; jer ako bi vino njihovo otrovalo Lamanca, otrovalo bi i Nefijca; i tako oni iskušavahu sva pića njihova."},{"vNo":"33 ","txt":"I tad se dogodi, bijaše neophodno da Moroni obavi pripreme za napad na grad Morijanton; jer gle, Lamanci bijahu svojim radom utvrdili grad Morijanton sve dok ne bijaše postao silno uporište."},{"vNo":"34 ","txt":"I oni stalno dovođahu nove snage u taj grad, a također i nove opskrbe zalihama."},{"vNo":"35 ","txt":"I tako završi dvadeset i deveta godina vladavine sudaca nad narodom Nefijevim."}]}