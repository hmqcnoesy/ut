{"heading":"Kralj Lamoni pretpostavlja da je Amon Veliki Duh — Amon podučava kralja o stvaranju, Božjim djelovanjima s ljudima i otkupljenju koje dolazi kroz Krista — Lamoni vjeruje i pada na zemlju kao da je mrtav. Oko 90. pr. Kr.","prevAbbr":"alma","prevNo":17,"nextAbbr":"alma","nextNo":19,"chapterTitle":"Alma 18","verses":[{"vNo":"1 ","txt":"I dogodi se, kralj Lamoni naredi da sluge njegove istupe i posvjedoče o svemu što bijahu vidjeli gledom na to."},{"vNo":"2 ","txt":"I nakon što svi oni bijahu posvjedočili o onome što bijahu vidjeli, a on bijaše doznao o vjernosti Amonovoj u čuvanju stada njegovih, a i o velikoj moći njegovoj u sukobljavanju protiv onih koji ga nastojahu ubiti, bijaše zapanjen silno, te reče: Doista, ovo je više nego čovjek. Gle, nije li to Veliki Duh koji šalje takve velike kazne na ovaj narod zbog umorstava njegovih?"},{"vNo":"3 ","txt":"A oni odgovoriše kralju i rekoše: Je li on Veliki Duh ili čovjek, to ne znamo; no ovoliko znademo, da ga ne mogu ubiti neprijatelji kraljevi; niti mogu rastjerati stada kraljeva kad je on s nama, zbog vještine njegove i velike snage; zato znademo da je on kraljev prijatelj. A sad, o kralju, ne vjerujemo da čovjek ima tako veliku moć, jer znademo da on ne može biti ubijen."},{"vNo":"4 ","txt":"I evo, kad kralj ču te riječi, reče im: Sad znadem da je to Veliki Duh; i on siđe ovom prilikom da sačuva živote vaše, da vas ja ne bih pogubio kao što učinih braći vašoj. Evo, ovo je Veliki Duh o kojemu oci naši govorahu."},{"vNo":"5 ","txt":"Evo, ovo bijaše predaja Lamonijeva, koju on primi od oca svojega, da postoji Veliki Duh. Premda oni vjerovahu u Velikoga Duha, oni držahu da je sve što god učine ispravno; ipak, Lamoni se poče bojati silno, u strahu da bijaše počinio zlo pogubljujući sluge svoje;"},{"vNo":"6 ","txt":"Jer on pogubi mnoge od njih, zato što braća njihova rastjerivahu stada njihova na pojilištu; i tako, zato što im stada bijahu raspršena, bijahu pogubljeni."},{"vNo":"7 ","txt":"Evo, ovo bijaše običaj ovih Lamanaca, da stanu pored Voda Sebusa kako bi rastjerali stada ljudima, da bi tako mogli otjerati mnoge životinje koje bijahu raspršene u zemlju svoju, jer to bijaše običaj pljačkanja među njima."},{"vNo":"8 ","txt":"I dogodi se da kralj Lamoni upita sluge svoje, govoreći: Gdje je taj čovjek što ima tako veliku moć?"},{"vNo":"9 ","txt":"A oni mu rekoše: Gle, on hrani konje tvoje. Evo, kralj bijaše zapovjedio slugama svojim prije vremena napajanja stada njihovih, da priprave konje i kočije njegove i odvedu ga u zemlju Nefijevu; jer veliku gozbu zakaza u zemlji Nefijevoj otac Lamonijev, koji bijaše kralj nad cijelom zemljom."},{"vNo":"10 ","txt":"Evo, kad kralj Lamoni ču da Amon priprema konje njegove i kočije njegove, još se većma zapanji zbog vjernosti Amonove, govoreći: Doista, ne bijaše nijednog sluge među svim slugama mojim koji bijaše tako vjeran kao ovaj čovjek; jer on se čak sjeća svih zapovijedi mojih da ih izvrši."},{"vNo":"11 ","txt":"Sad zasigurno znadem da je ovo Veliki Duh, i zatražio bih da on uđe k meni, no ne usuđujem se."},{"vNo":"12 ","txt":"I dogodi se, nakon što Amon bijaše spremio konje i kočije za kralja i sluge njegove, on uđe pred kralja i vidje da se lice kraljevo bijaše izmijenilo; zato se on upravo htjede povući natrag iz nazočnosti njegove."},{"vNo":"13 ","txt":"A jedan mu od kraljevih slugu reče: Rabana, što znači, kad se prevede, moćni ili veliki kralj, jer oni smatrahu kraljeve svoje moćnima; i tako mu on reče: Rabana, kralj želi da ostaneš."},{"vNo":"14 ","txt":"Zato se Amon okrenu kralju i reče mu: Što želiš da učinim za tebe, o kralju? A kralj mu ne odgovori u razdoblju od sat vremena, prema vremenu njihovom, jer nije znao što bi mu rekao."},{"vNo":"15 ","txt":"I dogodi se da mu Amon reče ponovno: Što želiš od mene? No, kralj mu ne odgovori."},{"vNo":"16 ","txt":"I dogodi se da Amon, jer bijaše ispunjen Duhom Božjim, zato on prozre misli kraljeve. I reče mu: Je li to zato što si čuo da obranih sluge tvoje i stada tvoja, i ubih sedmero od braće njihove praćkom i mačem, te odsjekoh ruke ostalima, kako bih obranio stada tvoja i sluge tvoje; gle, je li to ono što uzrokuje divljenje tvoje?"},{"vNo":"17 ","txt":"Kažem ti, koji je razlog što je divljenje tvoje tako veliko? Gle, čovjek sam, i sluga sam tvoj; zato, što god zatražiš što je ispravno, to ću učiniti."},{"vNo":"18 ","txt":"Evo, kad kralj začu te riječi, zadivi se ponovno, jer vidje da Amon može razlučiti misli njegove; no unatoč tomu, kralj Lamoni otvori usta svoja i reče mu: Tko si ti? Jesi li ti onaj Veliki Duh koji znade sve?"},{"vNo":"19 ","txt":"Amon odgovori i reče mu: Nisam."},{"vNo":"20 ","txt":"I kralj reče: Kako poznaješ misli srca mojega? Možeš govoriti odvažno, i reci mi o tomu; i također mi reci kakvom si moću ubio i odsjekao ruke braći mojoj koja rastjerivahu stada moja —"},{"vNo":"21 ","txt":"I evo, budeš li mi rekao o tome, što god zatražiš dat ću ti; i ako bi trebalo, čuvao bih te s četama svojim; no, znadem da si moćniji od svih njih; ipak, što god zatražiš od mene ja ću ti to udijeliti."},{"vNo":"22 ","txt":"Evo Amon, jer bijaše mudar, a ipak bezazlen, on reče Lamoniju: Hoćeš li poslušati riječi moje, ako ti kažem kojom moću ja činim ovo? I to je ono što tražim od tebe."},{"vNo":"23 ","txt":"A kralj mu odgovori i reče: Da, povjerovat ću svim riječima tvojim. I tako bijaše uhvaćen dovitljivošću."},{"vNo":"24 ","txt":"I Amon mu poče govoriti s odvažnošću, i reče mu: Vjeruješ li da postoji Bog?"},{"vNo":"25 ","txt":"A on odgovori i reče mu: Ne znam što to znači."},{"vNo":"26 ","txt":"I tad Amon reče: Vjeruješ li da postoji Veliki Duh?"},{"vNo":"27 ","txt":"A on odgovori: Da."},{"vNo":"28 ","txt":"I Amon reče: To je Bog. I Amon mu reče ponovno: Vjeruješ li da taj Veliki Duh, koji je Bog, stvori sve što je na nebu i na zemlji?"},{"vNo":"29 ","txt":"A on reče: Da, vjerujem da on stvori sve što je na zemlji; no, ne poznajem nebesa."},{"vNo":"30 ","txt":"I Amon mu reče: Nebesa su mjesto gdje Bog prebiva i svi sveti anđeli njegovi."},{"vNo":"31 ","txt":"A kralj Lamoni reče: Je li ono povrh zemlje?"},{"vNo":"32 ","txt":"I Amon reče: Da, i on gleda dolje na svu djecu ljudsku; i znade sve misli i nakane srca; jer njegovom rukom bijahu svi oni stvoreni od početka."},{"vNo":"33 ","txt":"A kralj Lamoni reče: Vjerujem svemu tome što ti izreče. Jesi li poslan od Boga?"},{"vNo":"34 ","txt":"Amon mu reče: Čovjek sam; a čovjek u početku bijaše stvoren na sliku Božju, i pozvan sam Svetim Duhom njegovim podučavati o tomu ovaj narod, da bi oni mogli biti privedeni k spoznaji o onome što je pravedno i istinito;"},{"vNo":"35 ","txt":"A dio toga Duha prebiva u meni, što mi daje spoznaju, a i moć, u skladu s vjerom mojom i željama koje su u Bogu."},{"vNo":"36 ","txt":"Evo, kad Amon izreče te riječi, on započe od stvaranja svijeta, i također stvaranja Adama, te mu kaza sve o padu čovjekovu, i izloži i iznese pred njim zapise i Sveta pisma naroda, koje izrekoše proroci, sve do vremena kad otac njihov, Lehi, napusti Jeruzalem."},{"vNo":"37 ","txt":"I on također izloži njima (naime, to bijaše kralju i slugama njegovim) sva putovanja otaca njihovih u divljini, i sve patnje njihove zbog gladi i žeđi, te muke njihove, i tako dalje."},{"vNo":"38 ","txt":"I on im također izloži o bunama Lamana i Lemuela, te sinova Jišmaelovih, da, sve im bune njihove on ispriča; i razloži im sve zapise i Pisma od vremena kada Lehi napusti Jeruzalem sve do sadašnjega vremena."},{"vNo":"39 ","txt":"No, to nije sve; naime, on im razloži naum otkupljenja, koji bijaše pripravljen od postanka svijeta; i također im otkri o dolasku Kristovu, i sva im djela Gospodnja on otkri."},{"vNo":"40 ","txt":"I dogodi se, nakon što on izgovori sve to, i razloži to kralju, kralj povjerova svim riječima njegovim."},{"vNo":"41 ","txt":"I on poče vapiti Gospodu, govoreći: O Gospode, iskaži milosrđe; u skladu s obilnim milosrđem svojim što si ga iskazao narodu Nefijevu, iskaži ga meni i narodu mojemu."},{"vNo":"42 ","txt":"I evo, kad izreče to, pade na zemlju kao da je mrtav."},{"vNo":"43 ","txt":"I dogodi se da ga sluge njegove uzeše i odnesoše ženi njegovoj, te ga položiše na postelju; i on ležaše kao da je mrtav u razdoblju od dva dana i dvije noći; a žena njegova, i sinovi njegovi, i kćeri njegove tugovahu nad njim, prema običaju Lamanaca, oplakujući veoma gubitak njegov."}]}