{"heading":"Lamoni prima svjetlo vječnog života i vidi Otkupitelja — Njegov dom pada u trans i mnogi vide anđele — Amon je sačuvan čudesno — On krsti mnoge i uspostavlja crkvu među njima. Oko 90. pr. Kr.","prevAbbr":"alma","prevNo":18,"nextAbbr":"alma","nextNo":20,"chapterTitle":"Alma 19","verses":[{"vNo":"1 ","txt":"I dogodi se, nakon dva dana i dvije noći oni upravo htjedoše uzeti tijelo njegovo i položiti ga u grob, što ga napraviše u svrhu pokapanja mrtvih svojih."},{"vNo":"2 ","txt":"Evo kraljica, čuvši o slavi Amonovoj, zato ona posla glasnike i zatraži da on uđe k njoj."},{"vNo":"3 ","txt":"I dogodi se da Amon učini kako mu bijaše zapovjeđeno, i uđe kraljici, i zaželi saznati što bi ona htjela da on učini."},{"vNo":"4 ","txt":"A ona mu reče: Sluge muža mojega otkriše mi da si ti prorok svetoga Boga, i da imaš moć činiti mnoga moćna djela u ime njegovo;"},{"vNo":"5 ","txt":"Zato, ako je tako, htjela bih da uniđeš i pogledaš muža mojega, jer on leži na postelji svojoj već dva dana i dvije noći; i neki kažu da nije mrtav, no drugi kažu da je mrtav i da zaudara, te da treba biti položen u grob; no, što se mene tiče, meni ne zaudara."},{"vNo":"6 ","txt":"Evo, to bijaše ono što Amon željaše, jer on znaše da kralj Lamoni bijaše pod djelovanjem moći Božje; on znaše da se tamni veo nevjere skida s uma njegova, i svjetlo što osvjetljavaše um njegov, a to bijaše svjetlo slave Božje, i to je čudesno svjetlo dobrote njegove — da, to svjetlo uli takvu radost u dušu njegovu, nakon što oblak tame bijaše raspršen, i da svjetlo vječnoga života bijaše upaljeno u duši njegovoj, da, on znaše da to nadvlada naravno tijelo njegovo, te on bijaše ponesen u Bogu —"},{"vNo":"7 ","txt":"Zato, ono što kraljica zatraži od njega bijaše njegova jedina želja. Zato on uđe vidjeti kralja kao što kraljica bijaše zatražila od njega; i on vidje kralja, i znaše da nije mrtav."},{"vNo":"8 ","txt":"I on reče kraljici: On nije mrtav, već spava u Bogu, i sutradan će ustati ponovno; zato ga ne pokapajte."},{"vNo":"9 ","txt":"I Amon joj reče: Vjeruješ li to? A ona mu reče: Ne primih nikakva svjedočanstva doli riječi tvoje i riječi slugu naših; ipak, vjerujem da će biti prema onome što ti reče."},{"vNo":"10 ","txt":"I Amon joj reče: Blagoslovljena si ti zbog silne vjere tvoje; kažem ti, ženo, ne bijaše tako velike vjere među cijelim narodom Nefijaca."},{"vNo":"11 ","txt":"I dogodi se da ona bdijaše nad posteljom muža svojega od toga trenutka sve do toga trenutka sutradan u koji je Amon odredio da će on ustati."},{"vNo":"12 ","txt":"I dogodi se da on ustade prema riječima Amonovim; i kad ustade, pruži ruku svoju prema ženi i reče: Blagoslovljeno budi ime Božje i blagoslovljena si ti."},{"vNo":"13 ","txt":"Jer života ti tvoga, gle, vidjeh Otkupitelja svojega; i on će istupiti, i rodit će se od žene, i otkupit će sav ljudski rod koji povjeruje u ime njegovo. Evo, kad on izreče te riječi, srce se njegovo nadme u njemu, i on se obeznani ponovno od radosti; i kraljica se također obeznani, jer bijaše svladana Duhom."},{"vNo":"14 ","txt":"Tad Amon, videći da se Duh Gospodnji izli u skladu s molitvama njegovim na Lamance, braću njegovu, koji bijahu uzrok toliko tugovanja među Nefijcima, to jest među cijelim narodom Božjim zbog bezakonja svojih i predaja svojih, on pade na koljena svoja i poče izlijevati dušu svoju u molitvi i zahvaljivanju Bogu za ono što on bijaše učinio za braću njegovu; i on bijaše također svladan radošću; te se tako svi troje obeznaniše na zemlji."},{"vNo":"15 ","txt":"Evo, kad sluge kraljevi vidješe da oni bijahu popadali, oni također počeše vapiti k Bogu, jer strah Gospodnji dođe na njih također, jer oni bijahu ti koji bijahu stali pred kralja i posvjedočili mu o velikoj moći Amonovoj."},{"vNo":"16 ","txt":"I dogodi se da oni prizivahu ime Gospodnje svom snagom, sve dok svi ne popadaše na zemlju, osim jedne od žena Lamanki, čije ime bijaše Abiš, a ona se bijaše obratila Gospodu prije mnogo godina zbog neobična viđenja oca svojega —"},{"vNo":"17 ","txt":"Tako, jer se obratila ka Gospodu, a nikad to nije otkrila, zato, kad vidje kako svi sluge Lamonijevi popadaše na zemlju, a i njezina gospodarica kraljica, i kralj, i Amon leže ispruženi na zemlji, znala je da to bijaše moć Božja; i jer držaše da će ova prilika, ako ona otkrije narodu što se dogodilo među njima, da će ih promatranjem toga prizora ona navesti da povjeruju u moć Božju, zato ona otrči od kuće do kuće, otkrivajući to narodu."},{"vNo":"18 ","txt":"I oni se počeše skupljati prema kući kraljevoj. I dođe mnoštvo, i na zapanjenost svoju, oni ugledaše kralja, i kraljicu, i sluge njihove ispružene na zemlji, i svi oni ležahu tamo kao da su mrtvi; a oni vidješe i Amona, i gle, on bijaše Nefijac."},{"vNo":"19 ","txt":"I tad narod poče mrmljati među sobom; neki govorahu da to bijaše veliko zlo što se oborilo na njih, to jest na kralja i dom njegov, zato što on dopusti da Nefijac ostane u zemlji."},{"vNo":"20 ","txt":"No, drugi ih prekoravahu, govoreći: Kralj navuče to zlo na dom svoj, zato što pobi sluge svoje kojima stada bijahu raspršena kod Voda Sebusa."},{"vNo":"21 ","txt":"A prekoravahu ih također oni ljudi što stajahu kod Voda Sebusa i rastjerivahu stada što pripadahu kralju, jer bijahu srditi na Amona zbog onoliko braće njihove što ih on pobi kod Voda Sebusa, dok je branio stada kraljeva."},{"vNo":"22 ","txt":"Tad jedan od njih, čiji brat bijaše ubijen mačem Amonovim, jer bijaše veoma srdit na Amona, isuče mač svoj i istupi da bi ga spustio na Amona, kako bi ga ubio; i kad on dignu mač da ga udari, gle, pade mrtav."},{"vNo":"23 ","txt":"Evo, vidimo da Amon ne mogaše biti ubijen, jer Gospod bijaše rekao Mosiji, ocu njegovu: Poštedjet ću ga, i bit će mu u skladu s vjerom tvojom — zato ga Mosija povjeri Gospodu."},{"vNo":"24 ","txt":"I dogodi se, kad mnoštvo vidje da taj čovjek pade mrtav, koji podignu mač da bi ubio Amona, strah dođe na sve njih, i oni se ne usudiše ispružiti ruke svoje kako bi dotaknuli njega ili bilo koga od onih što bijahu popadali; i oni se počeše diviti ponovno među sobom što bi mogao biti uzrok te velike moći, ili što bi sve to moglo značiti."},{"vNo":"25 ","txt":"I dogodi se da ih bijaše mnogo među njima koji rekoše da je Amon Veliki Duh, a drugi rekoše da ga posla Veliki Duh;"},{"vNo":"26 ","txt":"No, drugi prekoriše sve njih, govoreći da je on čudovište koga im poslaše Nefijci da ih muči."},{"vNo":"27 ","txt":"A bijaše nekih koji rekoše da Amona posla Veliki Duh da ih muči zbog bezakonja njihovih; te da Veliki Duh bijaše onaj koji se uvijek brinuo za Nefijce, koji ih je oduvijek izbavljao iz ruku njihovih; i oni rekoše da taj Veliki Duh bijaše onaj koji bijaše uništio toliko mnogo braće njihove Lamanaca."},{"vNo":"28 ","txt":"I tako se sukob poče silno zaoštravati među njima. I dok se tako sukobljavahu, žena služavka koja učini da se mnoštvo skupi zajedno stigne, i kad vidje sukob što bijaše među mnoštvom silno se ražalosti, sve do suza."},{"vNo":"29 ","txt":"I dogodi se da ona pođe i prihvati kraljicu za ruku, ne bi li je možda podigla s tla; i čim dotaknu ruku njezinu, ona ustade i stade na noge svoje, te zavapi jakim glasom, govoreći: O blagoslovljeni Isuse, koji me spasi od strahovita pakla! O blagoslovljeni Bože, iskaži milosrđe ovome narodu!"},{"vNo":"30 ","txt":"I kad reče to, sklopi ruke svoje, jer bijaše ispunjena radošću, govoreći mnogo riječi koje se ne razumijevahu; i kad učini to, prihvati kralja Lamonija za ruku, i gle, on ustade i stade na noge svoje."},{"vNo":"31 ","txt":"A on, videći sukob među narodom svojim, smjesta istupi i poče ih koriti, i podučavati ih riječima koje bijaše čuo iz usta Amonovih; i svi oni koji čuše riječi njegove povjerovaše, i obratiše se ka Gospodu."},{"vNo":"32 ","txt":"No, bijaše ih mnogo među njima koji ne htjedoše čuti riječi njegove; zato oni pođoše svojim putem."},{"vNo":"33 ","txt":"I dogodi se, kad Amon ustade, on im također posluživaše, a također i svi sluge Lamonijevi; i oni svi navješćivahu narodu posve isto — da se srca njihova izmijeniše; da nemaju više želju činiti zlo."},{"vNo":"34 ","txt":"I gle, mnogi navješćivahu narodu da vidješe anđele i razgovarahu s njima; i tako im kazivahu ono što je Božje, te o pravednosti njegovoj."},{"vNo":"35 ","txt":"I dogodi se da bijaše mnogo onih koji povjerovaše u riječi njihove; i svi oni koji povjerovaše bijahu kršteni; i oni postadoše pravedan narod, i oni uspostaviše crkvu među njima."},{"vNo":"36 ","txt":"I tako djelo Gospodnje započe među Lamancima; tako Gospod poče izlijevati Duh svoj na njih; i vidimo da je ruka njegova ispružena prema svim ljudima koji će se pokajati i povjerovati u ime njegovo."}]}