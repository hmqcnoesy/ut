{"heading":"Tijekom Uskrsnuća ljudi ustaju u stanje beskrajne sreće ili beskrajne bijede — Opačina nikad ne bijaše sreća — Svjetovni su ljudi bez Boga u svijetu — Svaka osoba prima ponovno tijekom Obnove karakteristike i odlike stečene u smrtnosti. Oko 74. pr. Kr.","prevAbbr":"alma","prevNo":40,"nextAbbr":"alma","nextNo":42,"chapterTitle":"Alma 41","verses":[{"vNo":"1 ","txt":"A sad, sine moj, imam nešto reći o obnovi o kojoj bijaše govoreno; jer gle, neki iskriviše Pisma, i zastraniše daleko zbog nje. I uviđam da ti um bijaše zabrinut također gledom na nju. No gle, ja ću ti to objasniti."},{"vNo":"2 ","txt":"Kažem ti, sine moj, da je naum obnove nužan prema pravdi Božjoj; jer je nužno da sve bude vraćeno svome pravome redu. Gle, nužno je i pravično, u skladu s moću i uskrsnućem Kristovim, da duša čovječja bude pripojena svome tijelu, i da svaki dio tijela bude pripojen sebi."},{"vNo":"3 ","txt":"I nužno je prema pravdi Božjoj da ljudima bude suđeno prema djelima njihovim; i ako djela njihova bijahu dobra u ovome životu, i želje srdaca njihovih bijahu dobre, da oni također, u posljednji dan, budu vraćeni onome što je dobro."},{"vNo":"4 ","txt":"A ako su djela njihova zla, ona će im se vratiti za zlo. Zato, sve će biti vraćeno pravom redu svojemu, sve naravnom tijelu svojemu — smrtnost uzdignuta u besmrtnost, raspadljivost u neraspadljivost — uzdignuto u beskrajnu sreću da baštini kraljevstvo Božje, ili u beskrajnu bijedu da baštini kraljevstvo đavlovo, jedno s jedne strane, drugo s druge —"},{"vNo":"5 ","txt":"Jedan uzdignut u sreću u skladu sa željama svojim za srećom, ili u dobro u skladu sa željama svojim za dobrom; a drugi u zlo u skladu sa željama svojim za zlom; jer kako on željaše činiti zlo cijeli dan, isto će tako imati svoju naplatu u zlu kada noć dođe."},{"vNo":"6 ","txt":"I tako je s druge strane. Ako li se pokajao za grijehe svoje, i ako je želio pravednost sve do svršetka dana svojih, isto će tako biti nagrađen pravednošću."},{"vNo":"7 ","txt":"To su oni koje Gospod otkupi; da, to su oni koji su izneseni, koji su izbavljeni iz te beskrajne noći tame; i tako oni stoje ili padaju; jer gle, sami su svoji suci, bilo da će činiti dobro ili zlo."},{"vNo":"8 ","txt":"Evo, odredbe su Božje nepromjenjive; dakle, put je pripravljen da svatko tko god želi može hoditi njime i biti spašen."},{"vNo":"9 ","txt":"A sad gle, sine moj, ne izlaži se pogibelji još jedne uvrede protiv Boga svojega u onim pojedinostima nauka, u kojima si se dosad izlagao pogibelji da počiniš grijeh."},{"vNo":"10 ","txt":"Nemoj držati da ćeš, zato što bijaše govoreno o obnovi, biti obnovljen od grijeha u sreću. Gle, kažem ti, opačina nikad ne bijaše sreća."},{"vNo":"11 ","txt":"I evo, sine moj, svi ljudi koji su u stanju naravi, ili bih rekao, u tjelesnom stanju, u žuči su gorčine i u uzama bezakonja; oni su bez Boga u svijetu, i iđahu protivno naravi Božjoj; dakle, oni su u stanju protivnom naravi sreće."},{"vNo":"12 ","txt":"A sad gle, je li značenje riječi obnova uzeti nešto u naravnom stanju i smjestiti to u nenaravno stanje, ili smjestiti to u stanje suprotno naravi njegovoj?"},{"vNo":"13 ","txt":"O, sine moj, to nije tako; već je značenje riječi obnova vratiti natrag ponovno zlo za zlo, ili tjelesno za tjelesno, ili đavolsko za đavolsko — dobro za ono što je dobro; pravedno za ono što je pravedno; pravično za ono što je pravično; milosrdno za ono što je milosrdno."},{"vNo":"14 ","txt":"Zato, sine moj, gledaj da budeš milosrdan prema braći svojoj; postupaj pravično, sudi pravedno, i čini dobro neprestance; i budeš li činio sve to, tada ćeš primiti nagradu svoju; da, milosrđe će ti biti vraćeno ponovno; pravda će ti biti vraćena ponovno; pravedan će ti sud biti vraćen ponovno; i dobro će ti biti naplaćeno ponovno."},{"vNo":"15 ","txt":"Jer će ti se ono što šalješ vratiti ponovno, i biti obnovljeno; zato, riječ obnova još potpunije osuđuje grešnika, i ne opravdava ga nipošto."}]}