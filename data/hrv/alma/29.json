{"heading":"Alma želi vikati pokajanje s anđeoskom revnošću — Gospod udjeljuje učitelje svim narodima — Alma je ushićen Gospodnjim djelom i uspjehom Amona i njegove braće. Oko 76. pr. Kr.","prevAbbr":"alma","prevNo":28,"nextAbbr":"alma","nextNo":30,"chapterTitle":"Alma 29","verses":[{"vNo":"1 ","txt":"O, kad bih bio anđeo, i mogao primiti želju srca svojega, da mogu poći i govoriti trubljom Božjom, glasom što potresa zemlju, i vikati pokajanje svakom narodu!"},{"vNo":"2 ","txt":"Da, navješćivao bih svakoj duši, kao glasom grmljavine, pokajanje i naum otkupljenja, da se moraju pokajati i doći Bogu našemu, da ne bi bilo više žalosti na svemu licu zemaljskomu."},{"vNo":"3 ","txt":"No gle, čovjek sam, i griješim u želji svojoj; jer moram biti zadovoljan onim što mi Gospod dodijeli."},{"vNo":"4 ","txt":"Ne smijem lomiti željama svojim čvrsti proglas pravednoga Boga, jer znadem da on udjeljuje ljudima u skladu sa željom njihovom, bilo to na smrt ili na život; da, znadem da on dodjeljuje ljudima, da, proglašava im proglase koji su nepromjenjivi, u skladu s voljom njihovom, bila ona na spasenje ili na propast."},{"vNo":"5 ","txt":"Da, znadem da dobro i zlo dođoše pred sve ljude; onaj koji ne razaznaje dobro od zla bez krivnje je; no, onaj koji raspoznaje dobro i zlo, njemu se daje u skladu sa željama njegovim, bilo da želi dobro ili zlo, život ili smrt, radost ili grižnju savjesti."},{"vNo":"6 ","txt":"Evo, videći da znadem sve to, zašto bih želio više nego izvršiti djelo na koje sam pozvan?"},{"vNo":"7 ","txt":"Zašto bih želio da sam anđeo, da mogu govoriti svim krajevima zemaljskim?"},{"vNo":"8 ","txt":"Jer gle, Gospod udjeljuje svim narodima, iz naroda i jezika njihova, da podučavaju riječ njegovu, da, u mudrosti, sve što on smatra prikladnim da imaju; zato vidimo da Gospod savjetuje u mudrosti, u skladu s onim što je pravedno i istinito."},{"vNo":"9 ","txt":"Znadem ono što mi Gospod zapovjedi, i ushićen sam time. Nisam ushićen sam sobom, već sam ushićen onim što mi Gospod zapovjedi; da, i ovo je slava moja, da možda mogu biti oruđe u rukama Božjim, kako bih priveo koju dušu k pokajanju; i to je radost moja."},{"vNo":"10 ","txt":"I gle, kad vidim mnoge od braće svoje istinski raskajane, i kako dolaze Gospodu Bogu svojemu, tad je duša moja ispunjena radošću; tad se sjetim što Gospod učini za me, da, doista kako on ču molitvu moju; da, tad se sjetim milosrdne ruke njegove koju on ispruži prema meni."},{"vNo":"11 ","txt":"Da, i također se sjetim sužanjstva otaca svojih; jer zasigurno znadem da ih Gospod izbavi iz ropstva, i time osnova crkvu svoju; da, Gospod Bog, Bog Abrahamov, Bog Izakov, i Bog Jakovljev izbavi ih iz ropstva."},{"vNo":"12 ","txt":"Da, uvijek se sjećah sužanjstva otaca svojih; i onaj isti Bog koji ih izbavi iz ruku Egipćana izbavi ih iz ropstva."},{"vNo":"13 ","txt":"Da, i onaj isti Bog uspostavi crkvu svoju među njima; da, i onaj me isti Bog pozva svetim pozivom da propovijedam riječ ovomu narodu, i dade mi mnogo uspjeha, u čemu je radost moja potpuna."},{"vNo":"14 ","txt":"No, ne radujem se jedino uspjehu svojemu, već je radost moja potpunija zbog uspjeha braće moje, koja bijahu gore u zemlji Nefijevoj."},{"vNo":"15 ","txt":"Gle, oni se potrudiše silno, i urodiše mnogim plodom; i kako li će velika biti nagrada njihova!"},{"vNo":"16 ","txt":"Evo, kad pomislim na uspjeh te braće svoje, duša je moja ponesena, sve do odvajanja njezina od tijela, naizgled, tako je velika radost moja."},{"vNo":"17 ","txt":"I evo, neka Bog udijeli toj braći mojoj da mogu sjesti u kraljevstvu Božjemu; da, i također svi oni koji su plod truda njihovih da ne izađu više nikada, već da ga mogu hvaliti zauvijek. I neka Bog udijeli da to može biti učinjeno u skladu s riječima mojim, i to onako kako govorah. Amen."}]}