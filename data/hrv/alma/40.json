{"heading":"Krist ostvaruje uskrsnuće svih ljudi — Pravedni mrtvi odlaze u raj, a opaki u krajnju tamu kako bi čekali dan uskrsnuća svojega — Sve mora biti pripojeno svojem pravom i savršenom tijelu u Uskrsnuću. Oko 74. pr. Kr.","prevAbbr":"alma","prevNo":39,"nextAbbr":"alma","nextNo":41,"chapterTitle":"Alma 40","verses":[{"vNo":"1 ","txt":"Evo sine moj, ovo je nešto više što bih ti htio reći; jer uviđam da ti je um zabrinut zbog uskrsnuća mrtvih."},{"vNo":"2 ","txt":"Gle, kažem ti da nema uskrsnuća — ili, rekao bih, drugim riječima, da ovo smrtno ne odijeva besmrtnost, ova raspadljivost ne odijeva neraspadljivost — sve do nakon dolaska Kristova."},{"vNo":"3 ","txt":"Gle, on ostvaruje uskrsnuće mrtvih. No gle, sine moj, uskrsnuća još nema. Evo, otkrivam ti otajstvo; ipak, ima mnogo otajstava koja se čuvaju, tako da ih nitko ne zna doli Bog sâm. No, pokazujem ti nešto što marljivo ispitah kod Boga kako bih saznao — to je gledom na uskrsnuće."},{"vNo":"4 ","txt":"Gle, postoji vrijeme određeno kad će svi ustati od mrtvih. Evo, kad to vrijeme dolazi nitko ne zna; no Bog znade vrijeme koje je određeno."},{"vNo":"5 ","txt":"Evo, hoće li to biti jedan put, ili drugi put, ili treći put, kad će ljudi ustati od mrtvih, nije važno; jer Bog znade sve to; i dostatno mi je znati da je to tako — da postoji vrijeme određeno kad će svi ustati od mrtvih."},{"vNo":"6 ","txt":"Evo, mora svakako biti razmak između trenutka smrti i trenutka uskrsnuća."},{"vNo":"7 ","txt":"A sad bih zapitao, što se zbiva s dušama ljudskim od toga trenutka smrti do trenutka određenog za uskrsnuće?"},{"vNo":"8 ","txt":"Evo, postoji li više od jednog vremena određenog da ljudi uskrsnu, to nije važno; jer svi odjednom ne umiru, i ovo nije važno; sve je kao jedan dan za Boga, a vrijeme se jedino mjeri za ljude."},{"vNo":"9 ","txt":"Dakle, postoji vrijeme određeno ljudima da ustanu od mrtvih; i postoji razmak između trenutka smrti i uskrsnuća. I evo, gledom na taj vremenski razmak, što se zbiva s dušama ljudskim ono je što marljivo ispitah kod Gospoda kako bih saznao; i to je ono o čemu znadem."},{"vNo":"10 ","txt":"A kad vrijeme dođe da svi uskrsnu, tad će oni znati da Bog znade sva vremena koja su određena čovjeku."},{"vNo":"11 ","txt":"A sad, gledom na stanje duše između smrti i uskrsnuća — Gle, anđeo mi otkri da su dusi svih ljudi, čim napuste ovo smrtno tijelo, da, dusi svih ljudi, bili oni dobri ili zli, odvedeni kući k tomu Bogu koji im dade život."},{"vNo":"12 ","txt":"I tad će se dogoditi da se dusi onih koji su pravedni primaju u stanje sreće, koje se naziva raj, stanje počinka, stanje mira, gdje će oni otpočinuti od svih nevolja svojih, i od svake brige i žalosti."},{"vNo":"13 ","txt":"I tad će se dogoditi da će dusi opakih, da, koji su zli — jer gle, oni nemaju dijela ni udjela u Duhu Gospodnjemu; jer gle, oni izabraše zla djela radije nego dobra; zato duh đavlov uđe u njih i uze u posjed kuću njihovu — i oni će biti izbačeni u krajnju tamu; ondje će biti plač, i lelek, i škrgut zubi, i to zbog bezakonja njihova, jer su vođeni zasužnjeni voljom đavlovom."},{"vNo":"14 ","txt":"Evo, to je stanje duša opakih, da, u tami, i stanje strašnog, jezivog iščekivanja ognjene jarosti gnjeva Božjega prema njima; tako oni ostaju u tom stanju, kao i pravedni u raju, sve do vremena uskrsnuća svojega."},{"vNo":"15 ","txt":"Evo, ima nekih koji razumješe da je ovo stanje sreće i ovo stanje bijede duše prije uskrsnuća prvo uskrsnuće. Da, priznajem, to se može nazvati uskrsnućem, uzdizanje duha, ili duše, i njihovo izručenje sreći ili bijedi, u skladu s riječima koje bijahu izgovorene."},{"vNo":"16 ","txt":"I gle, nadalje bijaše izgovoreno da ima prvo uskrsnuće, uskrsnuće svih onih koji bijahu, ili koji jesu, ili koji će biti, sve do uskrsnuća Kristova od mrtvih."},{"vNo":"17 ","txt":"Evo, mi ne držimo da ovo prvo uskrsnuće, o kojemu se govori na ovaj način, može biti uskrsnuće duša i njihovo izručenje sreći ili bijedi. Ne možeš držati da je ovo ono što to znači."},{"vNo":"18 ","txt":"Gle, kažem ti: Ne; već to znači ponovno ujedinjenje duše s tijelom onih od dana Adamovih sve do uskrsnuća Kristova."},{"vNo":"19 ","txt":"Evo, hoće li duše i tijela onih o kojima bijaše govoreno sve biti ponovno ujedinjene odjednom, opakih kao i pravednih, ne kažem; nek bude dosta što kažem da oni svi ustaju; ili drugim riječima, uskrsnuće njihovo događa se prije uskrsnuća onih koji umiru nakon uskrsnuća Kristova."},{"vNo":"20 ","txt":"Evo, sine moj, ne kažem da uskrsnuće njihovo dolazi za uskrsnuća Kristova; no gle, dajem to kao mišljenje svoje, da se duše i tijela pravednih ponovno ujedinjuju za uskrsnuća Kristova, i uzašašća njegova na nebo."},{"vNo":"21 ","txt":"No, hoće li to biti za uskrsnuća njegova ili poslije, ne kažem; no ovoliko kažem, da postoji razmak između smrti i uskrsnuća tijela, i stanje duše u sreći ili u bijedi sve do vremena koje je određeno od Boga da mrtvi ustanu i budu ponovno ujedinjeni, i duša i tijelo, i budu privedeni da stanu pred Boga, i bit će im suđeno prema djelima njihovim."},{"vNo":"22 ","txt":"Da, to ostvaruje obnovu onoga o čemu govorahu usta prorokā."},{"vNo":"23 ","txt":"Duša će biti obnovljena k tijelu, a tijelo k duši; da, i svaki ud i zglob bit će obnovljen k tijelu svojemu; da, čak ni vlas s glave neće biti izgubljena; već će sve biti obnovljeno k svojem pravom i savršenom tijelu."},{"vNo":"24 ","txt":"I evo, sine moj, ovo je obnova o kojoj govorahu usta prorokā —"},{"vNo":"25 ","txt":"I tad će pravedni zasjati u kraljevstvu Božjemu."},{"vNo":"26 ","txt":"No gle, strašna smrt dolazi na opake; jer oni umiru gledom na ono što se odnosi na pravednost; jer su nečisti, a ništa nečisto ne može baštiniti kraljevstvo Božje; već su izbačeni, i izručeni blagovanju plodova trudova svojih ili djela svojih, koja bijahu zla; i oni piju taloge gorke čaše."}]}