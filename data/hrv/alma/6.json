{"heading":"Crkva je u Zarahemli očišćena i dovedena u red — Alma odlazi u Gideon propovijedati. Oko 83. pr. Kr.","prevAbbr":"alma","prevNo":5,"nextAbbr":"alma","nextNo":7,"chapterTitle":"Alma 6","verses":[{"vNo":"1 ","txt":"I tad se dogodi, nakon što Alma okonča govoriti narodu crkve, koja bijaše uspostavljena u gradu Zarahemli, on zaredi svećenike i starješine polaganjem ruku svojih u skladu s redom Božjim, da predsjedavaju i bdiju nad crkvom."},{"vNo":"2 ","txt":"I dogodi se, tko god ne pripadaše crkvi, tko se pokaja za grijehe svoje, bijaše kršten na pokajanje, i bijaše primljen u crkvu."},{"vNo":"3 ","txt":"I također se dogodi, tko god pripadaše crkvi, tko se ne pokaja za opačinu svoju i ne ponizi se pred Bogom — mislim na one koji bijahu uzneseni u oholosti srdaca svojih — taj bijaše odbačen, i imena njihova bijahu izbrisana, tako da imena njihova ne bijahu ubrojena među imena pravednih."},{"vNo":"4 ","txt":"I tako oni počeše uspostavljati red u crkvi u gradu Zarahemli."},{"vNo":"5 ","txt":"Evo, htio bih da razumijete kako riječ Božja bijaše bez ograničenja davana svima, tako da nitko ne bijaše lišen povlastice okupljanja da čuje riječ Božju."},{"vNo":"6 ","txt":"Ipak, djeci Božjoj bijaše zapovjeđeno da se sabiru često i združe se u postu i žarkoj molitvi za dobrobit duša onih koji ne poznavahu Boga."},{"vNo":"7 ","txt":"I tad se dogodi, nakon što Alma načini te propise, on otputova od njih, da, iz crkve koja bijaše u gradu Zarahemli, i prijeđe na istok od rijeke Sidon u dolinu Gideon, a ondje bijaše grad sagrađen, što se nazivaše grad Gideon, koji bijaše u dolini koja se nazivaše Gideon, nazvana po čovjeku što bijaše ubijen rukom Nehorovom pomoću mača."},{"vNo":"8 ","txt":"I Alma pođe i poče navješćivati riječ Božju crkvi koja bijaše uspostavljena u dolini Gideon, u skladu s objavom istinitosti riječi koju izgovoriše oci njegovi, i u skladu s duhom proroštva koji bijaše u njemu, prema svjedočanstvu o Isusu Kristu, Sinu Božjem, koji će doći otkupiti narod svoj od grijeha njihovih, i sa svetim redom po kojem on bijaše pozvan. I tako je zapisano. Amen."}]}