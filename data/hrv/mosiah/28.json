{"heading":"Sinovi Mosijini odlaze propovijedati Lamancima — Koristeći dva vidjelačka kamena Mosija prevodi jaredovske ploče. Oko 92. pr. Kr.","prevAbbr":"mosiah","prevNo":27,"nextAbbr":"mosiah","nextNo":29,"chapterTitle":"Mosija 28","verses":[{"vNo":"1 ","txt":"Evo, dogodi se, nakon što sinovi Mosijini bijahu učinili sve to, oni povedoše malen broj sa sobom i vratiše se ocu svojemu, kralju, te zatražiše od njega da im dopusti da mogu s onima koje bijahu odabrali uzići u zemlju Nefijevu kako bi mogli propovijedati ono što bijahu čuli, i kako bi mogli udijeliti riječ Božju braći svojoj Lamancima —"},{"vNo":"2 ","txt":"Ne bi li ih možda priveli k spoznaji o Gospodu Bogu njihovom, i uvjerili ih o bezakonju otaca njihovih; i ne bi li ih možda izliječili od mržnje njihove prema Nefijcima, ne bi li oni također mogli biti navedeni da se obraduju u Gospodu Bogu svojemu, ne bi li postali prijatelji jedni drugima, te da ne bude više sukoba u cijeloj zemlji što im je Gospod Bog njihov bijaše dao."},{"vNo":"3 ","txt":"Evo, oni željahu da spasenje bude naviješteno svakomu stvoru, jer ne mogahu podnijeti da ijedna ljudska duša propadne; da, čak i same pomisli da ijedna duša mora podnijeti beskrajnu muku učiniše da se stresu i uzdrhte."},{"vNo":"4 ","txt":"I tako Duh Gospodnji djelovaše na njih, jer oni bijahu najopakiji među grešnicima. I Gospod smatraše prikladnim u beskonačnom milosrđu svojemu da ih poštedi; ipak, oni pretrpješe mnogo patnje duše zbog bezakonja svojih, trpeći mnogo i bojeći se da će biti odbačeni zauvijek."},{"vNo":"5 ","txt":"I dogodi se da oni preklinjahu oca svojega mnogo dana mogu li uzići u zemlju Nefijevu."},{"vNo":"6 ","txt":"I kralj Mosija pođe te upita Gospoda treba li pustiti sinove svoje da uziđu među Lamance propovijedati riječ."},{"vNo":"7 ","txt":"I Gospod reče Mosiji: Neka uziđu, jer mnogi će povjerovati u riječi njihove, i imat će vječni život; a ja ću izbaviti sinove tvoje iz ruku Lamanaca."},{"vNo":"8 ","txt":"I dogodi se, Mosija dopusti da pođu i učine prema molbi svojoj."},{"vNo":"9 ","txt":"I oni krenuše na put svoj u divljinu kako bi uzišli propovijedati riječ među Lamancima; a ja ću dati izvješće o postupcima njihovim poslije."},{"vNo":"10 ","txt":"Evo, kralj Mosija ne imaše nikoga da mu podijeli kraljevstvo, jer ne bijaše nijednoga od sinova njegovih koji bi prihvatio kraljevstvo."},{"vNo":"11 ","txt":"Zato on uze zapise što bijahu urezani na mjedenim pločama, a i ploče Nefijeve, i sve ono što bijaše čuvao i sačuvao u skladu sa zapovijedima Božjim, nakon što bijaše preveo i naredio da budu zapisani zapisi što bijahu na zlatnim pločama koje narod Limhijev bijaše pronašao, koje mu ruka Limhijeva izruči;"},{"vNo":"12 ","txt":"I to on učini zbog velike žudnje naroda svojega; jer oni neizmjerno željahu doznati o onomu narodu što bijaše uništen."},{"vNo":"13 ","txt":"I evo, on ih prevede pomoću ona dva kamena što bijahu pričvršćeni u dva ruba okvira."},{"vNo":"14 ","txt":"Evo, ove stvari bijahu pripravljene od početka, i bijahu predavane iz naraštaja u naraštaj, u svrhu tumačenja jezikā;"},{"vNo":"15 ","txt":"I one bijahu čuvane i sačuvane rukom Gospodnjom, da bi on svakomu stvoru koji bude posjedovao zemlju mogao otkriti bezakonja i odvratnosti naroda svojega."},{"vNo":"16 ","txt":"I tko god ima te stvari naziva se vidiocem, prema običaju od davnina."},{"vNo":"17 ","txt":"Evo, nakon što Mosija bijaše završio prevoditi te zapise, gle, oni dadoše izvješće o narodu koji bijaše uništen, od vremena kad oni bijahu uništeni unatrag do gradnje velike kule, u vrijeme kad Gospod pobrka jezik ljudima i oni bijahu raspršeni posvuda po licu cijele zemlje, da, štoviše, od tog vremena unatrag sve do stvaranja Adama."},{"vNo":"18 ","txt":"Evo, to izvješće uzrokova da narod Mosijin tugovaše silno, da, oni se ispuniše žalošću; ipak, ono im dade mnogo znanja, u čemu se radovahu."},{"vNo":"19 ","txt":"I to će izvješće biti zapisano poslije; jer gle, potrebno je da svi ljudi doznaju ono što je zapisano u tom izvješću."},{"vNo":"20 ","txt":"I evo, kao što vam rekoh, nakon što kralj Mosija bijaše učinio ovo, on uze mjedene ploče i sve stvari što ih bijaše čuvao, te ih povjeri Almi, koji bijaše sin Almin; da, sve zapise, a također i tumače, i povjeri ih njemu, te mu zapovjedi da ih čuva i sačuva, i također da vodi zapis o narodu, predajući ih dalje iz jednoga naraštaja u drugi, onako kako bijahu predavane od vremena kad Lehi napusti Jeruzalem."}]}