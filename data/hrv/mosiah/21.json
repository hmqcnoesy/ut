{"heading":"Limhijev narod udaren je i poražen od Lamanaca — Limhijev narod susreće Amona i obraća se — Oni govore Amonu o dvadeset četiri jaredovske ploče. Oko 122–121. pr. Kr.","prevAbbr":"mosiah","prevNo":20,"nextAbbr":"mosiah","nextNo":22,"chapterTitle":"Mosija 21","verses":[{"vNo":"1 ","txt":"I dogodi se da se Limhi i narod njegov vratiše u grad Nefijev, i počeše prebivati u zemlji ponovno u miru."},{"vNo":"2 ","txt":"I dogodi se, nakon mnogo dana Lamanci počeše opet biti podjarivani na srdžbu protiv Nefijaca, i počeše ulaziti unutar granica zemlje unaokolo."},{"vNo":"3 ","txt":"Evo, ne usudiše se ubijati ih zbog prisege koju kralj njihov položi Limhiju; ali ih udarahu po obrazima njihovim, i izvršavahu vlast nad njima; i počeše stavljati teška bremena na leđa njihova, i goniti ih kao što bi nijema magarca —"},{"vNo":"4 ","txt":"Da, sve to bijaše učinjeno da bi riječ Gospodnja mogla biti ispunjena."},{"vNo":"5 ","txt":"I evo, nevolje Nefijaca bijahu velike, i ne bijaše nikakva načina da se izbave iz ruku njihovih, jer ih Lamanci bijahu opkolili sa svih strana."},{"vNo":"6 ","txt":"I dogodi se da narod poče mrmljati kod kralja zbog nevolja svojih; i oni poželješe poći protiv njih u boj. I strašno su mučili kralja s pritužbama svojim; zato im on dopusti da čine prema željama svojim."},{"vNo":"7 ","txt":"I oni se sabraše ponovno, i staviše na se oklop svoj, te pođoše protiv Lamanaca da ih protjeraju iz zemlje svoje."},{"vNo":"8 ","txt":"I dogodi se da ih Lamanci poraziše, i potisnuše ih natrag, i pobiše mnoge od njih."},{"vNo":"9 ","txt":"I evo, nastade veliko tugovanje i jadikovanje među narodom Limhijevim, udovica tugovaše za mužem svojim, sin i kći tugovahu za ocem svojim, a braća za braćom svojom."},{"vNo":"10 ","txt":"Evo, bijaše veoma mnogo udovica u zemlji, i one su vapile snažno iz dana u dan, jer velik strah od Lamanaca bijaše došao na njih."},{"vNo":"11 ","txt":"I dogodi se da stalni vapaji njihovi podjariše ostatak naroda Limhijeva na srdžbu protiv Lamanaca; i oni pođoše ponovno u boj, no bijahu ponovno potisnuti natrag, pretrpjevši mnoge gubitke."},{"vNo":"12 ","txt":"Da, oni pođoše ponovno, i to treći put, i trpjeli su na isti način; a oni što ne bijahu ubijeni vratiše se ponovno u grad Nefijev."},{"vNo":"13 ","txt":"I oni se poniziše sve do praha, podloživši se jarmu ropstva, prepustivši se da budu udarani, i proganjani od nemila do nedraga, i opterećivani, u skladu s prohtjevima neprijatelja svojih."},{"vNo":"14 ","txt":"I oni se poniziše, sve do dubina poniznosti; i vapili su snažno k Bogu; da, štoviše, po cijeli su dan vapili k Bogu svojemu da ih izbavi iz nevolja njihovih."},{"vNo":"15 ","txt":"I evo, Gospod ne usliša brzo vapaj njihov zbog bezakonja njihovih; ipak, Gospod usliša vapaje njihove i poče smekšavati srca Lamanaca, te oni počeše olakšavati bremena njihova; ipak, Gospod ne smatraše prikladnim da ih izbavi iz ropstva."},{"vNo":"16 ","txt":"I dogodi se da oni počeše napredovati malo po malo u zemlji, i počeše obilnije uzgajati žito, te sitno i krupno blago, tako da nisu trpjeli od gladi."},{"vNo":"17 ","txt":"Evo, bijaše velik broj žena, više nego što bijaše muškaraca; zato kralj Limhi zapovjedi da svaki muškarac udjeljuje za uzdržavanje udovica i djece njihove, da ne izginu od gladi; a to oni učiniše zbog veličine broja onih što bijahu ubijeni."},{"vNo":"18 ","txt":"Evo, narod se Limhijev držaše zajedno u skupini koliko god to bijaše moguće, i osiguravaše žito svoje i stada svoja;"},{"vNo":"19 ","txt":"I sam se kralj ne pouzdavaše u sigurnost svoju izvan zidina gradskih, osim ako ne bi poveo stražu svoju sa sobom, plašeći se da bi mogao nekako pasti u ruke Lamanaca."},{"vNo":"20 ","txt":"I on naredi da narod njegov motri zemlju unaokolo, ne bi li nekako uhvatili one svećenike koji pobjegoše u divljinu, koji oteše kćeri Lamanaca, i koji prouzročiše da tako veliko uništenje dođe na njih."},{"vNo":"21 ","txt":"Naime, oni ih željahu uhvatiti kako bi ih kaznili; jer oni dolažahu u zemlju Nefijevu noću, te odnošahu žito njihovo i mnoge od dragocjenosti njihovih, zato im oni postaviše zasjedu."},{"vNo":"22 ","txt":"I dogodi se da ne bijaše više nemira između Lamanaca i naroda Limhijeva, sve do vremena kad Amon i braća njegova stigoše u zemlju."},{"vNo":"23 ","txt":"I kralj, kad bijaše izvan vrata gradskih sa stražom svojom, otkri Amona i braću njegovu; i misleći da su oni svećenici Noini, zato on naredi da budu uhvaćeni, i vezani, i bačeni u tamnicu. A da oni bijahu svećenici Noini, bio bi naredio da budu pogubljeni."},{"vNo":"24 ","txt":"No kad otkri da oni to nisu, već da su braća njegova, te da dođoše iz zemlje zarahemalske, on se ispuni silno velikom radošću."},{"vNo":"25 ","txt":"Evo, kralj Limhi bijaše poslao, prije dolaska Amonova, malen broj ljudi da potraže zemlju zarahemalsku; no oni je ne mogahu naći, i izgubiše se u divljini."},{"vNo":"26 ","txt":"Ipak, oni pronađoše zemlju koja bijaše napučena; da, zemlju prekrivenu suhim kostima; da, zemlju koja bijaše napučena i koja bijaše uništena; i oni se, pretpostavljajući da je to zemlja zarahemalska, vratiše u zemlju Nefijevu, stigavši unutar granica zemlje ne mnogo dana prije dolaska Amonova."},{"vNo":"27 ","txt":"I oni donesoše zapis sa sobom, i to zapis o narodu čije kosti bijahu pronašli; a on bijaše urezan na pločama od rude."},{"vNo":"28 ","txt":"I evo, Limhi se opet ispuni radošću doznavši iz usta Amonovih da kralj Mosija ima dar od Boga, kojim može tumačiti takve ureze; da, i Amon se također obradova."},{"vNo":"29 ","txt":"Ipak, Amon i braća njegova bijahu ispunjeni žalošću zato što toliki od braće njihove bijahu pobijeni;"},{"vNo":"30 ","txt":"I također zbog toga što kralj Noa i svećenici njegovi uzrokovaše da narod počini toliko grijeha i bezakonja protiv Boga; i oni također tugovahu zbog smrti Abinadijeve; a i zbog odlaska Alme i naroda koji pođe s njime, koji osnova crkvu Božju snagom i moću Božjom, te vjerom u riječi koje izreče Abinadi."},{"vNo":"31 ","txt":"Da, oni tugovahu zbog odlaska njihova, jer ne znadoše kamo oni bijahu pobjegli. Evo, oni bi im se rado priključili, jer i sami uđoše u savez s Bogom da će mu služiti i obdržavati zapovijedi njegove."},{"vNo":"32 ","txt":"I evo, nakon dolaska Amonova kralj Limhi također uđe u savez s Bogom, a i mnogi od naroda njegova, da će mu služiti i obdržavati zapovijedi njegove."},{"vNo":"33 ","txt":"I dogodi se da kralj Limhi i mnogi od naroda njegova željahu biti kršteni; no, ne bijaše nikoga u zemlji tko imaše ovlast od Boga. A Amon odbi učiniti to, smatrajući sebe nedostojnim slugom."},{"vNo":"34 ","txt":"Zato se oni u to vrijeme ne udružiše u crkvu, očekujući Duha Gospodnjega. Evo, oni poželješe postati poput Alme i braće njegove, koji pobjegoše u divljinu."},{"vNo":"35 ","txt":"Oni željahu biti kršteni kao svjedočanstvo i dokaz da su voljni služiti Bogu svim srcem svojim; ipak, oni odgađahu vrijeme; a izvješće o krštenju njihovu bit će dano poslije."},{"vNo":"36 ","txt":"I evo, sve nastojanje Amona i ljudi njegovih, te kralja Limhija i naroda njegova, bijaše u tome da se izbave iz ruku Lamanaca i iz ropstva."}]}