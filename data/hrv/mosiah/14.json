{"heading":"Izaija govori mesijanski — Izneseni su poniženje i patnje Mesije — On čini dušu svoju prinosom za grijeh i daje zagovor za prijestupnike — Usporedi Izaija 53. Oko 148. pr. Kr.","prevAbbr":"mosiah","prevNo":13,"nextAbbr":"mosiah","nextNo":15,"chapterTitle":"Mosija 14","verses":[{"vNo":"1 ","txt":"Da doista, ne kaže li Izaija: Tko povjerova izvješću našem, i kome je ruka Gospodnja otkrivena?"},{"vNo":"2 ","txt":"Jer on će izrasti pred njim poput nježne biljke, i poput korijena iz suhe zemlje; nema obličja ni pristalosti; a kad ga vidimo, nema ljepote tolike da bi nas privukao."},{"vNo":"3 ","txt":"Prezren je i odbačen od ljudi; čovjek žalostī i upoznat s tugom; a mi kao da sakrismo lica svoja od njega; bijaše prezren i nismo ga cijenili."},{"vNo":"4 ","txt":"Doista je tuge naše uzeo, i žalosti naše ponio; a smatrali smo ga prebijenim, od Boga udaranim i mučenim."},{"vNo":"5 ","txt":"Ali on bijaše ranjen za prijestupe naše, bijaše povrijeđen za bezakonja naša; kazna mira našega bijaše na njemu; i ranama smo njegovim iscijeljeni."},{"vNo":"6 ","txt":"Svi mi, poput ovaca, zastranismo; krenuli smo svaki od nas svojim putem; a Gospod je svalio na nj bezakonja nas sviju."},{"vNo":"7 ","txt":"Bijaše zlostavljan, i bijaše mučen, ipak ne otvori usta svojih; doveden je kao janje na klanje, i kao što je ovca pred strigačima svojim nijema, tako on ne otvori usta svojih."},{"vNo":"8 ","txt":"Bijaše odveden iz tamnice i od suda; i tko će navijestiti naraštaj njegov? Jer bijaše uklonjen iz zemlje živih; za prijestupe naroda mojega bijaše mučen."},{"vNo":"9 ","txt":"I on učini grob svoj s opakima, a s bogatim u smrti svojoj; premda nije počinio nikakva zla, niti bijaše kakve obmane u ustima njegovim."},{"vNo":"10 ","txt":"Ipak, bijaše po volji Gospodu raniti ga; on mu nanese bol; kad učiniš dušu njegovu prinosom za grijeh, on će vidjeti potomstvo svoje, produžit će dane svoje, i volja će Gospodnja napredovati u ruci njegovoj."},{"vNo":"11 ","txt":"On će vidjeti muku duše njegove i bit će zadovoljan; svojom će spoznajom pravedni sluga moj opravdati mnoge; jer će ponijeti bezakonja njihova."},{"vNo":"12 ","txt":"Zato ću mu dodijeliti udio s velikima, i on će podijeliti plijen sa snažnima; jer izli dušu svoju sve do smrti; i bijaše ubrojen među prijestupnike; i ponese grijehe mnogih, i dade zagovor za prijestupnike."}]}