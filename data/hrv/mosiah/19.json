{"heading":"Gideon nastoji ubiti kralja Nou — Lamanci provaljuju u zemlju — Kralj Noa podnosi smrt vatrom — Limhi vlada kao vladar koji plaća danak. Oko 145–121. pr. Kr.","prevAbbr":"mosiah","prevNo":18,"nextAbbr":"mosiah","nextNo":20,"chapterTitle":"Mosija 19","verses":[{"vNo":"1 ","txt":"I dogodi se da se vojska kraljeva vrati, nakon što je tražila uzalud narod Gospodnji."},{"vNo":"2 ","txt":"I evo gle, snage kraljeve bijahu malobrojne, jer se smanjiše, i poče se javljati podjela među ostatkom naroda."},{"vNo":"3 ","txt":"I manji dio poče izgovarati prijetnje protiv kralja, i poče se javljati velik sukob među njima."},{"vNo":"4 ","txt":"I evo, bijaše čovjek među njima čije ime bijaše Gideon, a on bijaše snažan čovjek i neprijatelj kralju, zato on potegnu mač svoj i zakle se u gnjevu svojemu da će ubiti kralja."},{"vNo":"5 ","txt":"I dogodi se da se on borio s kraljem; i kad kralj vidje da će ga on ubrzo nadjačati, on pobježe i potrča i uspe se na kulu što bijaše blizu hrama."},{"vNo":"6 ","txt":"I Gideon pojuri za njim i gotovo se uspe na kulu kako bi ubio kralja, a kralj svrnu pogled svoj unaokolo prema zemlji Šemlon, i gle, vojska Lamanaca bijaše unutar granica zemlje."},{"vNo":"7 ","txt":"I tad kralj zavapi u patnji duše svoje, govoreći: Gideone, poštedi me, jer Lamanci idu na nas, i uništit će nas; da, uništit će narod moj."},{"vNo":"8 ","txt":"I evo, kralj ne bijaše toliko zabrinut za narod svoj koliko bijaše za vlastiti život svoj; ipak, Gideon poštedi život njegov."},{"vNo":"9 ","txt":"I kralj zapovjedi narodu da bježi pred Lamancima, i on sam iđaše pred njima, i oni pobjegoše u divljinu sa ženama svojim i djecom svojom."},{"vNo":"10 ","txt":"I dogodi se da Lamanci pojuriše za njima, i sustigoše ih, i počeše ih ubijati."},{"vNo":"11 ","txt":"Tad se dogodi da im kralj zapovjedi neka svi muškarci ostave žene svoje i djecu svoju, te pobjegnu pred Lamancima."},{"vNo":"12 ","txt":"Evo, bijaše ih mnogo koji ih ne htjedoše ostaviti, već htjedoše radije ostati i izginuti s njima. A ostali ostaviše žene svoje i djecu svoju te pobjegoše."},{"vNo":"13 ","txt":"I dogodi se da oni koji ostadoše sa ženama svojim i djecom svojom potaknuše lijepe kćeri svoje da istupe i mole Lamance da ih ne pobiju."},{"vNo":"14 ","txt":"I dogodi se da Lamanci iskazaše sućut prema njima, jer bijahu očarani ljepotom žena njihovih."},{"vNo":"15 ","txt":"Zato Lamanci poštedješe živote njihove, i zasužnjiše ih i odvedoše ih natrag u zemlju Nefijevu, i dopustiše im da zaposjednu zemlju, uz uvjete da izruče kralja Nou u ruke Lamancima, i predadu imetak svoj, i to polovinu od svega što posjedovahu, polovinu zlata svojega, i srebra svojega, i svih dragocjenosti svojih, i tako oni morahu plaćati danak kralju Lamanaca iz godine u godinu."},{"vNo":"16 ","txt":"I evo, bijaše jedan od sinova kraljevih među onima koji bijahu zasužnjeni, čije ime bijaše Limhi."},{"vNo":"17 ","txt":"I evo, Limhi poželje da otac njegov ne bude uništen; ipak, Limhiju ne bijahu nepoznata bezakonja oca njegova, jer sam bijaše pravedan čovjek."},{"vNo":"18 ","txt":"I dogodi se, Gideon potajno posla ljude u divljinu da potraže kralja i one što bijahu s njime. I dogodi se da oni susretoše one ljude u divljini, sve osim kralja i svećenika njegovih."},{"vNo":"19 ","txt":"Evo, oni se zakleše u srcima svojim da će se vratiti u zemlju Nefijevu, te ako su žene njihove i djeca njihova pobijeni, a također i oni koji ostadoše s njima, da će tražiti osvetu, i također izginuti s njima."},{"vNo":"20 ","txt":"A kralj im zapovjedi da se ne vraćaju; i oni se rasrdiše na kralja, i uzrokovaše da trpi, i to sve do smrti u vatri."},{"vNo":"21 ","txt":"I upravo htjedoše uhvatiti i svećenike te ih usmrtiti, no oni pobjegoše pred njima."},{"vNo":"22 ","txt":"I dogodi se da se oni upravo htjedoše vratiti u zemlju Nefijevu, kad susretoše ljude Gideonove. I ljudi im Gideonovi kazaše o svemu što se bijaše dogodilo ženama njihovim i djeci njihovoj; te kako im Lamanci dopustiše da mogu zaposjesti zemlju plaćajući danak Lamancima, polovinu od svega što posjedovahu."},{"vNo":"23 ","txt":"I ti ljudi kazaše ljudima Gideonovim da pogubiše kralja, a svećenici njegovi pobjegoše od njih dalje u divljinu."},{"vNo":"24 ","txt":"I dogodi se, nakon što bijahu završili obred, vratiše se u zemlju Nefijevu radujući se, zato što žene njihove i djeca njihova ne bijahu pobijeni; i oni kazaše Gideonu što učiniše kralju."},{"vNo":"25 ","txt":"I dogodi se, kralj Lamanaca položi im prisegu da ih narod njegov neće ubijati."},{"vNo":"26 ","txt":"A i Limhi, jer bijaše sin kraljev, pošto mu narod podijeli kraljevstvo, položi prisegu kralju Lamanaca da će mu narod njegov plaćati danak, i to polovinu od svega što posjedovahu."},{"vNo":"27 ","txt":"I dogodi se da Limhi poče uspostavljati kraljevstvo i uspostavljati mir među narodom svojim."},{"vNo":"28 ","txt":"I kralj Lamanaca postavi straže uokolo zemlje, da bi zadržao narod Limhijev u zemlji, da oni ne bi otišli u divljinu; i on uzdržavaše straže svoje od danka što ga primaše od Nefijaca."},{"vNo":"29 ","txt":"I evo, kralj Limhi imaše trajan mir u kraljevstvu svojem u razdoblju od dvije godine, jer ih Lamanci ne zlostavljahu niti ih nastojahu uništiti."}]}