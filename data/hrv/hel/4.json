{"heading":"Nefijski se odmetnici i Lamanci udružuju i zauzimaju zemlju zarahemalsku — Porazi Nefijaca dolaze zbog njihove opačine — Crkva propada, a narod postaje slab poput Lamanaca. Oko 38–30. pr. Kr.","prevAbbr":"hel","prevNo":3,"nextAbbr":"hel","nextNo":5,"chapterTitle":"Helaman 4","verses":[{"vNo":"1 ","txt":"I dogodi se, pedeset i četvrte godine bijaše mnogo razdora u crkvi, a bijaše i sukob među narodom, toliko da bijaše mnogo krvoprolića."},{"vNo":"2 ","txt":"I buntovan dio bijaše pobijen i istjeran iz zemlje, i oni otiđoše kralju Lamanaca."},{"vNo":"3 ","txt":"I dogodi se da oni nastojaše podjariti Lamance na rat protiv Nefijaca; no gle, Lamanci bijahu silno uplašeni, toliko da ne htjedoše poslušati riječi tih odmetnika."},{"vNo":"4 ","txt":"No, dogodi se, pedeset i šeste godine vladavine sudaca bijaše odmetnika koji uziđoše od Nefijaca k Lamancima; i oni uspješe s onim drugima podjariti ih na srdžbu protiv Nefijaca; i oni se cijelu tu godinu pripremahu za rat."},{"vNo":"5 ","txt":"I pedeset i sedme godine oni siđoše protiv Nefijaca u boj i otpočeše djelo smrti; da, toliko da pedeset i osme godine vladavine sudaca uspješe zaposjesti zemlju zarahemalsku; da, i također sve zemlje, čak do zemlje koja bijaše blizu zemlje Izobila."},{"vNo":"6 ","txt":"A Nefijci i čete Moronihine bijahu protjerani, i to u zemlju Izobila;"},{"vNo":"7 ","txt":"I ondje se oni utvrdiše protiv Lamanaca, od zapadnoga mora sve do istočnoga; a bijaše dan puta za Nefijca na međi koju bijahu utvrdili i na kojoj bijahu razmjestili čete svoje da brane sjevernu zemlju svoju."},{"vNo":"8 ","txt":"I tako se ti odmetnici od Nefijaca, uz pomoć brojne vojske lamanske, domogoše svega posjeda nefijskoga koji bijaše u zemlji na jugu. I sve to bijaše učinjeno pedeset i osme i devete godine vladavine sudaca."},{"vNo":"9 ","txt":"I dogodi se, šezdesete godine vladavine sudaca Moroniha uspje s četama svojim domoći se mnogih dijelova zemlje; da, oni zadobiše ponovno mnoge gradove koji bijahu pali u ruke Lamanaca."},{"vNo":"10 ","txt":"I dogodi se, šezdeset i prve godine vladavine sudaca oni uspješe osvojiti ponovno čak polovinu svih posjeda svojih."},{"vNo":"11 ","txt":"Evo, ovaj veliki gubitak Nefijaca, i veliki pokolj koji bijaše među njima, ne bi se dogodili da ne bijaše opačine njihove i odvratnosti njihove koja bijaše među njima; da, i to bijaše također među onima koji izjavljivahu da pripadaju crkvi Božjoj."},{"vNo":"12 ","txt":"I to bijaše zbog oholosti srdaca njihovih, zbog silna bogatstva njihova, da, to bijaše zbog tlačenja njihova prema siromašnima, jer uskraćivahu hranu svoju gladnima, jer uskraćivahu odjeću svoju golima, i jer udarahu poniznu braću svoju po obrazima, jer izlagahu ruglu ono što je sveto, jer nijekahu duha proroštva i objave, jer ubijahu, pljačkahu, lagahu, otimahu, činjahu preljub, jer ustadoše u velikim sukobima, i jer prebjegoše u zemlju Nefijevu među Lamance —"},{"vNo":"13 ","txt":"I zbog te velike opačine svoje i hvastanja svojih vlastitom snagom svojom, oni bijahu prepušteni vlastitoj snazi svojoj; zato ne napredovahu, već bijahu mučeni i udarani, i tjerani pred Lamancima, sve dok ne izgubiše posjed gotovo svih zemalja svojih."},{"vNo":"14 ","txt":"No gle, Moroniha propovijedaše mnogo toga narodu zbog bezakonja njihova, a također i Nefi i Lehi, koji bijahu sinovi Helamanovi, propovijedahu mnogo toga narodu, da, i prorokovahu im mnogo toga glede bezakonja njihovih, te što će im doći ne pokaju li se za grijehe svoje."},{"vNo":"15 ","txt":"I dogodi se da se oni pokajaše, i u onoj mjeri u kojoj se pokajaše počeše napredovati."},{"vNo":"16 ","txt":"Naime, kad Moroniha vidje da se oni pokajaše, usudi se povesti ih od mjesta do mjesta i od grada do grada, sve dok oni ne zadobiše ponovno jednu polovinu imetka svojega i jednu polovinu svih zemalja svojih."},{"vNo":"17 ","txt":"I tako završi šezdeset i prva godina vladavine sudaca."},{"vNo":"18 ","txt":"I dogodi se šezdeset i druge godine vladavine sudaca da Moroniha ne mogaše zadobiti više posjeda od Lamanaca."},{"vNo":"19 ","txt":"Zato oni napustiše zamisao svoju da se domognu ostatka zemalja svojih, jer toliko brojni bijahu Lamanci da postade nemoguće Nefijcima steći više moći nad njima; zato Moroniha uposli sve čete svoje u držanju onih dijelova koje bijaše zauzeo."},{"vNo":"20 ","txt":"I dogodi se, zbog veličine broja Lamanaca Nefijci bijahu u velikom strahu da će biti nadvladani, i zgaženi, i pobijeni, i uništeni."},{"vNo":"21 ","txt":"Da, počeše se spominjati proroštava Alminih, a i riječi Mosijinih; i vidješe da bijahu tvrdovrat narod, te da smatrahu ništavnima zapovijedi Božje;"},{"vNo":"22 ","txt":"I da izmijeniše i pogaziše nogama svojim zakone Mosijine, to jest ono što mu Gospod zapovjedi da dade narodu; i vidješe da zakoni njihovi postadoše iskvareni, i da postadoše opak narod, toliko da bijahu opaki baš kao i Lamanci."},{"vNo":"23 ","txt":"A zbog njihova bezakonja crkva poče propadati; i oni počeše ne vjerovati u duha proroštva i u duha objave; i sudovi Božji gledahu im neumoljivo u lice."},{"vNo":"24 ","txt":"I oni vidješe da postadoše slabi poput braće svoje Lamanaca, i da ih Duh Gospodnji više ne čuvaše; da, on se bijaše povukao od njih zato što Duh Gospodnji ne prebiva u nesvetim hramovima —"},{"vNo":"25 ","txt":"Zato ih Gospod prestade čuvati svojom čudesnom i nenadmašivom moću, jer bijahu upali u stanje nevjere i strahovite opačine; i oni vidješe da Lamanci bijahu silno brojniji od njih, i osim ako ne prionu uz Gospoda Boga svojega, moraju neizbježno izginuti."},{"vNo":"26 ","txt":"Jer gle, oni vidješe da snaga Lamanaca bijaše velika koliko i njihova snaga, i to čovjek na čovjeka. I tako upadoše u taj velik prijestup; da, tako postadoše slabi zbog prijestupa svojega, u razdoblju od nekoliko godina."}]}