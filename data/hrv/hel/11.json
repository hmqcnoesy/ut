{"heading":"Nefi uvjerava Gospoda da zamijeni rat njihov glađu — Mnogi ljudi pogibaju — Oni se kaju, i Nefi preklinje Gospoda za kišu — Nefi i Lehi primaju mnoge objave — Gadijantonovi se razbojnici ukorjenjuju u zemlji. Oko 20–6. pr. Kr.","prevAbbr":"hel","prevNo":10,"nextAbbr":"hel","nextNo":12,"chapterTitle":"Helaman 11","verses":[{"vNo":"1 ","txt":"I evo, dogodi se sedamdeset i druge godine vladavine sudaca da se sukobi uvećaše, toliko da bijaše ratova diljem cijele zemlje među cijelim narodom Nefijevim."},{"vNo":"2 ","txt":"I ta tajna družina razbojnika bijaše ona koja nastavljaše to djelo uništenja i opačine. I taj rat trajaše cijele one godine; a potraja i sedamdeset i treće godine."},{"vNo":"3 ","txt":"I dogodi se da te godine Nefi zavapi Gospodu, govoreći:"},{"vNo":"4 ","txt":"O Gospode, ne dopusti da ovaj narod bude uništen mačem; nego o Gospode, radije nek bude glad u zemlji, kako bi ih potaknula da se spomenu Gospoda Boga svojega, i možda će se pokajati i okrenuti k tebi."},{"vNo":"5 ","txt":"I tako bijaše učinjeno, u skladu s riječima Nefijevim. I bijaše velika glad u zemlji među cijelim narodom Nefijevim. I tako se sedamdeset i četvrte godine glad nastavi, a djelo uništenja mačem prestade, no ono postade vrlo teško zbog gladi."},{"vNo":"6 ","txt":"I to se djelo uništenja također nastavi sedamdeset i pete godine. Jer zemlja bijaše udarena te postade suhom, i ona ne urodi žitom u vrijeme žita; i cijela zemlja bijaše udarena, i to među Lamancima kao i među Nefijcima, tako da oni bijahu udareni te umirahu u tisućama u opakijim dijelovima zemlje."},{"vNo":"7 ","txt":"I dogodi se, narod vidje da će uskoro izginuti od gladi, i oni se počeše spominjati Gospoda Boga svojega; i počeše se spominjati riječi Nefijevih."},{"vNo":"8 ","txt":"I narod poče zaklinjati vrhovne suce svoje i vođe svoje da reknu Nefiju: Gle, znademo da si ti čovjek Božji, i zato zavapi Gospodu Bogu našemu da on odvrati od nas ovu glad, kako se sve riječi koje si izgovorio o uništenju našem ne bi ispunile."},{"vNo":"9 ","txt":"I dogodi se da suci rekoše Nefiju u skladu s riječima kakve narod bijaše zaželio. I dogodi se, kad Nefi vidje da se narod pokajao i ponizio u kostrijeti, on ponovno zavapi Gospodu, govoreći:"},{"vNo":"10 ","txt":"O Gospode, gle, ovaj se narod kaje; i oni zbrisaše družinu Gadijantonovu između sebe toliko da oni iščezoše, i oni sakriše tajne zamisli svoje u zemlju."},{"vNo":"11 ","txt":"Evo, o Gospode, zbog te poniznosti njihove hoćeš li odvratiti srdžbu svoju, i neka srdžba tvoja bude umirena uništenjem onih opakih ljudi koje ti već uništi."},{"vNo":"12 ","txt":"O Gospode, hoćeš li odvratiti srdžbu svoju, da, žestoku srdžbu svoju, i narediti da ova glad prestane u ovoj zemlji."},{"vNo":"13 ","txt":"O Gospode, hoćeš li me uslišati, i narediti da bude učinjeno u skladu s riječima mojim, i poslati kišu na lice zemlje, da bi ona urodila plodom svojim i žitom svojim u vrijeme žita."},{"vNo":"14 ","txt":"O Gospode, ti usliša riječi moje kad rekoh: Nek bude glad, da bi pošast mača mogla prestati; i znadem da ćeš ti, čak i ovom prilikom, uslišati riječi moje, jer ti reče: Ako se ovaj narod pokaje, poštedjet ću ga."},{"vNo":"15 ","txt":"Da, o Gospode, i ti vidiš da se oni pokajaše, zbog gladi i pošasti i uništenja koje dođe na njih."},{"vNo":"16 ","txt":"A sad, o Gospode, hoćeš li odvratiti srdžbu svoju i pokušati ponovno hoće li ti služiti? A ako bude tako, o Gospode, možeš ih blagosloviti u skladu s riječima svojim koje si izrekao."},{"vNo":"17 ","txt":"I dogodi se da sedamdeset i šeste godine Gospod odvrati srdžbu svoju od naroda, i naredi da kiša padne na zemlju, toliko da ona urodi plodom svojim u vrijeme ploda svojega. I dogodi se da ona urodi žitom svojim u vrijeme žita svojega."},{"vNo":"18 ","txt":"I gle, narod se obradova i proslavi Boga, i cijelo lice zemlje bijaše ispunjeno radovanjem; i oni više ne nastojahu uništiti Nefija, već ga smatrahu velikim prorokom i čovjekom Božjim, koji imaše veliku moć i ovlast što mu ih Bog dade."},{"vNo":"19 ","txt":"I gle, Lehi, brat njegov, ne bijaše ni najmanje iza njega gledom na ono što se odnosi na pravednost."},{"vNo":"20 ","txt":"I tako se dogodi da narod Nefijev poče ponovno napredovati u zemlji, i poče izgrađivati opustjela mjesta svoja, i poče se množiti i širiti sve dok ne prekri cijelo lice zemlje, i na sjeveru i na jugu, od mora zapadnoga do mora istočnoga."},{"vNo":"21 ","txt":"I dogodi se da sedamdeset i šesta godina završi u miru. I sedamdeset i sedma godina otpoče u miru; i crkva se proširi diljem lica cijele zemlje; i veći dio ljudi, i Nefijaca i Lamanaca, pripadaše crkvi; i oni imahu silno velik mir u zemlji; i tako završi sedamdeset i sedma godina."},{"vNo":"22 ","txt":"I oni također imahu mir sedamdeset i osme godine, osim nekoliko sukoba gledom na pojedinosti nauka koje uspostaviše proroci."},{"vNo":"23 ","txt":"A sedamdeset i devete godine poče se javljati mnogo razdora. No, dogodi se da Nefi i Lehi, te mnogi od braće njihove koji poznavahu istinite pojedinosti nauka, imajući svagdan mnoge objave, zato oni propovijedahu narodu, toliko da dokrajčiše razdore njihove te iste godine."},{"vNo":"24 ","txt":"I dogodi se da osamdesete godine vladavine sudaca nad narodom Nefijevim bijaše određen broj odmetnika od naroda Nefijeva, što bijahu godinama ranije prebjegli k Lamancima, i uzeli na sebe ime Lamanaca, i također određen broj onih što bijahu zbiljski potomci Lamanaca, jer bijahu podjareni na srdžbu od njih, to jest od tih odmetnika, zato oni otpočeše rat protiv braće svoje."},{"vNo":"25 ","txt":"I oni su činili umorstva i pljačku; a potom bi se povukli natrag u planine, i u divljinu i skrovišta, krijući se tako da ih ne mogahu otkriti, primajući danomice dopunu broju svojemu, pošto bijaše odmetnika koji odlažahu k njima."},{"vNo":"26 ","txt":"I tako s vremenom, da, i to u razdoblju od nekoliko godina, oni postadoše silno velika družina razbojnika; i oni istražiše sve tajne zamisli Gadijantonove; i tako postadoše Gadijantonovi razbojnici."},{"vNo":"27 ","txt":"Evo gle, ti razbojnici stvoriše veliku pustoš, da, i to veliko uništenje među narodom Nefijevim, a i među narodom Lamanaca."},{"vNo":"28 ","txt":"I dogodi se, bijaše potrebno da bude zaustavljeno to djelo uništenja; zato oni poslaše vojsku snažnih ljudi u divljinu i u planine da potraže tu družinu razbojnika i unište je."},{"vNo":"29 ","txt":"No gle, dogodi se da iste godine oni bijahu potisnuti natrag, i to u zemlje svoje. I tako završi osamdeseta godina vladavine sudaca nad narodom Nefijevim."},{"vNo":"30 ","txt":"I dogodi se, začetkom osamdeset i prve godine oni krenuše ponovno protiv te družine razbojnika, i uništiše mnoge; i bijahu također pohođeni velikim uništenjem."},{"vNo":"31 ","txt":"I oni bijahu ponovno primorani vratiti se iz divljine i iz planina u zemlje svoje zbog silne veličine broja onih razbojnika koji preplaviše planine i divljinu."},{"vNo":"32 ","txt":"I dogodi se da tako završi ova godina. A razbojnici se i dalje umnažahu i jačahu, toliko da odolijevahu cijelim četama Nefijaca, a također i Lamanca; i oni uzrokovahu da velik strah dođe na narod na cijelom licu zemlje."},{"vNo":"33 ","txt":"Da, jer pohađahu mnoge dijelove zemlje i učiniše im veliko uništenje; da, ubijahu mnoge, i odvođahu druge zasužnjene u divljinu, da, i naročito žene njihove i djecu njihovu."},{"vNo":"34 ","txt":"Evo, ovo ih veliko zlo, koje dođe na narod zbog bezakonja njegova, potaknu ponovno da se spomenu Gospoda Boga svojega."},{"vNo":"35 ","txt":"I tako završi osamdeset i prva godina vladavine sudaca."},{"vNo":"36 ","txt":"I osamdeset i druge godine oni počeše ponovno zaboravljati Gospoda Boga svojega. I osamdeset i treće godine oni počeše jačati u bezakonju. I osamdeset i četvrte godine ne popraviše putove svoje."},{"vNo":"37 ","txt":"I dogodi se, osamdeset i pete godine oni postajahu sve jači i jači u oholosti svojoj i u opačini svojoj; i tako oni dozrijevahu ponovno za uništenje."},{"vNo":"38 ","txt":"I tako završi osamdeset i peta godina."}]}