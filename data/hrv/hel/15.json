{"heading":"Gospod je karao Nefijce zato što ih je ljubio — Obraćeni su Lamanci čvrsti i postojani u vjeri — Gospod će biti milosrdan Lamancima u posljednje dane. Oko 6. pr. Kr.","prevAbbr":"hel","prevNo":14,"nextAbbr":"hel","nextNo":16,"chapterTitle":"Helaman 15","verses":[{"vNo":"1 ","txt":"A sad ljubljena braćo moja, gle, navješćujem vam da će vam, osim ako se ne pokajete, kuće vaše biti ostavljene puste."},{"vNo":"2 ","txt":"Da, osim ako se ne pokajete, žene će vaše imati velik razlog za tugovanje u dan kad budu dojile; jer ćete pokušati bježati, a neće biti mjesta za utočište; da, i jao onima koje očekuju dijete, jer će biti bremenite i ne mogu bježati; zato će biti izgažene i bit će ostavljene da poginu."},{"vNo":"3 ","txt":"Da, jao ovomu narodu koji se naziva narodom Nefijevim, osim ako se ne pokaje, kad bude vidio sve te znakove i čudesa što će im biti pokazani; jer gle, oni bijahu izabran narod Gospodnji; da, narod Nefijev on ljubljaše, a i karaše ga; da, u dane bezakonja njihovih karaše ga zato što ga ljubi."},{"vNo":"4 ","txt":"No gle, braćo moja, Lamance je mrzio zato što djela njihova bijahu zla neprestance, i to zbog bezakonja predaje otaca njihovih. No gle, spasenje im dođe propovijedanjem nefijskim; i u tu svrhu Gospod produži dane njihove."},{"vNo":"5 ","txt":"I htio bih da vidite kako je veći dio njih na putu dužnosti svoje, i oni hode obazrivo pred Bogom, i trude se obdržavati zapovijedi njegove, i propise njegove, i sudove njegove prema zakonu Mojsijevu."},{"vNo":"6 ","txt":"Da, kažem vam da veći dio njih čini to, i oni se trude s neumornom marljivošću kako bi priveli ostatak braće svoje k spoznaji istine; zato ima mnogo onih koji popunjavaju broj njihov svakodnevno."},{"vNo":"7 ","txt":"I gle, vi znadete sami, jer ste se osvjedočili o tome, da svi oni od njih koji su privedeni k spoznaji istine, i da upoznaju opake i odvratne predaje otaca svojih, i navedeni su da povjeruju Svetim pismima, da, proroštvima svetih proroka, koja su zapisana, što ih navodi na vjeru u Gospoda i na pokajanje, a ta vjera i pokajanje donose im promjenu srca —"},{"vNo":"8 ","txt":"Dakle, svi oni koji do toga dođoše, znadete sami, čvrsti su i postojani u vjeri i u onomu čime su učinjeni slobodnima."},{"vNo":"9 ","txt":"I znadete također da oni zakopaše svoje oružje ratno, i boje se uzeti ga da ne bi nekako sagriješili; da, možete vidjeti kako se boje griješiti — jer gle, oni će pustiti da ih neprijatelji njihovi gaze i ubijaju, i neće podignuti mačeve svoje protiv njih, i to zbog vjere svoje u Krista."},{"vNo":"10 ","txt":"I evo, zbog postojanosti njihove kad vjeruju u ono što vjeruju, naime, zbog čvrstoće njihove kad jednom primiše prosvjetljenje, gle, Gospod će ih blagosloviti i produžiti dane njihove unatoč bezakonju njihovu —"},{"vNo":"11 ","txt":"Da, čak i ako propadnu u nevjeru, Gospod će produžiti dane njihove sve dok vrijeme ne dođe o kojemu govorahu oci naši, a i prorok Zenos, i mnogi drugi proroci, o vraćanju braće naše Lamanaca ponovno k spoznaji istine —"},{"vNo":"12 ","txt":"Da, kažem vam da se u posljednja vremena obećanja Gospodnja protegnuše na braću našu, Lamance; i unatoč mnogim nevoljama koje će imati, i unatoč tome što će biti tjerani od nemila do nedraga po licu zemaljskome, i progonjeni, i bit će udarani i raspršeni posvuda, nemajući mjesta za utočište, Gospod će im biti milosrdan."},{"vNo":"13 ","txt":"I to je u skladu s proroštvom, da će ponovno biti privedeni k istinskoj spoznaji, a to je spoznaja o Otkupitelju njihovom, i velikom i istinskom pastiru njihovom, i bit će ubrojeni među ovce njegove."},{"vNo":"14 ","txt":"Zato vam kažem, bit će bolje za njih nego za vas, osim ako se ne pokajete."},{"vNo":"15 ","txt":"Jer gle, da ona moćna djela bijahu pokazana njima koja bijahu pokazana vama, da, njima koji propadoše u nevjeru zbog predaja otaca svojih, možete vidjeti sami da oni nikada više ne bi propali u nevjeru."},{"vNo":"16 ","txt":"Zato govori Gospod: Neću ih posvema uništiti, nego ću učiniti da se u dan mudrosti moje vrate ponovno k meni, govori Gospod."},{"vNo":"17 ","txt":"A sad gle, govori Gospod gledom na narod Nefijaca: Ne pokaju li se i ne budu li se trudili činiti volju moju, posvema ću ih uništiti, govori Gospod, zbog nevjere njihove unatoč mnogim moćnim djelima koja učinih među njima; i zasigurno, živoga mi Gospoda, to će se zbiti, govori Gospod."}]}