{"heading":"Non ewe ranin menenium aramas meinisin repwe mwareiti ewe Samon—I epwe nonnom neir—Anonno ngeni Isaiah 12. Arap ngeni 559–545 Ier Mwen Kraist.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nifai 22","verses":[{"vNo":"1 ","txt":"Iwe non ena ran kopwe apasa: O Samon, upwe mwareituk; inamo ika ka song rei om song a kunnuno, iwe ka ekinamweiei."},{"vNo":"2 ","txt":"Nengeni, Kot i ai chon amanau; upwe apinukunuk, iwe usap nuokus; pun ewe Samon Siowa i ai pochokun me ai kon; i a pwan winiti ai chon amanau."},{"vNo":"3 ","txt":"Iei minne, ren pwapwa upwe ififiu konik seni ekkewe puachetan konikin amanau."},{"vNo":"4 ","txt":"Iwe non ena ran ami oupwe apasa: Mwareiti ewe Samon, kokkori itan, affatano an kewe foffor me nein ekkewe aramas, oupwe pwarano pwe itan mi tekia."},{"vNo":"5 ","txt":"Kön ngeni ewe Samon; pun i a fen fori mettoch mi echipwer; ei a fateno non unusen ewe fonufan."},{"vNo":"6 ","txt":"Puchoreu me apwas, ami aramasen Zion; pun mi napanap ewe Emon mi Fel re Israel mi nom me neimi."}]}