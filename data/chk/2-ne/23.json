{"heading":"Ewe kiteterinon Babylon a ew esisinen ewe kiteter epwe fis atun ewe Aruwen Wareto—Epwe ew ranin ningeringer me niwiningaw—Babylon (ewe fonufan) epwe turutiw feinfeino chok—Anonno ngeni Isaiah 13. Arap ngeni 559–545 Ier Mwen Kraist.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Nifai 23","verses":[{"vNo":"1 ","txt":"Ewe porousen riaffou an Babylon, minne Isaiah ewe noun Amoz a kuna."},{"vNo":"2 ","txt":"Ekieta ew finaik won unungen ewe chuk mi tekia, anoumwongu ewe mongungu ngeni ir, uchuki ewe pau, pwe repwe feino non ekkewe tittin ekkewe aramas tekia."},{"vNo":"3 ","txt":"Ua fen annuku nei kewe mi enimenimochuno, ua pwan kori nei kewe mi napanap, pun ai song ese nom won ir ekkewe ra pwapwa non ai tekia."},{"vNo":"4 ","txt":"Ewe akurangen ewe mwicheich won ekkewe chuk a usun chok ew mwichen aramas mi napanap, ew neuwomwongun akurangen ekkewe muun fonu ra ioifengen, ewe Samonun Mwicheichen Aramas a ionifengeni ekkewe mwicheichen ewe maun."},{"vNo":"5 ","txt":"Ra feito seni ew fonu towaw, seni nesopun nang, ewer, ewe Samon, me ekkewe pisekin maunen an song mi pungoch, an epwe atano unusen ewe fonu."},{"vNo":"6 ","txt":"Ngungures ami, pun ewe ranin ewe Samon a arapeto; epwe feito usun ew kiteter seni ewe emon mi Tekia."},{"vNo":"7 ","txt":"Iei minne pau meinisin repwe apwangapwang, netipen aramas meinisin repwe peno;"},{"vNo":"8 ","txt":"Iwe repwe nuokus; metek mi ken me netipengaw repwe angeireno; repwe mairu emon ren emon; meser epwene usun saramen ekkei."},{"vNo":"9 ","txt":"Nengeni, ewe ranin ewe Samon a feito, emmetek ren ningeringer me pwan ren song pochokun, pwe epwe fori ewe fonu epwe ponnuno; iwe i epwe nieno ekkewe chon tipis ikewe seni ewe neni."},{"vNo":"10 ","txt":"Pun ekkewe fuuen nang me ekkewe mwichen fuu ikewe resap awora saramer; ewe akkar epwe rochono non an feino, iwe ewe maram esap fori saraman an epwe saram."},{"vNo":"11 ","txt":"Iwe upwe ngeni niwinin ewe fonufan pokiten mi ngaw, me ekkewe aramas mi ngaw pokiten ar angangangaw; upwe fori tipewatten ewe mi namanam tekia epwe kouno, iwe upwe aukatiw sikesiken ewe mi aniweniw."},{"vNo":"12 ","txt":"Upwe fori pwe emon aramas epwe kon auchea nap seni gold mi nimoch; pwan mwo emon aramas epwe auchea nap seni ewe gold mi for seni Ofer."},{"vNo":"13 ","txt":"Iei minne, upwe uchuki ekkewe nang, iwe ewe fonufan epwe mwokutuu seni nenian, non ningeringerin ewe Samonun Mwicheichen Aramas, me non ewe ranin an song mi pochokun."},{"vNo":"14 ","txt":"Iwe epwe usun ewe chia ir mi chei, me usun emon siip ese wor emon epwe ioni; iwe repwe pwisin niwin ngeni nour aramas, me asueno meinisin ngeni pwisin fonuer."},{"vNo":"15 ","txt":"Meinisin ekkewe mi namanam tekia repwe pwos; ewer, iwe meinisin ekkewe ra chungeni ekkewe aramas mi ngaw repwe turutiw me ren ewe ketinas."},{"vNo":"16 ","txt":"Nour kewe repwe pwan tatakisitiw ngeni kukkunun kinikin me mwen meser; imwer kewe repwe niapeni ir me punuwer kewe repwe ochomanau."},{"vNo":"17 ","txt":"Nengeni, upwe amwasangata ekkewe Mits repwe ungeni ir, ewe esap aucheani silver me gold, resap pwan pwapwa non ir."},{"vNo":"18 ","txt":"Nour kewe nikappich repwe pwan atatakisi ekkewe anuon ngeni kukkunun kinikin; iwe esap wor ar kirekiroch won uwan ewe neenuk; meser esap amanaua ekkewe semirit."},{"vNo":"19 ","txt":"Iwe Babylon, ewe ningen ekkewe muu, ewe ningochun an ekkewe chon Kalti echipwer, epwe usun nupwen Kot a akkufatiw Sodom me Gomorrah."},{"vNo":"20 ","txt":"Esap tongeni epwe masow, esap pwan wor epwe nonnom non seni fansoun tori fansoun: ekkewe chon Arabia resap pwan aueta imwer kewe imw mangaku ikewe; ekkewe chon masen siip resap pwan fori ar nenien siip ikewe."},{"vNo":"21 ","txt":"Nge ekkewe man mwachon ewe fonu pon repwe nonnom ikewe; iwe imwer kewe repwe ureno ren man mi nikinikingaw; me ekkewe koki repwe nonnom ikewe, me ekkewe niemwanin sike repwe pworuk ikewe."},{"vNo":"22 ","txt":"Iwe ekkewe man mwachon ekkewe fonuen neset repwe puchor non imwer kewe mi ponnuno, me ekkewe dragon non imwer kewe mi ning watte; iwe an fansoun a arap epwe feito, me ranin esap mangeno. Pun upwe mwitir ataieno; ewer, pun upwe umoumoch ngeni nei kewe aramas, nge ekkewe aramas mi ngaw repwe mano non pekin ngun."}]}