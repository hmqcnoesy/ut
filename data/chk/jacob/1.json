{"heading":"Jacob me Joseph ra achocho ne pesei aramas pwe repwe nuku non Kraist me aneasochisi An kewe annuk—Nifai a mano—Fofforungaw a cheewno me nein ekkewe chon Nifai. Arap ngeni 544–421 Ier Mwen Kraist.","sectionHeading":"Ekkewe kapasen an we afanafan ngeni pwin kewe. A asawa emon mwan a achocho an epwe atano ewe nongonong mi ennet an Kraist. Ekkoch kapas usun uruon ekkewe aramasen Nifai.","prevAbbr":"2-ne","prevNo":33,"nextAbbr":"jacob","nextNo":2,"chapterTitle":"Jacob 1","verses":[{"vNo":"1 ","txt":"Pun nengeni, ewe fansoun a feito pwe nime me nimu ier a no seni ewe fansoun Liai a tou seni Jerusalem; ina minne, Nifai a ngeniei, Jacob, ew annuk usun ekkewe kukkun seleich, won minne ekkei mettoch ra makketiw."},{"vNo":"2 ","txt":"Iwe i a ngeniei, Jacob, ew annuk pwe upwe makkei won ekkei seleich ekkoch me nein ekkewe mettoch minne ua ekieki pwe ra fokkun auchea; pwe usap makkei usun, tiwenon chok ika pwe epwe ekis chok, usun ewe uruon ekkei aramas minne ra iteni ekkewe aramasen Nifai."},{"vNo":"3 ","txt":"Pun i apasa pwe ewe uruon ekkei aramas epwe makketiw won an kewe ekkoch seleich, iwe pwe ngang upwe tumunu ekkei seleich me eitiretiw ngeni mwirimwiri kewe, seni ew tappin aramas ngeni ew tappin aramas."},{"vNo":"4 ","txt":"Iwe ika mi wor afanafan minne mi pin, ika pwarata minne mi auchea, ika osini, pwe upwe makkei auchear kewe won ekkei seleich, me makkei wor non ukukun an epwe fich, fan asengesin Kraist, me fan asengesin nöum ekkewe aramas."},{"vNo":"5 ","txt":"Pun pokiten nuku me aurek napanap, a ennetin pwano ngenikem usun nöum kewe aramas, ekkewe mettoch epwe fis ngeni ir."},{"vNo":"6 ","txt":"Iwe mi pwan chommong am pwarata, iwe ewe ngunun chommong osini; ina minne, am mi sinei usun Kraist me muun we, minne epwe feito."},{"vNo":"7 ","txt":"Ina minne aua achocho ne angang me nein nöum kewe aramas, pwe aupwe tongeni peser ne feito ngeni Kraist, me angei seni ewe kirekirochun Kot, pwe repwe tongeni tonong non an nenien asoso, pun ra nuokus ika i epwe akkapon non an ningeringer pwe resap tonong non, usun ewe atun anini non ekkewe ranin sossot nupwen ekkewe aramasen Israel ir mi nom non ewe fonu pon."},{"vNo":"8 ","txt":"Ina minne, am aua mochen me ren Kot pwe aupwe pesei aramas meinisin pwe resap ungeni Kot, ne asonga i, nge ita aramas meinisin repwe nuku non Kraist, me ekieki usun an we mano, me riaffouni an we irapenges me mwarei ewe assaw seni ewe fonufan; ina minne, ngang, Jacob, ua wata pwisin woi pwe upwe apwonueta ewe annuk seni pwi we Nifai."},{"vNo":"9 ","txt":"Iei Nifai a poputa ne chinnapeno, iwe a kuna pwe i epwe fokkun mwitir mano; ina minne, a epiti emon mwan pwe epwe emon king me emon chon nemeni noun kewe aramas iei, anongonong won muun ekkewe king."},{"vNo":"10 ","txt":"Ekkewe aramas ra fokkun tongei Nifai, pokiten i a fen emon chon tumun mi napanap fan iter, pokiten a nounou ewe ketinas noun Laban non an eppetir, me pokiten a angang non unusen ranin kewe fan iten tufichir—"},{"vNo":"11 ","txt":"Ina minne, ekkewe aramas ra mochen pwe repwe nonnom non achechemenien itan we. Iwe ion epwe nemenem non wisan we repwe eiteit me ren ekkewe aramas, aruwen Nifai, aunungatin Nifai, me soposopono, anongonong won muun ekkewe king; iwe iei ra eiteit me ren ekkewe aramas, mut ngeni ir repwe pwisin eiter ngeni met ra mochen."},{"vNo":"12 ","txt":"Iwe non ewe fansoun pwe Nifai a mano."},{"vNo":"13 ","txt":"Iei ekkewe aramas minne esap ir chon Leiman ra chon Nifai; nge inamo, ra iteni chon Nifai, chon Jacob, chon Joseph, chon Soram, chon Leiman, chon Lemuel, me chon Ishmael."},{"vNo":"14 ","txt":"Nge ngang, Jacob, mwirin ei fansoun usap etettenir anongonong won ekkei it, nge upwe eita ngeni ir chon Leiman ekkewe ra sotuni ar repwe nieno ekkewe aramasen Nifai, me ekkewe ra chiechioch ngeni Nifai upwe eita ngeni ir chon Nifai, ika ekkewe aramasen Nifai, anongonong won muun ekkewe king."},{"vNo":"15 ","txt":"Iwe iei non ewe fansoun pwe ekkewe aramasen Nifai, fan nemenemen ewe aruwen king, a poputa ne pochokununo non netiper, me ra mutata inisir ne fori ekkoch sokkun mwokutukut mi ngaw, awewe usun chok David seni nom a mochen chommong punuwan me noun nikomwir, me pwan usun Solomon, noun anuon."},{"vNo":"16 ","txt":"Ewer, iwe ra pwan poputa ne kutta chommong gold me silver, me poputa ne nuapas non ekis namanam tekia."},{"vNo":"17 ","txt":"Ina minne ngang, Jacob, ua ngeni ir ekkei kapas nupwen ua aitir me non ewe tempel, ua akkom angei ai kokko me ren ewe Samon."},{"vNo":"18 ","txt":"Pun ngang, Jacob, me pwi we Joseph am aua epinipinino pwe aupwe pris me sensen ekkei aramas, me ren poun Nifai."},{"vNo":"19 ","txt":"Iwe am aua apwonueta wiisem ngeni ewe Samon, aua wata wom ewe wiis, aua ponueni tipisin ekkewe aramas won pwisin mokurem ika am ause aitir ewe kapasen Kot fiti unusen achocho; ina minne, seni angang fiti am pochokun char esap tongeni epwunu ufem kewe; ika esap ina iwe char epwe epwunu ufem kewe, iwe am ausap nom non pekin nimenimoch atun ewe ranin soponon."}]}