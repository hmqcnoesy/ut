{"heading":"Nifae i raetem long saed blong ol samting blong God—Nifae i mekem samting ia from we hem i wantem ol man blong kam long God blong Ebraham mo sev. Raonabaot 600–592 yia bifo Kraes i bon.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nifae 6","verses":[{"vNo":"1 ","txt":"Mo nao mi, Nifae, mi no raetem laen blong famle blong ol bubu blong mi long pat blong histri ia blong mi; mo tu bae mi no raetem long eni taem long ol buk ia we mi stap raetem; from samting ia i stap long histri we papa blong mi i bin kipim; from samting ia mi no raetem samting ia long wok ia."},{"vNo":"2 ","txt":"From hem i naf blong mi talem we mifala i kamaot long laen blong Josef."},{"vNo":"3 ","txt":"Mo mi no wari tumas sapos mi no raetem evri histri blong papa blong mi, from mi no save raetem olgeta long ol buk ia, from mi wantem ol spes blong mi save raetem ol samting blong God."},{"vNo":"4 ","txt":"From evri pat blong plan blong mi, hem i blong bae mi winim tingting blong ol man blong kam long God blong Ebraham, mo God blong Aesak, mo God blong Jekob, mo blong hem i save sevem olgeta."},{"vNo":"5 ","txt":"From samting ia, ol samting we i gud long ae blong wol mi no raetem, be ol samting we i gud long ae blong God mo long olgeta we oli no blong wol."},{"vNo":"6 ","txt":"From samting ia, bae mi givim komanmen long ol pikinini blong mi, blong oli no mas fulumap buk ia wetem ol samting we i no gat yus long ol pikinini blong ol man."}]}