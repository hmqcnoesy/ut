{"heading":"Nifae i mekem tu set blong histri—Oli singaotem tufala buk ia, ol buk blong Nifae—Ol bigfala buk i gat histri blong ol man wetem ol samting we oli mekem long evri dei long laef blong olgeta—Ol smolfala buk i gat histri blong ol tabu samting. Raonabaot 600–592 yia bifo Kraes i bon.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nifae 9","verses":[{"vNo":"1 ","txt":"Mo evri samting ia papa blong mi i bin luk mo i bin harem, mo i bin tokbaot, taem we hem i stap long wan tenet long vale blong Lemyul, mo tu plante moa samting, we mi no save raetem long ol buk ia."},{"vNo":"2 ","txt":"Mo nao, olsem we mi bin tokbaot long saed blong ol buk ia, luk oli no ol buk we mi bin mekem wan ful histri blong ol histri blong ol pipol blong mi; from ol buk we mi bin mekem wan ful histri blong ol pipol blong mi, mi bin givim nem blong Nifae; from samting ia, oli singaotem olgeta ol buk blong Nifae, folem nem blong mi nomo; mo ol buk ia tu oli singaotem olgeta ol buk blong Nifae."},{"vNo":"3 ","txt":"Be, mi bin kasem wan komanmen long Lod we mi mas mekem ol buk ia, from spesel stamba tingting se i mas gat wan histri we oli raetemdaon blong ministri blong ol pipol blong mi."},{"vNo":"4 ","txt":"Long ol narafala buk oli mas raetemdaon histri blong rul blong ol king, mo ol faet mo ol rao blong ol pipol blong mi; from samting ia ol buk ia oli blong saed blong ministri; mo ol narafala buk oli blong rul blong ol king, mo ol faet, mo ol rao blong ol pipol blong mi."},{"vNo":"5 ","txt":"From samting ia, Lod i bin givim oda long mi blong mekem ol buk ia blong wan waes stamba tingting blong hem, we stamba tingting ia mi no save."},{"vNo":"6 ","txt":"Be Lod i save evri samting stat long stat; from samting ia, hem i mekem rere wan rod blong finisim evri wok blong hem long medel blong ol pikinini blong ol man; from luk, hem i bin gat evri paoa blong mekem evri toktok blong hem i hapen. Mo i olsem ia nao. Amen."}]}