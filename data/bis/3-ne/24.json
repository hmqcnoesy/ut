{"heading":"Mesenja blong Lod bae i mekem rere rod blong Jisas i kambak Nambatu Taem—Kraes bae i sidaon long jajmen—Isrel i kasem oda blong pem ol taeting mo ol ofring—Oli kipim wan buk blong histri—Luk long Malakae 3. Raonabaot 34 yia afta Kraes i bon.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"3 Nifae 24","verses":[{"vNo":"1 ","txt":"Mo i bin hapen se hem i bin givim oda long olgeta blong oli mas raetem ol toktok we Papa i bin givim long Malakae, we hem i mas talem long olgeta. Mo i bin hapen se afta we oli bin raetem olgeta, hem i bin eksplenem olgeta. Mo hemia i ol toktok we hem i bin talem long olgeta, se: Olsem ia nao Papa i talem long Malakae—Luk, bae mi sendem mesenja blong mi, mo bae hem i mekem rere rod long fored blong mi, mo Lod we yufala i stap lukaotem bae i kam kwiktaem long tempol blong hem, hem i mesenja blong kavenan, we yufala i glad long hem; luk, bae hem i kam, Lod blong ol Host i talem."},{"vNo":"2 ","txt":"Be huia bae i stap strong long dei we hem i kam, mo huia bae i stanap taem we hem i kam? From hem i olsem wan faea blong man blong mekem aean, mo olsem sop blong man blong wasem klos."},{"vNo":"3 ","txt":"Mo bae hem i sidaon olsem wan man blong mekem aean mo blong klinim silva; mo bae hem i klinim ol boe blong Livae, mo klinim olgeta olsem gol mo silva, blong oli save givim long Lod wan ofring long stret fasin."},{"vNo":"4 ","txt":"Afta bae ofring blong Juda mo Jerusalem, i naes long Lod semak olsem ol dei blong bifo, mo olsem long ol yia long bifo."},{"vNo":"5 ","txt":"Mo bae mi kam klosap long yufala blong jajmen; mo bae mi stap wan kwik witnes agensem ol man blong wokem majik, mo agensem olgeta we i mekem adaltri, mo agensem olgeta we i mekem ol giaman promes, mo agensem olgeta we i jajem long ol man ia we i stap wok blong olgeta long ol pei blong olgeta, olgeta we man blong olgeta i ded mo olgeta we i no gat papa, mo we i tanem i gowe man we oli no save, mo i no respektem mi, Lod blong ol Host i talem."},{"vNo":"6 ","txt":"From we mi mi Lod, mi no jenis; taswe yufala ol boe blong Jekob i no bon long faea."},{"vNo":"7 ","txt":"Hem i stat long ol dei blong ol bubu blong yufala, yufala i bin gowe long ol odinens blong mi, mo i no bin holem olgeta. Kambak long mi mo bae mi kambak long yufala, Lod blong ol Host i talem. Be yufala i talem: Hao nao bae mifala i kambak?"},{"vNo":"8 ","txt":"Bae wan man i stilim God? Be yufala i bin stilim mi. Be yufala i talem: Hao nao mifala i bin stilim yu? Long ol taeting mo ol ofring."},{"vNo":"9 ","txt":"Yufala i kasem panis wetem wan panis, from yufala i bin stilim mi, i tru, ful kantri ia."},{"vNo":"10 ","txt":"Yufala i karem i kam evri taeting long ples blong putum gud ol samting, blong i save gat mit long haos blong mi, mo pruvum mi naoia wetem samting ia, Lod blong ol Host i talem, sapos bae mi no openem long yufala ol windo blong heven, mo porem yufala aot wan blesing we bae i no gat inaf rum blong tekem hem."},{"vNo":"11 ","txt":"Mo bae mi tok strong long samting we i smasem gud ol kakae blong yufala, mo hem bae i no smasem gud ol frut blong graon blong yufala; mo tu bae ol rop blong yufala i karem frut blong olgeta bifo long taem, long ol garen, Lod blong ol Host i talem."},{"vNo":"12 ","txt":"Mo evri kantri bae oli talem se mi blesem yufala, from bae yufala i stap wan naes graon, Lod blong ol Host i talem."},{"vNo":"13 ","txt":"Ol toktok blong yufala i bin strong agensem mi, Lod i talem. Be stil yufala i talem: Wanem nao mifala i bin talem agensem yu?"},{"vNo":"14 ","txt":"Yufala i bin talem: I blong nating blong wok blong God, mo wanem nao i helpem we yumi bin holem ol odinens blong hem mo we yumi bin wokbaot wetem sore long fored blong Lod blong ol Host?"},{"vNo":"15 ","txt":"Mo nao yumi singaotem olgeta we i flas se oli hapi; yes, olgeta we i wokem nogud fasin i stanap; yes, olgeta we i traem God i kam fri tu."},{"vNo":"16 ","txt":"Ale olgeta we i bin respektem Lod, i bin toktok plante wan long narawan, mo Lod i bin lisin mo bin harem; mo buk blong histri oli bin raetem long fored blong hem blong olgeta we i bin respektem Lod, mo we i bin tingbaot nem blong hem."},{"vNo":"17 ","txt":"Mo olgeta bae oli blong mi, Lod blong ol Host i talem, long dei ia we mi mekem ol flas samting blong mi, mo bae mi sevem olgeta olsem wan man i sevem boe blong hemwan we i wok blong hem."},{"vNo":"18 ","txt":"Afta bae yufala i kambak mo luksave olgeta we i stret mo olgeta we i nogud, long hem we i wok blong God mo hem we i no wok blong hem."}]}