{"heading":"Long Nambatu Taem we Jisas i kam, olgeta we i gat hae tingting mo olgeta we i nogud bae oli bon olsem doti blong wit—Elaeja bae i kambak bifo long bigfala mo nogud dei—Luk long Malakae 4. Raonabaot 34 yia afta Kraes i bon.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nifae 25","verses":[{"vNo":"1 ","txt":"From luk, dei i kam we bae i bon olsem wan oven; mo evri man we i gat hae tingting, yes, mo evri man we i mekem nogud fasin, bae i olsem doti blong wit; mo dei we i kam bae i bonem olgeta evriwan, Lod blong ol Host i talem, se bae i no livim olgeta rus o branj."},{"vNo":"2 ","txt":"Be long yufala we i respektem nem blong mi, bae Pikinini blong Stret Fasin i girap wetem paoa blong hilim man long ol wing blong hem; mo bae yufala i go aot mo gru i kam antap olsem ol smol buluk long haos blong ol anamol."},{"vNo":"3 ","txt":"Mo bae yufala i purumbut long olgeta we i nogud; from olgeta bae i kam asis andanit long ol leg blong yufala long dei we bae mi mekem samting ia, Lod blong ol Host i talem."},{"vNo":"4 ","txt":"Yufala i tingbaot loa blong Moses, wokman blong mi, we mi bin givim long hem long Sinae blong ful Isrel, wetem ol loa mo ol jajmen."},{"vNo":"5 ","txt":"Luk, bae mi sendem yufala Elaeja we i profet, bifo long bigfala mo nogud dei blong Lod;"},{"vNo":"6 ","txt":"Mo bae hem i tanem hat blong ol papa i go long ol pikinini, mo hat blong o pikinini i go long ol papa blong olgeta, from fraet se bae mi kam mo kilim wol wetem wan panis."}]}