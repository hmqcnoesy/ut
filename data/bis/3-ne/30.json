{"heading":"Ol Jentael blong lata-dei i kasem oda blong sakem sin, kam long Kraes, mo oli kaontem olgeta wetem laen blong Isrel. Raonabaot 34–35 yia afta Kraes i bon.","prevAbbr":"3-ne","prevNo":29,"nextAbbr":"4-ne","nextNo":1,"chapterTitle":"3 Nifae 30","verses":[{"vNo":"1 ","txt":"Lisin, O yufala ol Jentael, mo harem ol toktok blong Jisas Kraes, Pikinini blong God we i stap laef, we hem i bin givim oda long mi se mi mas talemaot long saed blong yufala, from, luk hem i givim oda long mi se mi mas raetem, i talem:"},{"vNo":"2 ","txt":"Tanem, yufala evri Jentael, aot long ol nogud fasin blong yufala; mo sakem sin blong ol nogud fasin blong yufala, long ol giaman fasin blong yufala mo ol trik, mo long ol fasin blong yufala blong slip olbaot, mo long ol sikret rabis fasin blong yufala, mo ol fasin blong yufala blong wosipim aedol, mo long ol fasin blong yufala blong kilim man i ded, mo ol fasin blong yufala blong giaman pris, mo ol tingting blong yufala blong wantem samting blong narafala man, mo ol fasin blong yufala blong rao, mo long evri nogud fasin blong yufala mo ol rabis sin, mo kam long mi, mo kasem baptaes long nem blong mi, mo yufala i save kam klin aot long ol sin blong yufala, mo kam fulap wetem Tabu Spirit, blong oli save kaontem yufala wetem ol pipol blong mi we oli blong laen blong Isrel."}]}