{"heading":"Alma i wantem blong talemaot strong, fasin blong sakem sin wetem sapot olsem wan enjel—Lod i letem ol tija blong evri kantri—Alma i presem wok blong Lod mo long sakses blong Amon mo ol brata blong hem. Raonabaot 76 yia bifo Kraes i bon.","prevAbbr":"alma","prevNo":28,"nextAbbr":"alma","nextNo":30,"chapterTitle":"Alma 29","verses":[{"vNo":"1 ","txt":"O mi wantem kam wan enjel, mo save gat hop blong hat blong mi, blong mi save go aot mo toktok wetem bigfala pupu blong God, wetem wan voes blong mekem wol i seksek, mo talem fasin blong sakem sin long evri pipol!"},{"vNo":"2 ","txt":"Yes, bae mi talemaot long evri sol wetem wan voes olsem blong tanda, fasin blong sakem sin mo plan blong fasin blong pemaot man, se oli mas sakem sin mo kam long God blong yumi, blong mekem se i nomo save gat plante sore long evri fes blong wol."},{"vNo":"3 ","txt":"Be luk, mi mi wan man, mo mi mekem sin long hop blong mi; from mi sud stap glad wetem ol samting we Lod i bin givim long mi."},{"vNo":"4 ","txt":"Mi no sud wari long ol tingting blong mi strong toktok blong wan stret God, from mi save se hem i givim long ol man folem ol tingting blong olgeta, sapos i go long ded o long laef; yes, mi save se hem i givim long ol man, yes, i talemaot long olgeta ol toktok we i no save jenis, folem ol wok blong olgeta, sapos oli go long fasin blong sevem man o long ded."},{"vNo":"5 ","txt":"Yes, mo mi save se gud mo nogud i bin kam long fored blong evri man; hem we i no save samting we i gud aot long ol samting we i nogud, i no gat rong; be man we i save samting we i gud mo samting we i nogud, oli givim long man ia folem ol tingting blong hem, sapos hem i wantem samting we i gud o nogud, laef o ded, glad o sore blong klia tingting."},{"vNo":"6 ","txt":"Nao, from mi luk se mi save ol samting ia, from wanem mi mas gat tingting we i moa bitim tingting blong mekem wok ia we hem i bin singaotem mi blong mekem?"},{"vNo":"7 ","txt":"From wanem mi sud gat tingting se mi mi wan enjel, blong mi save toktok i go long evri en blong wol?"},{"vNo":"8 ","txt":"From luk, Lod i bin letem long evri kantri, long ol kantri blong olgeta bakegen mo lanwis, blong tijim toktok blong hem, yes, long waes tingting, evri samting we hem i luk se i stret blong olgeta i sud kasem; taswe yumi luk se Lod i givim oda wetem waes tingting, folem samting we i stret mo i tru."},{"vNo":"9 ","txt":"Mi save samting ia we Lod i bin givim oda long mi, mo mi glad tumas long hem. Mi no glori long saed blong miwan, be mi glori long samting we Lod i bin givim olsem oda, long mi; yes, mo hemia glori blong mi, se maet mi save kam wan tul long ol han blong God blong tekem sam sol i kam blong sakem sin; mo hemia glad blong mi."},{"vNo":"10 ","txt":"Mo luk, taem we mi luk plante long ol brata blong mi i sakem sin tru, mo oli kam long Lod, God blong olgeta, ale sol blong mi i fulap long glad; ale mi tingbaot wanem we Lod i bin mekem blong mi, yes, mo tu hem i bin harem prea blong mi; yes, ale mi tingbaot han blong hem we i blong sore, we hem i bin stretem i kam long mi."},{"vNo":"11 ","txt":"Yes, mi tingbaot tu taem we ol bubu blong mi i bin stap long kalabus; from mi save tru se Lod i bin mekem olgeta i kamaot long slef, mo long taem ia hem i bin stanemap jos blong hem; yes, Lod God, God blong Ebraham, God blong Aesak, mo God blong Jekob, i bin mekem olgeta i kamaot long slef."},{"vNo":"12 ","txt":"Yes, mi bin tingbaot oltaem, we ol bubu blong mi i bin stap long kalabus; mo semfala God we i mekem olgeta oli go fri i kamaot long ol han blong ol man blong Ijip, i bin mekem olgeta i kamaot long slef."},{"vNo":"13 ","txt":"Yes, mo semfala God ia i bin stanemap jos blong hem long medel blong olgeta; yes, mo semfala God ia i bin singaotem mi tru long wan tabu koling, blong prijim toktok long pipol ia, mo i bin givim long mi plante sakses, we glad blong mi i fulap long olgeta."},{"vNo":"14 ","txt":"Be mi no glad blong sakses blong miwan nomo, be glad blong mi i moa bigwan from ol sakses blong ol brata blong mi, we oli bin go antap long graon blong Nifae."},{"vNo":"15 ","txt":"Luk, oli bin wok gud tumas, mo oli bin karem fored plante frut; mo olsem wanem presen blong olgeta bae i bigwan!"},{"vNo":"16 ","txt":"Nao, taem we mi tingbaot sakses blong olgeta ia, ol brata blong mi, sol blong mi i go longwe, go kasem we hem i kamaot long bodi, olsem we i bin stap, olsem ia glad blong mi i bigwan."},{"vNo":"17 ","txt":"Mo nao, bae God i letem long olgeta ia, ol brata blong mi, blong oli save sidaon long kingdom blong God; yes, mo tu olgeta evriwan we oli ol frut blong ol wok blong olgeta, blong oli nomo save go aot, be blong oli save presem hem blong oltaem. Mo bae God i letem samting ia i save hapen folem ol toktok blong mi, olsem we mi bin talemaot. Amen."}]}