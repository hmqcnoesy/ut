{"heading":"Hao nao ol elda mo ol pris i givim bred blong sakramen, Moronae i eksplenem. Raonabaot 401–421 yia afta Kraes i bon.","prevAbbr":"moro","prevNo":3,"nextAbbr":"moro","nextNo":5,"chapterTitle":"Moronae 4","verses":[{"vNo":"1 ","txt":"Fasin blong ol elda blong olgeta mo ol pris oli stap givim mit mo blad blong Kraes long jos; mo oli bin givim samting ia folem ol komanmen blong Kraes; from samting ia mifala i save se fasin ia i stret; mo elda o pris i bin givim samting ia—"},{"vNo":"2 ","txt":"Mo oli bin nildaon wetem jos, mo prea long Papa long nem blong Kraes, oli talem:"},{"vNo":"3 ","txt":"O God, yu yu Papa we i No Save Finis, mifala i askem yu long nem blong Pikinini blong yu, Jisas Kraes, blong blesem mo mekem tabu hemia bred, long ol sol blong olgeta evriwan we i kakae long hem; blong oli save kakae blong tingbaot bodi blong Pikinini blong yu, mo witnes long yu, O God, yu yu Papa we i No Save Finis, we oli wantem blong tekem long olgeta, nem blong Pikinini blong yu, mo oltaem tingbaot hem, mo holem ol komanmen blong hem we hem i bin givim long olgeta, mekem se oltaem oli save gat Spirit blong hem i stap wetem olgeta. Amen."}]}