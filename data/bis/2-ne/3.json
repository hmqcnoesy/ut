{"heading":"Josef long Ijip i bin lukim ol man blong Nifae long wan visen—Hem i bin talemaot profesi long saed blong Josef Smit, sia blong ol lata-dei; long saed blong Moses, we bae i mekem Isrel i go fri; mo long taem we Buk blong Momon bae i kamaot. Raonabaot 588–570 yia bifo Kraes i bon.","prevAbbr":"2-ne","prevNo":2,"nextAbbr":"2-ne","nextNo":4,"chapterTitle":"2 Nifae 3","verses":[{"vNo":"1 ","txt":"Mo nao mi toktok long yu, Josef, lasbon blong mi. Yu bin bon long ples we i no gat man long hem blong ol hadtaem blong mi; yes, long ol dei blong bigfala sore blong mi mama blong yu i bin bonem yu."},{"vNo":"2 ","txt":"Mo bae Lod i konsekretem graon ia long yu tu, we i wan gudgudfala graon, blong graon we i kam long ol papa blong yu, we i blong yu mo ol pikinini blong yu, wetem ol brata blong yu, we i stap blong yu oltaem, sapos i hapen se bae yu holem ol komanmen blong Tabu Wan blong Isrel."},{"vNo":"3 ","txt":"Mo nao, Josef, lasbon blong mi, we mi bin karem yu aot long ples we i no gat man long hem blong ol hadtaem blong mi, bae Lod i blesem yu blong oltaem, se ol pikinini blong yu bae i no ded evriwan."},{"vNo":"4 ","txt":"From luk, yu yu wan pikinini blong ol laen blong mi; mo mi mi kamaot long laen blong Josef we oli bin tekem hem prisena long Ijip. Mo ol kavenan we Lod i bin mekem wetem Josef i bigwan tumas."},{"vNo":"5 ","txt":"From samting ia, i tru we Josef i bin lukim dei blong yumi. Mo hem i bin kasem wan promes long Lod, se aot long ol pikinini blong ol laen blong hem, Lod God bae i statem wan branj we i stret long laen blong Isrel; i no Mesaea, be wan branj we bae i brokaot, be, bae i wan branj we bae Lod i tingbaot hem long ol kavenan blong hem, se bae Mesaea i soemaot hem long olgeta, long ol lata dei, long spirit blong paoa, we bae i karemaot olgeta long tudak i kam long laet—yes, aot long tudak we i haed mo aot long kalabus i go long fridom."},{"vNo":"6 ","txt":"From i tru se Josef i bin testifae se: Wan sia bae Lod, God blong mi i resemap, we bae hem i wan sia we bae hem i jusumaot long ol pikinini blong ol laen blong mi."},{"vNo":"7 ","txt":"Yes, i tru se Josef i bin talem se: Olsem ia nao Lod i bin talem long mi se: Wan sia bae mi resemap we bae mi jusumaot long ol pikinini blong ol laen blong yu; mo bae ol pikinini blong ol laen blong yu bae oli rispektem hem bigwan. Mo long hem bae mi givim wan komanmen se bae hem i mekem wan wok blong ol pikinini blong ol laen blong yu, ol brata blong hem, we bae i impoten tumas long olgeta, go kasem taem we wok ia bae i tekem olgeta blong ol kavenan we mi bin mekem wetem ol olfala bubu blong yu."},{"vNo":"8 ","txt":"Mo bae mi givim long hem wan komanmen se bae hem i no mekem wan narafala wok, be ol wok nomo we bae mi talem hem blong mekem. Mo bae mi mekem hem i kam wan haeman long ol ae blong mi; from bae hem i mekem wok blong mi."},{"vNo":"9 ","txt":"Mo bae hem i hae olsem Moses, we mi bin talem se bae mi resemap yufala, blong mekem ol pipol blong mi i go fri, O laen blong Isrel."},{"vNo":"10 ","txt":"Mo bae mi resemap Moses, blong mekem ol pipol blong yu i go fri aot long graon blong Ijip."},{"vNo":"11 ","txt":"Be bae mi resemap wan sia i kamaot long ol pikinini blong ol laen blong yu; mo long hem bae mi givim paoa blong karemaot ol toktok blong mi i go long ol pikinini blong ol laen blong yu—mo i no blong karemaot ol toktok blong mi nomo, Lod i talem, be blong mekem olgeta i biliv long ol toktok blong mi, we bae i bin go aot long medel blong olgeta finis."},{"vNo":"12 ","txt":"From samting ia, ol pikinini blong ol laen blong yu bae i raet; mo ol pikinini blong ol laen blong Juda bae i raet; mo evri samting we ol pikinini blong ol laen blong yu bae i raetem, mo tu evri samting we ol pikinini blong ol laen blong Juda bae i raetem, bae i gru tugeta, blong blokem ol giaman doktrin mo putum daon ol rao, mo blong stanemap pis long medel blong ol pikinini blong ol laen blong yu, mo blong tekem olgeta blong save long saed blong ol bubu blong olgeta long las dei, mo tu blong save long saed blong ol kavenan blong mi, Lod i talem."},{"vNo":"13 ","txt":"Mo aot long ol samting we i slak bae hem i kam strong, long dei we wok blong mi bae i stat long medel blong evri pipol blong mi, blong karembak yu, O laen blong Isrel, Lod i talem olsem."},{"vNo":"14 ","txt":"Mo olsem ia nao Josef i bin profesae: Luk, sia ia Lod bae i blesem; mo olgeta we oli lukaotem blong kilim ded hem bae Lod i smasem gud olgeta; from promes ia, we mi bin kasem long Lod, blong ol pikinini blong ol laen blong mi, bae i hapen. Luk, mi save se promes ia bae i hapen;"},{"vNo":"15 ","txt":"Mo bae oli singaotem nem blong hem olsem nem blong mi, mo bae i olsem nem blong papa blong hem. Mo bae man ia i olsem mi; from samting ia, we Lod bae i karem i kam fored tru long han blong hem, tru long paoa blong Lod bae i tekem ol pipol blong mi i go long fasin blong sevem man."},{"vNo":"16 ","txt":"Yes, olsem ia nao Josef i bin profesae: Mi biliv strong long samting ia, olsem we mi biliv long promes blong Moses; from Lod i bin talem long mi, se bae mi sevem ol pikinini blong yu blong oltaem."},{"vNo":"17 ","txt":"Mo Lod i bin talem se: Bae mi resemap wan Moses; mo bae mi givim paoa long hem long wan stik; mo bae mi givim save long hem blong raet. Be stil bae mi no save mekem hem i toktok gud, blong mekem se hem i toktok plante, from bae mi no mekem hem i kam strong long toktok. Be bae mi raetem long hem loa blong mi, wetem fingga blong han blong miwan, mo bae mi mekem wan man blong talemaot ol toktok blong hem."},{"vNo":"18 ","txt":"Mo Lod i bin talemaot long mi tu se: Bae mi resemap long ol pikinini blong ol laen blong yu mo bae mi mekem blong hem wan man blong talemaot ol toktok blong hem. Mo mi, luk, bae mi givim long hem se bae hem i raetem ol raeting blong ol pikinini blong ol laen blong yu, i go long ol pikinini blong ol laen blong yu bakegen; mo man blong toktok blong ol pikinini blong ol laen blong yu bae i talemaot ol toktok ia."},{"vNo":"19 ","txt":"Mo ol toktok we bae hem i raet bae hem i ol toktok we i gat nid, tru long waes tingting blong mi, we i mas go aot long ol pikinini blong ol laen blong yu. Mo bae i olsem se ol pikinini blong ol laen blong yu, i bin singaot long olgeta aot long das; from mi mi save fet blong olgeta."},{"vNo":"20 ","txt":"Mo bae oli singaot aot long das; yes, we i blong sakem sin long ol brata blong olgeta, yes plante jeneresen bae i pas afta long olgeta. Mo bae i kam blong hapen se bae ol singaot blong olgeta bae i go, folem ol isi toktok blong olgeta."},{"vNo":"21 ","txt":"From fet blong olgeta ol wok blong olgeta bae i go fored aot long maot blong mi i go long ol brata blong olgeta we oli ol pikinini blong ol laen blong yu; mo ol toktok we i no strong blong olgeta bae mi mekem i kam strong from fet blong olgeta, mekem se bae mi tingbaot kavenan blong mi we mi bin mekem wetem ol bubu blong yu."},{"vNo":"22 ","txt":"Mo nao, luk, boe blong mi Josef, folem fasin ia olfala papa blong mi i bin profesae."},{"vNo":"23 ","txt":"From samting ia, from kavenan ia yu yu kasem blesing; from ol pikinini blong yu bae oli no ded, from bae oli lisin long ol toktok blong buk."},{"vNo":"24 ","txt":"Mo bae i gat wan hae man we bae i kamaot long medel blong olgeta, we bae i mekem plante gudfala samting long ol toktok tugeta wetem ol wok, from hem i wan tul long ol han blong God, wetem plante fet tumas, blong mekem ol bigfala merikel, mo mekem samting we i bigwan long ae blong God, we i mekem se plante blesing i kambak long laen blong Isrel, mo long ol pikinini blong ol brata blong yu, i hapen."},{"vNo":"25 ","txt":"Mo nao, God i blesem yu, Josef. Luk, yu yu smol; from samting ia lisin long ol toktok blong brata blong yu, Nifae, mo bae i hapen long yu olsem, folem ol toktok we mi bin talemaot. Tingbaot ol toktok blong papa blong yu we klosap bae i ded. Amen."}]}