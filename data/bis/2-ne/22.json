{"heading":"Long dei blong milenium evri man bae i presem Lod—Bae hem i stap long medel blong olgeta—Luk long Aesea japta 12. Raonabaot 559–545 yia bifo Kraes i bon.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nifae 22","verses":[{"vNo":"1 ","txt":"Mo long dei ia bae yu talem se: O Lod, bae mi presem yu; i nomata we yu yu bin kros long mi kros blong yu i gowe long mi, mo yu bin leftemap tingting blong mi."},{"vNo":"2 ","txt":"Luk, God i sevem mi; bae mi trastem, mo no fraet; from Lod Jehova i paoa blong mi mo singsing blong mi; hem tu i bin kam blong sevem mi."},{"vNo":"3 ","txt":"Taswe, wetem glad bae yufala i kasem wota aot long ol wel blong fasin blong sevem man."},{"vNo":"4 ","txt":"Mo long dei ia bae yufala i talem se: Presem Lod, prea long nem blong hem, talemaot ol wok blong hem long medel blong ol pipol, talem se nem blong hem i hae tumas."},{"vNo":"5 ","txt":"Singsing long Lod; from hem i bin mekem ol gudgudfala samting; oli save samting ia long ful wol."},{"vNo":"6 ","txt":"Singaot mo singaot laod, yufala we i stap long Saeon; from Tabu Wan blong Isrel i bigwan long medel blong yufala."}]}