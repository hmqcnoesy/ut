{"heading":"Smasgud blong Babilon i wan eksampol blong ol samting we bae oli smasem gud taem we Kraes i kambak bakegen—Bae hem i wan dei blong kros mo pembak trabol—Babilon (wol ia) bae i foldaon blong oltaem—Luk long Aesea japta 13. Raonabaot 559–545 yia bifo Kraes i bon.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Nifae 23","verses":[{"vNo":"1 ","txt":"Mesej blong ded blong Babilon, we Aesea boe blong Amoj i bin luk."},{"vNo":"2 ","txt":"Yufala i leftemap wan flag long bigfala hae hil, singaot laod long olgeta, sekem han, blong oli save go long ol get blong ol man we oli laef moa gud bitim ol pua man."},{"vNo":"3 ","txt":"Mi bin givim oda long ol tabu wan blong mi, mi tu mi bin singaotem ol strong man blong mi, from kros blong mi i no stap long olgeta we oli glad we mi mi hae."},{"vNo":"4 ","txt":"Noes blong ol grup blong ol pipol long ol bigfala hil i olsem blong wan bigfala pipol, wan noes we i laod blong ol kingdom blong ol kantri we i stap tugeta, Lod blong ol Host i karem i kam tugeta ol soldia blong faet."},{"vNo":"5 ","txt":"Oli kam long wan kantri we i longwe tumas, long en blong heven, yes, Lod, mo ol tul blong faet blong stret kros blong hem, blong smasem gud ful graon."},{"vNo":"6 ","txt":"Singaot laod yufala, from dei blong Lod i klosap; bae i kam olsem wan fasin blong smasem gud samting long Hem we i gat bigfala paoa."},{"vNo":"7 ","txt":"Taswe, bae evri han i taet; hat blong evri man bae i olsem aes we i ron;"},{"vNo":"8 ","txt":"Mo olgeta bae i fraet; ol soa blong bodi we i strong mo ol sore bae i holem taet olgeta; olgeta bae oli sapraes long wanwan long olgeta; ol fes blong olgeta bae i olsem ol flem blong faea."},{"vNo":"9 ","txt":"Luk, dei blong Lod i stap kam, i rabis bigwan tugeta wetem kros mo strongfala kros, blong mekem graon i emti; mo bae hem i smasem gud ol man we oli sin, aot long hem."},{"vNo":"10 ","txt":"From ol sta blong heven mo ol grup blong sta blong hem bae oli no givimaot laet; San bae i kam tudak taem we hem i girap, mo mun bae i no mekem laet blong hem i laet."},{"vNo":"11 ","txt":"Mo bae mi panisim wol from fasin nogud, mo ol nogud man from ol rabis fasin blong olgeta; bae mi mekem se ol hae tingting blong ol flas man i stop, mo bae mi pulum daon tingting we i hae blong ol rabis man."},{"vNo":"12 ","txt":"Bae mi mekem wan man i moa gudgudfala bitim gudfala gol; wan man tu bitim wan pis gol blong Ofiri."},{"vNo":"13 ","txt":"Taswe, bae mi sekem ol heven, mo wol bae i kamaot long ples blong hem, long kros blong Lod blong ol Host, mo long dei blong strongfala kros blong hem."},{"vNo":"14 ","txt":"Mo bae i olsem wan dia we oli stap ronem, mo olsem wan sipsip we i no gat eni man we i stap lukaotem hem; mo olgeta, bae evri man i gobak long ol pipol blong hem, mo ronwe, evriwan i gobak long graon blong hem."},{"vNo":"15 ","txt":"Evriwan we i gat hae tingting, bae oli stikim olgeta tru; yes, mo evriwan we i joenem olgeta we oli nogud bae oli foldaon wetem naef blong faet."},{"vNo":"16 ","txt":"Ol pikinini blong olgeta tu bae oli katem olgeta long pisis long fored blong ol ae blong olgeta; bae oli smasem gud haos blong olgeta mo bae oli repem ol woman blong olgeta."},{"vNo":"17 ","txt":"Luk, bae mi tanem tingting blong olgeta blong Media i go agensem olgeta, we bae oli no tingbaot silva mo gol, mo tu bae oli no glad long hem."},{"vNo":"18 ","txt":"Ol bonara blong olgeta tu bae oli kilim ol yang man i go long pisis; mo olgeta bae oli no filim sore long ol pikinini blong bel; ol ae blong olgeta bae i no sevem ol pikinini."},{"vNo":"19 ","txt":"Mo Babilon, glori blong ol kingdom, flas blong Kaldis we i bigwan tumas, bae i olsem taem we God i bin smasem gud Sodom mo Gomora."},{"vNo":"20 ","txt":"Bae i no gat man i stap long hem, mo tu bae hem i no gat man long wan jeneresen i go long narafala jeneresen: mo tu bae ol man blong Arab i no stanemap tenet blong olgeta long ples ia; mo tu bae ol man blong lukaotem sipsip i no mekem ol sipsip blong olgeta i spel long ples ia."},{"vNo":"21 ","txt":"Be ol wael anamol blong dreaples bae i stap long ples ia; mo ol haos blong olgeta bae i fulap long ol anamol we i no glad; mo ol hok naet bae i stap long ples ia, mo ol man nanigot bae i danis long ples ia."},{"vNo":"22 ","txt":"Mo ol wael anamol blong ol aelan bae oli singaot long ol emti haos blong olgeta, mo ol dragon long ol naes haos blong king; mo taem blong hem klosap i kam, mo dei blong hem bae oli no seftem. From bae mi smasem gud hem kwiktaem; yes, from bae mi gat sore long ol pipol blong mi, be ol nogud man bae oli ded."}]}