{"heading":"Saeon mo ol gel blong hem bae oli pemaot olgeta mo klin long dei blong milenium—Luk long Aesea japta 4. Raonabaot 559–545 yia bifo Kraes i bon.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nifae 14","verses":[{"vNo":"1 ","txt":"Mo long dei ia, seven woman bae oli holem taet wan man, mo talem se: Bae mifala i kakae bred blong mifala nomo, mo werem ol klos blong mifala nomo; letem nomo se ol man i singaotem mifala wetem nem blong yu blong tekemaot sem blong mifala."},{"vNo":"2 ","txt":"Long dei ia bae branj blong Lod i stap naes mo gud tumas; frut blong wol i gud tumas mo naes long olgeta we i bin ronwe long Isrel."},{"vNo":"3 ","txt":"Mo bae i kam blong hapen se, olgeta we i stap long Saeon mo stap long Jerusalem bae oli singaotem olgeta tabu, evriwan we oli raetem nem blong olgeta wetem olgeta we i stap laef long Jerusalem—"},{"vNo":"4 ","txt":"Taem we Lod i mas bin wasemaot ol rabis doti blong ol gel blong Saeon, mo bae hem i bin klinim blad blong Jerusalem aot long medel blong hem wetem spirit blong jajmen mo wetem spirit blong faea."},{"vNo":"5 ","txt":"Mo Lod bae i mekem long evri ples blong stap, blong hil blong Saeon, mo long ol grup blong pipol blong hem, wan klaod mo smok long dei, mo saen blong laet blong faea long naet; from long evri glori blong Saeon bae i gat wan sefples."},{"vNo":"6 ","txt":"Mo bae i gat wan tenet long dei taem blong blokem hotsan, mo wan ples blong haed, mo wan ples blong haed long ren wetem strongfala win mo tanda mo long ren."}]}