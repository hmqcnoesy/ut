{"heading":"Aesea i toktok olsem se hem i Mesaea—Mesaea bae i gat tang blong ol waes man—Bae hem i givim baksaed blong hem long olgeta we i wipim hem—I no gat wan man we bae i save blokem hem—Luk long Aesea 50. Raonabaot 559–545 yia bifo Kraes i bon.","prevAbbr":"2-ne","prevNo":6,"nextAbbr":"2-ne","nextNo":8,"chapterTitle":"2 Nifae 7","verses":[{"vNo":"1 ","txt":"Yes, from olsem ia nao Lod i talem: Mi mi bin putum yu long saed, o mi bin sendemaot yu blong oltaem? From olsem ia nao Lod i talem: Wehem pepa blong divos blong mama blong yu? Mi bin givim yu long huia, o long wijwan, long ol man we mi gat kaon long olgeta, mi bin salem yu? Yes, long huia mi bin salem yu? Luk, from ol rabis fasin blong yu, yu bin salem yufala bakegen, mo from ol fasin blong brekem loa, blong yufala, yu bin putumaot mama blong yu."},{"vNo":"2 ","txt":"From samting ia, taem we mi bin kam, i no bin gat wan man; taem mi bin singaot, yes, i no bin gat wan blong i ansa. O laen blong Isrel, han blong mi i sot tumas long eni wei, we i mekem se i no save pemaot, o mi no gat paoa blong sev? Luk, wetem voes blong mi, mi mekem solwota i drae, mi mekem ol reva blong olgeta i kam olsem wan ples we i no gat man long hem, mo ol fis blong olgeta i sting from ol wota blong olgeta i drae evriwan, mo oli kasem ded from tosta."},{"vNo":"3 ","txt":"Mi kavremap ol heven wetem tudak, mo mi kavremap olgeta wetem tudak olsem klos blong olgeta."},{"vNo":"4 ","txt":"Lod God i bin givim long mi tang blong ol waes man, blong mekem se mi save olsem wanem blong talem wan toktok long stret taem long yu, O laen blong Isrel. Taem we yu taed, hem i wekemap evri moning. Hem i wekemap sorae blong mi blong lisin olsem wan waes man."},{"vNo":"5 ","txt":"Lod God i bin openem sorae blong mi, mo mi no bin go agensem, mo mi no bin tanem bak."},{"vNo":"6 ","txt":"Mi bin givim baksaed blong mi long ol man blong wip, mo ol jik blong mi long olgeta we i bin pulumaot ol hea blong mustas. Mi no bin haedem fes blong mi long olgeta we oli mekem mi sem mo olgeta we oli spet long fes blong mi."},{"vNo":"7 ","txt":"From Lod God bae i helpem mi, taswe bae mi no save lus. Taswe mi mekem fes blong mi i luk olsem se oli mekem long ston, mo mi save se bae mi no sem."},{"vNo":"8 ","txt":"Mo Lod i stap klosap, mo hem i soemaot se mi no gat rong. Huia bae i rao wetem mi? Bae yumi stanap tugeta. Huia i man we i agensem mi? Letem hem i kam klosap long mi, mo bae mi panisim hem wetem paoa blong maot blong mi."},{"vNo":"9 ","txt":"From Lod God bae i helpem mi. Mo olgeta evriwan we bae oli jajem mi, luk, olgeta evriwan bae oli kam olfala olsem ol klos, mo bataflae bae i kakae olgeta evriwan."},{"vNo":"10 ","txt":"Huia i stap long medel blong yufala we i fraet long Lod, we i folem voes blong wokman blong hem, we i wokbaot long tudak mo i no gat laet?"},{"vNo":"11 ","txt":"Luk, yufala evriwan we i laetem faea, we i raonem yufala bakegen wetem ol samting ia we i stap laet long naet, wokbaot long laet blong faea blong yufala mo long ol samting ia we yufala i bin laetem. Samting ia bae yufala i kasem long han blong mi—bae yufala i ledaon wetem sore."}]}