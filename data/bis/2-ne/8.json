{"heading":"Long ol las dei, Lod bae i leftemap tingting blong Saeon mo karem Isrel i kam tugeta—Ol pipol we Lod i bin pemaot bae oli kam long Saeon wetem bigfala glad—Luk long Aesea 51 mo 52:1–2. Raonabaot 559–545 yia bifo Kraes i bon.","prevAbbr":"2-ne","prevNo":7,"nextAbbr":"2-ne","nextNo":9,"chapterTitle":"2 Nifae 8","verses":[{"vNo":"1 ","txt":"Lisin long mi, yufala we i stap folem stret fasin. Luk long ston we oli bin katemaot yufala, mo long dip hol ia we oli bin pulumaot yufala long hem."},{"vNo":"2 ","txt":"Luk long Ebraham, papa blong yufala, mo long Sera, hem we i bin bonem yufala; from mi bin singaotem hemwan nomo, mo mi bin blesem hem."},{"vNo":"3 ","txt":"From Lod bae i leftemap tingting blong Saeon, bae hem i leftemap tingting blong evri emti ples blong hem; mo bae hem i mekem ol ples blong hem we i no gat man long hem, i kam olsem Iden, mo drae ples blong hem olsem garen blong Lod. Bae oli faenem glad mo bigfala glad long hem, talem tangkyu mo singsing blong pres."},{"vNo":"4 ","txt":"Lisin long mi, ol pipol blong mi; mo givim sorae blong yufala long mi, O kantri blong mi; from wan loa bae i kamaot long mi, mo bae mi mekem jajmen blong mi blong stap olsem wan laet blong ol pipol."},{"vNo":"5 ","txt":"Stret fasin blong mi i klosap; fasin blong sevem man blong mi i bin go aot, mo han blong mi bae i jajem ol pipol. Ol aelan bae oli gat hop long mi, mo bae oli gat tras long han blong mi."},{"vNo":"6 ","txt":"Leftemap ol ae blong yufala i go long ol heven, mo lukluk long wol we i daon; from ol heven bae oli lus olsem smok, mo wol bae i kam olfala olsem wan klos; mo olgeta we i stap long hem bae oli ded long sem fasin. Be fasin blong sevem man, blong mi bae i stap long oltaem, mo stret fasin blong mi bae oli no save kanselem."},{"vNo":"7 ","txt":"Lisin long mi, yufala we i save stret fasin, ol pipol we mi bin raetem loa blong mi long ol hat blong yufala, no fraet long taem we ol pipol i stap blemem yufala, mo tu yufala i no fraet long ol rabis toktok blong olgeta."},{"vNo":"8 ","txt":"From bataflae bae i kakae olgeta evriwan olsem wan klos, mo bebet bae i kakae olgeta evriwan olsem wul. Be stret fasin blong mi bae i stap blong oltaem, mo fasin blong sevem man, blong mi long wan jeneresen i go long narafala jeneresen."},{"vNo":"9 ","txt":"Wekap, wekap! Putum paoa long yu, O han blong Lod; wekap olsem long ol dei blong bifo. I no yu we i bin katem Rahab, mo bin givim kil long dragon?"},{"vNo":"10 ","txt":"I no yu we i bin mekem solwota i drae, ol solwota we i dip bigwan; we i bin mekem ol dip ples blong solwota wan rod blong olgeta we oli bin sev blong oli save pas tru long hem?"},{"vNo":"11 ","txt":"Taswe, ol pipol we Lod i bin pemaot bae oli kambak, mo kam wetem ol singsing long Saeon; mo glad ia we i no save finis mo tabu fasin bae i stap long ol hed blong olgeta; mo bae oli kasem glad mo hapi; sore mo krae bae i ronwe."},{"vNo":"12 ","txt":"Mi mi hem; yes, mi mi hem we i leftemap tingting blong yu. Luk, yu yu huia, blong bae yu stap fraet long man, we bae i ded, mo long boe blong man, we bae i stap olsem gras?"},{"vNo":"13 ","txt":"Mo yu fogetem Lod, man we i mekem yu, we i bin stretemaot ol heven, mo i mekem fandesen blong wol, mo i bin fraet oltaem evri dei, from kros blong enemi, i olsem se hem i rere blong smasem gud? Mo wehem kros blong enemi?"},{"vNo":"14 ","txt":"Wan prisena blong wan kantri we i stap farawe i hariap, blong mekem se bae hem i save kam fri, mo mekem se bae hem i no ded long hol, mo blong mekem se bae hem i no sot long bred blong hem."},{"vNo":"15 ","txt":"Be mi mi Lod, God blong yu, we ol wef blong mi i bin mekem bigfala noes; Lod blong ol Host i nem blong mi."},{"vNo":"16 ","txt":"Mo mi bin putum ol toktok blong mi long maot blong yu, mo mi bin kavremap yu wetem pikja blong han blong mi, blong mekem se mi save planem ol heven mo mekem ol fandesen blong wol, mo talem long Saeon: Luk, yu yu pipol blong mi."},{"vNo":"17 ","txt":"Wekap, wekap, stanap, O Jerusalem, we yu bin dring long han blong Lod, kap blong kros blong hem—yu bin dringim ol makas blong kap we i mekem man i seksek from fraet, we oli bin skwisimaot—"},{"vNo":"18 ","txt":"Mo i no gat wan blong lidim hem long medel blong evri boe we hem i bin bonem; mo tu i no gat wan we i tekem hem wetem han long evri boe we hem i bin resemap."},{"vNo":"19 ","txt":"Tufala boe ia i kam long yu, we bae i sore long yu—ded blong yu mo smasem gud blong yu, mo hanggri mo naef blong faet—mo tru long hem bae mi leftemap tingting blong yu?"},{"vNo":"20 ","txt":"Ol boe blong yu ol ae i bin foldaon, be tufala ia nomo i no bin foldaon; tufala i slip long kona blong evri rod; olsem wan wael buluk long wan net, oli fulap long kros blong Lod, woning toktok blong God blong yu."},{"vNo":"21 ","txt":"Taswe harem samting ia naoia, yu yu gat hadtaem, mo yu drong, mo i no wetem waen."},{"vNo":"22 ","txt":"Olsem ia nao Lod blong yu i talem, Lod mo God blong yu i toktok from stamba tingting blong ol pipol blong hem; luk, mi bin tekemaot long han blong yu kap we i mekem man i seksek from fraet, makas blong kap blong kros blong mi; bae yu nomo dring bakegen."},{"vNo":"23 ","txt":"Be bae mi putum hem long han blong olgeta we i givim hadtaem long yu; we oli bin talem long sol blong yu se: Bodaon, blong mekem se mifala i save go ova—mo yu yu bin leimdaon bodi blong yu olsem graon mo olsem rod blong olgeta ia we oli bin go ova."},{"vNo":"24 ","txt":"Wekap, wekap, putum paoa blong yu long yu, O Saeon; Werem ol naes klos blong yu, O Jerusalem, tabu bigtaon; from stat long taem i go bae i no gat wan bae i kam insaed long yu, olgeta we i no sakomsaes mo olgeta we i no klin."},{"vNo":"25 ","txt":"Sekemaot yuwan long das; girap, sidaon, O Jerusalem; tekemaot yuwan long ol rop long nek blong yu, O prisena gel blong Saeon."}]}