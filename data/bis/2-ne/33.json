{"heading":"Ol toktok blong Nifae i tru—Oli testifae long saed blong Kraes—Olgeta we i biliv long Kraes bae oli bilivim ol toktok blong Nifae, we bae oli stanap olsem witnes long fored blong jea blong jajmen. Raonabaot 559–545 yia bifo Kraes i bon.","prevAbbr":"2-ne","prevNo":32,"nextAbbr":"jacob","nextNo":1,"chapterTitle":"2 Nifae 33","verses":[{"vNo":"1 ","txt":"Mo nao mi, Nifae, mi no save raetem evri samting we oli bin tijim long medel blong ol pipol blong mi; mo tu mi mi no strong tumas blong raet, olsem we mi save toktok; from taem we wan man i toktok wetem paoa blong Tabu Spirit, paoa blong Tabu Spirit i karem toktok ia i go long ol hat blong ol pikinini blong ol man."},{"vNo":"2 ","txt":"Be luk, i gat plante we oli mekem ol hat blong olgeta i kam strong agensem Tabu Spirit, mekem se hem i no gat eni ples long olgeta; from samting ia, oli sakemaot plante samting we oli bin raetem mo oli ting se oli olsem ol samting nating."},{"vNo":"3 ","txt":"Be mi, Nifae, mi bin raetem wanem we mi bin raetem, mo mi tekem samting ia olsem wan samting we i gat bigfala yus mo speseli long ol pipol blong mi. From mi prea oltaem from olgeta long dei, mo wota blong ol ae blong mi i mekem pilo blong mi i wetwet long naet, from olgeta; mo mi prea long God blong mi wetem fet, mo mi save se bae hem i harem prea blong mi."},{"vNo":"4 ","txt":"Mo mi save se Lod God bae i konsekretem ol prea blong mi blong helpem ol pipol blong mi. Mo ol toktok we mi bin raetem long taem we mi no save raet gud bae oli kam strong long olgeta; from i mekem olgeta blong mekem gudfasin; i talem long olgeta long saed blong ol papa blong olgeta; mo i tokbaot Jisas, mo mekem olgeta blong biliv long hem, mo blong stap strong kasem en, we i laef we i no save finis."},{"vNo":"5 ","txt":"Mo hem i toktok strong agensem sin, folem klia fasin blong trutok; from samting ia, bae i no gat man i kros long ol toktok we mi bin raetem hemia nomo sapos man ia i no gat spirit blong devel."},{"vNo":"6 ","txt":"Mi glad long klia fasin; mi glad long trutok; mi glad long Jisas blong mi, from hem i bin pemaot sol blong mi long hel."},{"vNo":"7 ","txt":"Mi gat bigfala lav long ol pipol blong mi, mo bigfala fet long Kraes we bae mi mitim plante sol we i no gat mak long jea blong jajmen blong hem."},{"vNo":"8 ","txt":"Mi gat bigfala lav long ol Jiu—mi talem Jiu, from mi minim olgeta we mi kamaot long olgeta."},{"vNo":"9 ","txt":"Mi gat bigfala lav tu long ol Jentael. Be luk, from i no gat wan long olgeta ia we mi save gat hop long olgeta hemia nomo sapos oli no stretem ol rabis fasin blong olgeta wetem Kraes, mo go tru long smol get, mo wokbaot long stret rod we i lid i go long laef, mo i gohed long rod kasem en blong dei blong tes."},{"vNo":"10 ","txt":"Mo nao, ol brata blong mi we mi lavem tumas, mo tu ol Jiu, mo evriwan long evri en blong wol, lisin long ol toktok ia mo biliv long Kraes; mo sapos yufala i no biliv long ol toktok ia biliv long Kraes. Mo sapos bae yufala i biliv long Kraes bae yufala i biliv long ol toktok ia, from oli ol toktok blong Kraes, mo hem i bin givim ol toktok ia long mi; mo oli tijim evri man se oli mas mekem gud samting."},{"vNo":"11 ","txt":"Mo sapos oli no ol toktok blong Kraes, yufala i jajem—from Kraes bae i soem long yufala, wetem paoa mo bigfala glori, we oli ol toktok blong hem, long las dei; mo yu mo mi bae yumi stanap fesem yumitu long fored blong kot blong hem; mo bae yufala i save se hem i bin givim oda long mi blong raetem ol samting ia, i nomata we mi no save raet gud."},{"vNo":"12 ","txt":"Mo mi prea long Papa long nem blong Kraes blong plante long yumi, sapos i no yumi evriwan, i save sev long kingdom blong hem long bigfala mo las dei."},{"vNo":"13 ","txt":"Mo nao, ol brata blong mi we mi lavem tumas, olgeta evriwan we oli blong laen blong Isrel, mo yufala evriwan long evri en blong wol, mi toktok long yufala olsem wan voes blong wan we i stap singaot long das; gudbae kasem taem we bigfala dei ia bae i kam."},{"vNo":"14 ","txt":"Mo yufala we bae i no tekempat long gud fasin blong God, mo respektem ol toktok blong ol Jiu, mo tu ol toktok blong mi, mo ol toktok we bae i kamaot long maot blong Smol Sipsip blong God, luk, mi talem long yufala wan gudbae we i no gat en, from ol toktok ia bae oli panisim yufala long las dei."},{"vNo":"15 ","txt":"From wanem mi lokem long wol, bae oli go agensem yufala long kot blong jajmen; from olsem ia nao Lod i bin givim oda long mi, mo mi mas obei. Amen."}]}