{"heading":"","prevAbbr":"welcome","nextAbbr":"introduction","prevNo":1,"nextNo":1,"chapterTitle":"Buk blong Momon","verses":[{"txt":"Wan Histri we Momon I Bin Raetem Wetem Han blong Hem long Ol Buk we I Bin Tekem long Ol Buk blong Nifae","isHeader":true},{"txt":"From samting ia, buk ia i holem samfala pat nomo blong ol histri long saed blong ol pipol blong Nifae, mo tu blong ol man blong Leman—Oli bin raetem i go long ol man blong Leman, we oli smol haf nomo blong laen blong Isrel; mo tu long ol Jiu mo Jentael—Oli bin raetem folem komanmen, mo tu tru long spirit blong profesi mo blong revelesen—Oli bin raetem mo lokem, mo oli bin haedem wetem Lod, blong mekem se oli no save lus—Blong kamaot tru long presen mo paoa blong God blong tanem toktok blong hem—I bin lokem wetem han blong Moronae, mo i bin haedem wetem Lod, blong kamaot long raet taem tru long wei blong ol Jentael—Tanem toktok blong buk ia tru long presen blong God."},{"txt":"Samfala pat i bin kamaot long Buk blong Ita tu, we i wan histri blong ol pipol blong Jared, we oli bin seraot olbaot long taem we Lod i bin jenisim ol lanwis blong ol pipol, taem we oli bin stap bildim wan taoa blong go long heven—We i blong soemaot long ol smol haf nomo blong laen blong Isrel wanem ol gudfala samting we Lod i bin mekem long ol bubu blong olgeta; mo blong oli save gat save long saed blong ol kavenan blong Lod, blong hem i no sakemaot olgeta blong oltaem—Mo tu blong winim tingting blong ol Jiu mo Jentael we Jisas hem i Kraes, God we i no Save Finis, we i soemaot hemwan long evri kantri—Mo nao, sapos i gat sam samting we i no stret oli ol mistek blong ol man; from samting ia, no toktok agensem ol samting blong God, blong mekem se yufala i stap klin gud long fored blong jea blong jajmen blong Kraes."},{"txt":"Fasfala translesen aot long ol buk ia i go long Inglis, tru long Josef Smit, Junia"},{"txt":"Fastaem we oli printim buk long Inglis hem i long Palmaera, Niu Yok, USA, long 1830"}]}