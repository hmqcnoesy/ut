{"heading":"Ol trifala witnes mo wok hemwan bae i stanap olsem wan testemoni we Buk blong Momon i tru.","prevAbbr":"ether","prevNo":4,"nextAbbr":"ether","nextNo":6,"chapterTitle":"Ita 5","verses":[{"vNo":"1 ","txt":"Mo nao mi, Moronae, i bin raetem ol toktok we Lod i bin givim oda long mi, folem memori blong mi; mo mi bin talem long yufala ol samting we mi bin silim; taswe no tajem olgeta, blong yu save transletem; from samting ia i blokem yu, hemia nomo sapos i no long taem olsem, bae i stap long waes tingting blong God."},{"vNo":"2 ","txt":"Mo Luk, yu save gat janis blong save soem ol buk ia long olgeta we bae i helpem blong karem wok ia i kam;"},{"vNo":"3 ","txt":"Mo long tri bae oli soemaot olgeta tru long paoa blong God; from samting ia bae oli save tru se ol samting ia i tru."},{"vNo":"4 ","txt":"Mo long maot blong tri witnes bae ol samting ia i stanap; mo testemoni blong tri, mo wok ia, long samting ia bae oli soemaot paoa blong God mo tu toktok blong hem, long we Papa, mo Pikinini, mo Tabu Spirit i witnesem—mo evri samting ia bae i stap olsem wan testemoni agensem wol long las dei."},{"vNo":"5 ","txt":"Mo sapos i olsem se oli sakem sin mo kam long Papa long nem blong Jisas, bae oli akseptem olgeta long kingdom blong God."},{"vNo":"6 ","txt":"Mo nao, sapos mi no gat eni raet long ol samting ia, yufala i jajem, from bae yufala i save se mi mi gat raet taem we bae yufala i luk mi, mo bae yumi stanap long fored blong God long las dei. Amen."}]}