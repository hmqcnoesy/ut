{"heading":"Moronae i mekem i kam smol ol toktok blong Ita we hem i bin raetem—Oli soemaot laen blong famle blong Ita—Lanwis blong ol laen blong Jared i no bin jenis long Taoa blong Babel—Lod i promes blong lidim olgeta i go long wan graon we i gud tumas mo mekem olgeta i kam wan gudfala kantri.","prevAbbr":"morm","prevNo":9,"nextAbbr":"ether","nextNo":2,"chapterTitle":"Ita 1","verses":[{"vNo":"1 ","txt":"Mo nao mi, Moronae, mi gohed blong raetem wan histri blong olgeta we i bin stap bifo we ol han blong Lod i bin smasem gud olgeta long fes blong kantri ia long not."},{"vNo":"2 ","txt":"Mo mi tekem histri blong mi aot long ol twenti mo fo buk we ol pipol blong Limhae i bin faenem, we oli singaotem Buk blong Ita."},{"vNo":"3 ","txt":"Mo from mi ting se fasfala pat blong histri ia, we i tokbaot wok blong mekem wol ia, mo tu long saed blong Adam, mo wan histri stat long taem ia i go kasem bigfala taoa, mo eni samting we i bin hapen long medel blong ol pikinini blong ol man kasem taem ia, i stap long medel blong ol Jiu—"},{"vNo":"4 ","txt":"Taswe mi no raetem ol samting ia we i bin hapen stat long ol dei blong Adam kasem taem ia; be oli stap long ol buk; o eni man we i faenem olgeta, semfala man ia bae i gat paoa blong hem i save kasem ful histri."},{"vNo":"5 ","txt":"Be luk, mi no givim ful histri, be wan pat blong histri mi givim, stat long taoa go kasem taem we oli bin smasgud."},{"vNo":"6 ","txt":"Mo long fasin ia mi givim histri ia. Hem we hem i bin raetem histri ia i bin Ita, mo hem i bin wan laen blong Korianta."},{"vNo":"7 ","txt":"Korianta i bin boe blong Moron."},{"vNo":"8 ","txt":"Mo Moron i bin boe blong Item."},{"vNo":"9 ","txt":"Mo Item i bin boe blong Aha."},{"vNo":"10 ","txt":"Mo Aha i bin boe blong Set."},{"vNo":"11 ","txt":"Mo Set i bin boe blong Siblon."},{"vNo":"12 ","txt":"Mo Siblon i bin boe blong Kom."},{"vNo":"13 ","txt":"Mo Kom i bin boe blong Koriantum."},{"vNo":"14 ","txt":"Mo Koriantum i bin boe blong Amnigada."},{"vNo":"15 ","txt":"Mo Amnigada i bin boe blong Eron."},{"vNo":"16 ","txt":"Mo Eron i bin wan laen blong Het, we i bin boe blong Hiatom."},{"vNo":"17 ","txt":"Mo Hiatom i bin boe blong Lib."},{"vNo":"18 ","txt":"Mo Lib i bin boe blong Kis."},{"vNo":"19 ","txt":"Mo Kis i bin boe blong Korom."},{"vNo":"20 ","txt":"Mo Korom i bin boe blong Livae."},{"vNo":"21 ","txt":"Mo Livae i bin boe blong Kim."},{"vNo":"22 ","txt":"Mo Kim i bin boe blong Morianton."},{"vNo":"23 ","txt":"Mo Morianton i bin wan laen blong Riplakis."},{"vNo":"24 ","txt":"Mo Riplakis i bin boe blong Ses."},{"vNo":"25 ","txt":"Mo Ses i bin boe blong Het."},{"vNo":"26 ","txt":"Mo Het i bin boe blong Kom."},{"vNo":"27 ","txt":"Mo Kom i bin boe blong Koriantum."},{"vNo":"28 ","txt":"Mo Koriantum i bin boe blong Ima."},{"vNo":"29 ","txt":"Mo Ima i bin boe blong Oma."},{"vNo":"30 ","txt":"Mo Oma i bin boe blong Sul."},{"vNo":"31 ","txt":"Mo Sul i bin boe blong Kib."},{"vNo":"32 ","txt":"Mo Kib i bin boe blong Oraeha, we i bin boe blong Jared;"},{"vNo":"33 ","txt":"We Jared ia i bin kam fored wetem brata blong hem mo ol famle blong tufala, wetem sam narafala mo ol famle blong olgeta, aot long bigfala taoa, long taem we Lod i bin jenisim lanwis blong ol pipol, mo i bin promes long kros blong hem se oli mas seraot olbaot long ful fes blong wol; mo folem toktok blong Lod, ol pipol i bin seraot olbaot."},{"vNo":"34 ","txt":"Mo brata blong Jared from hem i wan bigfala mo strongfala man, mo wan man we Lod i laekem hem tumas, Jared, brata blong hem, i bin talem long hem: Prea long Lod, blong bae hem i no jenisim lanwis blong yumi blong yumi no save ol toktok blong yumi."},{"vNo":"35 ","txt":"Mo i bin hapen se brata blong Jared i bin prea long Lod, mo Lod i bin gat sore long Jared; taswe hem i no bin jenisim lanwis blong Jared; mo Jared mo brata blong hem, Lod i no bin jenisim lanwis blong tufala."},{"vNo":"36 ","txt":"Afta, Jared i bin talem long brata blong hem: Prea bakegen long Lod, mo bae i save olsem se hem i tanem kros blong hem i gowe long olgeta we oli ol fren blong yumi, blong hem i no jenisim lanwis blong olgeta."},{"vNo":"37 ","txt":"Mo i bin hapen se brata blong Jared i bin prea long Lod, mo Lod i bin gat sore long ol fren blong olgeta mo ol famle blong olgeta tu, mekem se hem i no bin jenisim lanwis blong olgeta."},{"vNo":"38 ","txt":"Mo i bin hapen se Jared i bin toktok bakegen long brata blong hem, i talem: Go mo askem long Lod sapos hem bae i pusum yumi aot long graon, mo sapos hem bae i pusum yumi aot long graon, askem long hem wea ples bae yumi go. Be huia i save be bae Lod i tekem yumi go long wan graon we i moa gud bitim evri graon long wol? Mo sapos bae i olsem, bae yumi holem taet fet long Lod, blong mekem se yumi save kasem hem blong yumi olsem se i kam long ol papa."},{"vNo":"39 ","txt":"Mo i bin hapen se brata blong Jared i bin prea long Lod folem toktok we i bin kamaot long maot blong Jared."},{"vNo":"40 ","txt":"Mo i bin hapen se Lod i bin harem brata blong Jared, mo i bin gat sore long hem, mo i bin talem long hem:"},{"vNo":"41 ","txt":"Go wok mo karem i kam tugeta ol grup blong ol anamol blong yu, ol man tugeta wetem woman, blong evri kaen; mo tu long ol sid blong graon blong evri kaen; mo ol famle blong yu; mo tu Jared brata blong yu mo famle blong hem; mo tu ol fren blong yu mo ol famle blong olgeta, mo ol fren blong Jared mo ol famle blong olgeta."},{"vNo":"42 ","txt":"Mo taem we yu bin mekem samting ia bae yu go long fored blong olgeta daon long vale we i stap long not. Mo long ples ia bae mi mitim yu, mo bae mi go long fored blong yu long wan graon we i moa gud bitim evri graon blong wol."},{"vNo":"43 ","txt":"Mo long ples ia bae mi blesem yu mo ol pikinini blong yu, mo resemap long mi aot long ol pikinini blong yu mo ol pikinini blong brata blong yu, mo olgeta we bae oli go wetem yu, wan strong kantri. Mo bae i no gat wan we i moa strong bitim kantri we bae mi resemap long mi blong ol pikinini blong yu, long ful fes blong wol. Mo olsem ia nao bae mi mekem long yu from longfala taem ia we yu bin prea long mi."}]}