{"heading":"Moronae i singaotem olgeta we i no biliv long Kraes blong sakem sin—Hem i talemaot wan God blong ol merikel, we i givim ol revelesen mo i poremaot ol presen mo ol saen long olgeta we i holem taet fet—Ol merikel i stop from fasin blong no gat bilif—Ol saen i folem olgeta we i biliv—Oli askem strong long ol man blong oli mas waes, mo holem ol komanmen. Raonabaot 401–421 yia afta Kraes i bon.","prevAbbr":"morm","prevNo":8,"nextAbbr":"ether","nextNo":1,"chapterTitle":"Momon 9","verses":[{"vNo":"1 ","txt":"Mo nao, mi toktok tu long saed blong olgeta we i no biliv long Kraes."},{"vNo":"2 ","txt":"Luk, bae yufala i biliv long dei blong panis blong yufala—luk, taem we Lod bae i kam, yes, we i bigfala dei ia taem we wol bae i kam tugeta olsem wan skrol, mo ol samting blong wol bae i ronaot wetem hot we i hot tumas, yes, long bigfala dei ia we bae oli karem yufala blong stanap long fored blong Smol Sipsip blong God—long taem ia bae yufala i talem se i no gat wan God?"},{"vNo":"3 ","txt":"Long taem ia bae yufala i gohed blong tanem baksaed long Kraes, o yufala i save luk Smol Sipsip blong God? Yufala i ting se bae yufala i stap wetem hem, long taem we yufala i save ol rong blong yufala? Yufala i ting se bae yufala i save stap glad blong stap wetem tabu Man ia, taem we ol sol blong yufala i fulap wetem wan save blong ol rong we from we yufala i bin brekem ol loa blong hem long eni taem?"},{"vNo":"4 ","txt":"Luk, mi talem long yufala se bae yufala i harem moa nogud blong stap wetem wan tabu mo stret God, long wan save blong ol doti blong yufala long fored blong hem, bitim we bae yufala i harem blong stap wetem ol sol we i kasem panis long hel."},{"vNo":"5 ","txt":"From luk, taem we bae yufala i kam blong luk neked blong yufala long fored blong God, mo tu glori blong God, mo tabu fasin blong Jisas Kraes, bae i laetem wan flem blong wan faea we i no save ded long yufala."},{"vNo":"6 ","txt":"O long taem ia yufala we i no biliv, tanem yufala i go long Lod, askem strong long Papa long nem blong Jisas, blong maet bae oli save faenem se yufala i no gat mak long yufala, klin, naes, mo waet, from yufala i bin kam klin tru long blad blong Smol Sipsip, long bigfala mo las dei."},{"vNo":"7 ","txt":"Mo bakegen mi toktok long yufala we i tanem bakesaed long ol revelesen blong God, mo talem se oli stop finis, se i no gat eni revelesen, o ol profesi, o ol presen, o fasin blong mekem sikman i kam oraet, o fasin blong toktok long plante lanwis, mo fasin blong talem mining blong ol lanwis."},{"vNo":"8 ","txt":"Luk mi talem long yufala, hem we i tanem baksaed long ol samting ia, i no save gospel blong Kraes; yes, hem i no bin ridim ol skripja, sapos hem i bin ridim, hem i no save andastanem olgeta."},{"vNo":"9 ","txt":"From yumi no ridim se God i semak long yestedei, tede, mo blong oltaem, mo long hem i no gat jenis mo i no save mekem wan smol jenis?"},{"vNo":"10 ","txt":"Mo nao, sapos yufala i bin tingting long yufala wan God we i stap jenis, mo long hem i save mekem wan smol jenis, ale yufala i bin tingting long yufala bakegen wan god we i no wan God blong ol merikel."},{"vNo":"11 ","txt":"Be luk, bae mi soem long yufala wan God blong ol merikel, we i God blong Ebraham, mo God blong Aesak, mo God blong Jekob; mo i semfala God we i bin mekem ol heven mo wol, mo evri samting we long olgeta i stap."},{"vNo":"12 ","txt":"Luk, hem i bin mekem Adam, mo tru long Adam i bin kam foldaon blong man. Mo from foldaon blong man, Jisas Kraes i bin kam, hem i Papa mo Pikinini; mo from Jisas Kraes, fasin blong pemaot man i bin kam."},{"vNo":"13 ","txt":"Mo from fasin blong pemaot man, we i bin kam tru long Jisas Kraes, oli stap karem olgeta i kambak long fes blong Lod; yes, hemia i samting we tru long hem Lod i pemaot evri man, from ded blong Kraes, i mekem i hapen laef bakegen, we i mekem i hapen wan fasin blong pemaot man aot long wan slip we i no gat en, long slip ia evri man bae i wekap tru long paoa blong God, taem we pupu bae i blu; mo bae oli kam fored, ol smolfala tugeta wetem bigfala, mo evriwan bae i stanap long fored blong kot blong hem, oli bin pemaot olgeta finis mo oli bin kam lus long rop blong ded we i no save finis, we ded ia i wan ded blong bodi."},{"vNo":"14 ","txt":"Mo long taem ia jajmen i kam blong Tabu Wan long olgeta; mo afta i kam taem we hem we i doti bae i stap doti yet; mo hem we i stret bae i stap stret yet; hem we i glad bae i stap glad yet; mo hem we i no glad bae i stap no glad yet."},{"vNo":"15 ","txt":"Mo nao, O yufala olgeta we i bin tingting long yufala bakegen wan god we i no save mekem ol merikel, mi wantem askem long yufala, evri samting ia i bin pas, long wanem we mi bin tokabot? En i bin kam finis? Luk mi talem long yufala, No; mo God i no bin stop blong stap wan God blong ol merikel."},{"vNo":"16 ","txt":"Luk, ol samting we God i bin mekem i gudfala long ol ae blong yumi? Yes, mo huia i save andastanem ol gudfala wok blong God?"},{"vNo":"17 ","txt":"Huia bae i talem se i no bin wan merikel, we tru long toktok blong hem, heven mo wol bae i stap; mo tru long paoa blong toktok blong hem, i bin mekem man long das blong graon; mo tru long paoa blong toktok blong hem, ol merikel i bin hapen?"},{"vNo":"18 ","txt":"Mo huia bae i talem se Jisas Kraes i no bin mekem plante bigfala merikel? Mo i bin gat plante bigfala merikel we i bin hapen tru long ol han blong ol aposol?"},{"vNo":"19 ","txt":"Mo sapos ol merikel i bin hapen long taem ia, from wanem God i bin stop blong stap wan God blong ol merikel mo long sem taem stap wan Man we i no save jenis? Mo luk, mi talem long yufala, hem i no jenis; sapos hem i jenis, bae hem i stop blong stap God; mo hem i no stop blong stap God, mo i wan God blong ol merikel."},{"vNo":"20 ","txt":"Mo stamba tingting from wanem hem i stop blong mekem ol merikel long medel blong ol pikinini blong ol man, i from oli slak from oli bin lusum bilif, mo oli aot long stret fasin, mo oli no save God we oli mas trastem."},{"vNo":"21 ","txt":"Luk, mi talem long yufala se eni man we i biliv long Kraes, mo i no gat tingting nating blong no biliv strong; eni samting we bae hem i askem long Papa long nem blong Kraes, bae i givim long hem; mo promes ia i go long evriwan, hem i long ol en blong wol."},{"vNo":"22 ","txt":"From luk, olsem ia nao Jisas Kraes i bin talem, Pikinini blong God, long ol disaepol blong hem we bae i stap, yes, mo tu long evri disaepol blong hem, long fasin we grup blong pipol i harem hem: Yufala i go long ful wol, mo prijim gospel long evri man;"},{"vNo":"23 ","txt":"Mo hem we i biliv mo i kasem baptaes bae i sev, be hem we i no biliv bae i kasem panis;"},{"vNo":"24 ","txt":"Mo ol saen ia bae i folem olgeta we i biliv—long nem blong mi bae oli sakemaot ol devel; bae oli toktok wetem ol niu lanwis; bae oli holem ol snek; mo sapos oli dring eni posen we i save kilim man i ded bae i no smasem gud olgeta; bae oli putum ol han long olgeta we i sik mo bae oli kam oraet;"},{"vNo":"25 ","txt":"Mo eni man we bae i biliv long nem blong mi mo i no tingting blong no biliv strong, long hem bae mi talemaot se ol toktok blong mi i tru go kasem evri en blong wol ia."},{"vNo":"26 ","txt":"Mo nao, luk, huia i save stanap agensem ol wok blong Lod? Huia i save tanem baksaed long ol toktok blong hem? Huia bae i girap agensem paoa blong Lod we i strong tumas? Huia bae i luk daon long ol wok blong Lod? Huia bae i luk daon long ol pikinini blong Kraes? Luk, yufala evriwan we i luk daon long ol wok blong Lod, from bae yufala i sapraes mo ded."},{"vNo":"27 ","txt":"O ale no luk daon, mo no sapraes, be lisin mo obei long ol toktok blong Lod, mo askem Papa long nem blong Jisas, from eni samting we bae yufala i nidim. No gat tingting blong no biliv strong, be biliv, mo stat olsem long ol taem blong bifo, mo kam long Lod wetem ful hat blong yufala, mo wokem fasin blong sevem yufala wetem respek mo seksek from fraet long fored blong hem."},{"vNo":"28 ","txt":"Stap waes long ol dei blong tes blong yufala; tekemaot long yufala bakegen evri kaen doti; no askem, we i blong mekem yufala nomo i harem gud, be askem samting wetem wan strong tingting we i no save muvmuv, blong bae yufala i no foldaon long eni temtesen, be se bae yufala i wok blong God we i tru mo i stap laef."},{"vNo":"29 ","txt":"Meksua se yufala i no kasem baptaes taem we yufala i no stret; meksua se yufala i no tekem sakramen blong Kraes taem we yufala i no stret; be meksua se yufala i mekem evri samting long taem we yufala i stret, mo mekem samting ia long nem blong Jisas Kraes, Pikinini blong God we i stap laef; mo sapos yufala i mekem samting ia, mo stap strong kasem en, bae God i no sakemaot yufala long eni wei."},{"vNo":"30 ","txt":"Luk, mi toktok long yufala olsem se mi toktok aot long ol ded; from mi save se bae yufala i gat ol toktok blong mi."},{"vNo":"31 ","txt":"No tok agensem mi from mi no stret gud, mo tu papa blong mi from hem i no stret gud; mo tu olgeta we i bin raet bifo long hem; be i moa gud se yufala i talem tangkyu long God we hem i bin soemaot long yufala, samting blong mifala we i no stret gud, blong mekem se yufala i save lanem blong stap moa waes bitim we mifala i bin stap."},{"vNo":"32 ","txt":"Mo nao, luk, mifala i bin raetem histri ia folem save blong mifala, long ol leta we oli singaotem long medel blong mifala niufala lanwis blong Ijip, oli bin pasem daon long mifala mo mifala i bin jenisim, folem fasin blong toktok blong mifala."},{"vNo":"33 ","txt":"Mo sapos we ol buk blong mifala i bin bigwan inaf, mifala i bin raetem long lanwis blong Hibru; be mifala i bin jenisim lanwis blong Hibru tu; mo sapos we mifala i bin save raet long lanwis blong Hibru, luk, bae yufala i no bin gat eni samting we i no stret gud long histri blong mifala."},{"vNo":"34 ","txt":"Be Lod i save ol samting we mifala i bin raetem, mo tu se i no gat wan narafala pipol we i save lanwis blong mifala; mo from we i no gat wan narafala pipol i save lanwis blong mifala, taswe hem i bin mekem rere ol wei blong talem mining blong olgeta."},{"vNo":"35 ","txt":"Mo oli bin raetem ol samting ia blong mekem se mifala i save aotem long ol klos blong mifala ol blad blong ol brata blong mifala we i bin kam slak from oli bin lusum bilif."},{"vNo":"36 ","txt":"Mo luk, ol samting ia we mifala i bin wantem long saed blong ol brata blong mifala, yes, mo tu kambak blong olgeta blong save Kraes, oli folem ol prea blong evri sent we i bin stap long graon."},{"vNo":"37 ","txt":"Mo bae Lod Jisas Kraes i letem se ol prea blong olgeta i kasem ansa folem fet blong olgeta; mo bae God Papa i tingbaot kavenan we hem i bin mekem wetem laen blong Isrel; mo bae hem i blesem olgeta blong oltaem, tru long fet long nem blong Jisas Kraes. Amen."}]}