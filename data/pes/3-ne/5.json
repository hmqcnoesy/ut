{"heading":"نیفایان توبه می کنند و گناهانشان را تَرک می کنند — مورمون تاریخچۀ مردمش را می نویسد و سخن ابدی را به آنها اعلام می کند — اسرائیل از پراکندگی درازمدتش گرد آورده خواهد شد. نزدیک به ۲۲–۲۶ میلادی.","prevAbbr":"3-ne","prevNo":4,"nextAbbr":"3-ne","nextNo":6,"chapterTitle":"۳ نیفای ۵","verses":[{"vNo":"۱ ","txt":"و اینک بنگرید، در میان همۀ مردم نیفایان یک آدم زنده نبود که به سخنانی که همۀ پیامبران مقدّس گفته بودند کمترین شکی داشته باشد؛ زیرا آنها می دانستند که ناگزیر باید که آنها برآورده گردند."},{"vNo":"۲ ","txt":"و آنها می دانستند که لازم می بود که مسیح بیاید، به سبب نشانه های بسیاری که داده شده بودند، برپایۀ سخنان پیامبران؛ و به سبب چیزهایی که پیش از این رخ داده بودند، آنها می دانستند که همۀ چیزها ناگزیر باید برپایۀ آنچه که گفته شده بود رخ دهند."},{"vNo":"۳ ","txt":"بنابراین آنها همۀ گناهانشان، و کارهای پلیدشان، و روسپی گری هایشان را تَرک کردند، و با همۀ کوشایی خدا را شبانه روز خدمت کردند."},{"vNo":"۴ ","txt":"و اینک چنین گذشت که هنگامی که آنها همۀ راهزنان را زندانی کردند، به اندازه ای که هیچ کسی که کشته نشده بود فرار نکرد، آنها زندانیانشان را به زندان انداختند و واداشتند سخن خدا بر آنها موعظه شود؛ و همۀ کسانی که از گناهانشان توبه می کردند و به پیمانی وارد می شدند که آنها دیگر آدم کشی نکنند آزاد می شدند."},{"vNo":"۵ ","txt":"ولی همۀ کسانی که به پیمان وارد نشدند، و کسانی که هنوز هم به آن آدم کشی های مخفی در دل هایشان ادامه می دادند، آری، همۀ کسانی که دم از تهدید هایی علیه برادرانشان می زدند برپایۀ قانون محکوم و مجازات شدند."},{"vNo":"۶ ","txt":"و بدین گونه آنها به همۀ آن نابکاری ها، و سازمان های مخفی و پلیدی که در آن نابکاری بسیاری بود، و آدم کشی های بسیاری که انجام داده بودند پایان دادند."},{"vNo":"۷ ","txt":"و بدین گونه بیست و دوّمین سال، و بیست و سوّمین سال، و بیست وچهارمین و بیست و پنجمین نیز گذشت؛ و بدین گونه بیست و پنج سال گذشت."},{"vNo":"۸ ","txt":"و چیزهای بسیاری روی داد که در چشمان برخی بزرگ و شگفت انگیز بود؛ با این وجود، آنها همه نمی توانند در این کتاب نوشته شوند؛ آری، این کتاب نمی تواند حتّی یک صدم آنچه که در میان این همه مردم در مدّت بیست و پنج سال روی داد را دربرگیرد."},{"vNo":"۹ ","txt":"ولی بنگرید نگاشته هایی هستند که همۀ کارهای این مردم را دربردارند؛ و یک گزارش کوتاهتر ولی درست از سوی نیفای داده شده است."},{"vNo":"۱۰ ","txt":"بنابراین من نگاشته ام را از این چیزها برپایۀ نگاشتۀ نیفای، که بر ورقه هایی که ورقه های نیفای خوانده می شوند نگاشته ام."},{"vNo":"۱۱ ","txt":"و بنگرید، من نگاشته ها را بر ورقه هایی که من با دست های خودم ساخته ام می نگارم."},{"vNo":"۱۲ ","txt":"و بنگرید، من مورمون خوانده می شوم، بنام سرزمینِ مورمون خوانده شده، سرزمینی که آلما در آن کلیسا را در میان مردم برپا کرد، آری، نخستین کلیسایی که در میان آنها پس از سرپیچی آنها برپا شد."},{"vNo":"۱۳ ","txt":"بنگرید، من یک پیرو عیسی مسیح، پسر خدا هستم. من از سوی او خوانده شده ام تا سخنش را در میان مردمش اعلام کنم که آنها بتوانند زندگی ابدی داشته باشند."},{"vNo":"۱۴ ","txt":"و این لازم بوده است که من، برپایۀ خواست خدا، نگاشته ای از این چیزهایی که روی داده اند بنگارم که نیایش های کسانی که از اینجا رفته اند، که افراد مقدّسی بودند برپایۀ ایمانشان برآورده گردد —"},{"vNo":"۱۵ ","txt":"آری، نگاشتۀ کوتاهی از آنچه از زمانی که لیحای اورشلیم را ترک کرد، حتّی تا زمان کنونی رُخ داده است."},{"vNo":"۱۶ ","txt":"بنابراین من نگاشته ام را از سرگذشتی که از سوی کسانی که پیش از من بوده اند داده شده اند، تا آغاز روزگارم، می نگارم؛"},{"vNo":"۱۷ ","txt":"و سپس من از چیزهایی که با چشمان خودم دیده ام، نگاشته ای می نگارم."},{"vNo":"۱۸ ","txt":"و من می دانم که نگاشته ای که می نگارم نگاشته ای درست و راست است؛ با این وجود چیزهای بسیاری هستند که، به سبب زبانمان ما قادر نیستیم بنویسیم."},{"vNo":"۱۹ ","txt":"و اینک من به گفته ام، که از من است پایان می دهم، و به دادن گزارشی از چیزهایی که پیش از من بوده اند می پردازم."},{"vNo":"۲۰ ","txt":"من مورمون هستم، و نواده ای اصیل از لیحای. من دلیل دارم تا خدایم و مُنجی ام عیسی مسیح را ستایش کنم، که او پدرانمان را از سرزمین اورشلیم بیرون آورد، (و هیچ کسی نمی دانست مگر خودش و کسانی را که او از سرزمین بیرون آورد) و اینکه او به من و مردمم چنان دانش زیادی بر رستگاری روان هایمان داده است."},{"vNo":"۲۱ ","txt":"بدرستی او خاندان یعقوب را برکت داده است، و بر نوادگان یوسف مهربان بوده است."},{"vNo":"۲۲ ","txt":"و به همان اندازه ای که فرزندان لیحای فرمان های او را نگه داشته اند، او به آنها برکت داده و آنها را برپایۀ سخنش کامروا کرده است."},{"vNo":"۲۳ ","txt":"آری، و بدرستی او بازمانده ای از نوادگان یوسف را دوباره به دانش سَروَر خدایشان خواهد آورد."},{"vNo":"۲۴ ","txt":"و به هستی سَروَر سوگند، او از چهار گوشۀ زمین همۀ بازماندگان نوادگان یوسف را که بر روی همۀ زمین پراکنده شده اند گرد خواهد آورد."},{"vNo":"۲۵ ","txt":"و همان گونه که او با همۀ خاندان یعقوب پیمان بسته است، حتّی همانگونه پیمانی که او با خاندان یعقوب پیمان بسته است در زمان مناسب خودش، به بازآوری همۀ خاندان یعقوب به دانش از پیمانی که او با آنها بسته است برآورده خواهد شد."},{"vNo":"۲۶ ","txt":"و آنگاه آنها بازخریدارشان که عیسی مسیح، پسر خدا است را خواهند شناخت؛ و سپس آنها از چهار گوشۀ زمین به سرزمین های خودشان، از جایی که آنها پراکنده شده اند بازآورده خواهند شد؛ آری، به هستی سَروَر سوگند که چنین خواهد شد. آمین."}]}