{"heading":"در تاریکی، ندای مسیح نابودی مردم و شهرهای بسیاری را برای نابکاریشان اعلام می کند — او همچنین خدایی بودن خود را اعلام می کند، اعلام می کند که قانون موسی برآورده شده است، و آدمیان را دعوت به آمدن به سوی او و نجات یافتن می کند. نزدیک به ۳۴ میلادی.","prevAbbr":"3-ne","prevNo":8,"nextAbbr":"3-ne","nextNo":10,"chapterTitle":"۳ نیفای ۹","verses":[{"vNo":"۱ ","txt":"و چنین گذشت که ندایی در میان ساکنان زمین، بر روی همۀ این سرزمین شنیده شد، فریاد برآورده:"},{"vNo":"۲ ","txt":"وای، وای، وای بر این مردم؛ وای بر ساکنان تمامی زمین بجز آنهایی که توبه می کنند؛ زیرا اهریمن می خندد، و فرشتگانش به سبب کشته شدن پسران و دختران خوبروی مردمم شادمانی می کنند؛ و این به سبب نابکاری و کارهای پلید شان است که آنها فروافتاده اند!"},{"vNo":"۳ ","txt":"بنگرید، آن شهر عظیم زراحملا و ساکنان آن را من با آتش سوزانده ام."},{"vNo":"۴ ","txt":"و بنگرید، آن شهر عظیم مورونی را من واداشته ام تا در اعماق دریا فرو بُرده شود و ساکنان آن غرق شوند."},{"vNo":"۵ ","txt":"و بنگرید، آن شهر عظیم مورونیحا و ساکنان آن را من با زمین پوشانده ام تا نابکاری هایشان، و کارهای پلیدشان را از برابر رخسارم پنهان کنم، که خون پیامبران و مقدّسین علیه آنها دیگر نزد من نیاید."},{"vNo":"۶ ","txt":"و بنگرید، شهر جلجال را من واداشتم تا فرو رود، و ساکنان آن در اعماق زمین دفن شوند."},{"vNo":"۷ ","txt":"آری، و شهر اُنیحا و ساکنان آن، و شهر موکام و ساکنان آن، و شهر اورشلیم و ساکنان آن؛ و آب ها را واداشته ام تا به جای آنها بالا بیایند، تا نابکاری و کارهای پلیدشان را از برابر رخسارم پنهان سازم، که خون پیامبران و مقدّسین علیه آنها دیگر به نزد من نیاید."},{"vNo":"۸ ","txt":"و بنگرید، شهر جدیاندی و شهر جدیومنا، و شهر یعقوب و شهر جیمجمنو، همۀ اینها را واداشتم تا فرو روند، و تپّه ها و وادی هایی بجای آنها درست شوند؛ و ساکنان آنها را من در اعماق زمین دفن کرده ام، تا نابکاری و کارهای پلیدشان را از برابر رخسارم پنهان کنم، که خون پیامبران و مقدّسین علیه آنها دیگر به نزد من نیاید."},{"vNo":"۹ ","txt":"و بنگرید، آن شهر عظیم یعقوبوگات، که مردم یعقوبِ پادشاه در آن ساکن بودند، من واداشته ام تا به سبب گناهانشان و نابکاریشان، که به سبب آدمکشی ها و سازمان های مخفیشان فراتر از نابکاری تمامی زمین بود، با آتش سوزانده شوند؛ زیرا این آنها بودند که آرامش مردمم را و حکومت آن سرزمین را نابود کردند؛ بنابراین من واداشتم تا آنها سوزانده شوند، که آنها از برابر رخسارم نابود شوند، که خون پیامبران و مقدّسین علیه آنها دیگر نزد من نیاید."},{"vNo":"۱۰ ","txt":"و بنگرید، شهر لامان و شهر جاش، و شهر جاد و شهر کیشکومان و ساکنان آنها را من واداشته ام تا با آتش سوزانده شوند، به سبب نابکاری شان در بیرون انداختن پیامبران، و سنگسار کردن آنهایی که من فرستادم تا دربارۀ نابکاریشان و کارهای پلیدشان بر آنها اعلام کنند."},{"vNo":"۱۱ ","txt":"و چون آنها همۀ آنان را بیرون انداختند، که هیچ پرهیزکاری در میان آنها نبود، من آتشی را پایین فرستادم و آنها را نابود کردم که نابکاری و کارهای پلیدشان از برابر رخسار من پنهان شوند، که خون پیامبران و مقدّسینی که من به میان آنها فرستادم از زمین علیه آنها بر من فریاد برنیاورد."},{"vNo":"۱۲ ","txt":"و نابودی های بزرگ بسیاری را من واداشته ام تا به سبب نابکاری و کارهای پلیدشان، بر این سرزمین و بر این مردم آید."},{"vNo":"۱۳ ","txt":"ای همۀ شماهایی که امان داده شده اید برای اینکه شما پرهیزکارتر از آنها بودید، آیا اینک شما به سوی من بازنمی گردید و از گناهانتان توبه نمی کنید، و نمی گروید که من شما را شفا دهم؟"},{"vNo":"۱۴ ","txt":"آری، همانا من به شما می گویم، اگر شما به سوی من آیید شما زندگی جاویدان خواهید داشت. بنگرید، بازوی رحمت من به سوی شما دراز شده است، و هر کسی که بیاید، او را من خواهم پذیرفت؛ و برکت یافته هستند کسانی که به سوی من آیند."},{"vNo":"۱۵ ","txt":"بنگرید، من عیسی مسیح پسر خدا هستم. من آسمان ها و زمین، و همۀ چیزهایی که در آنها هستند را آفریدم. من از آغاز با پدر بودم. من در پدر هستم، و پدر در من است؛ و در من پدر نامش را شُکوه داده است."},{"vNo":"۱۶ ","txt":"من به سوی نزدیکانم آمدم و نزدیکانم مرا نپذیرفتند. و نوشته های مقدّس دربارۀ آمدن من تحقّق یافته اند."},{"vNo":"۱۷ ","txt":"و همۀ کسانی که مرا پذیرفته اند، به آنها عطا کرده ام تا فرزندان خدا شوند؛ و این را من به همۀ کسانی که بنام من ایمان آورند عطا خواهم کرد، زیرا بنگرید، از طریق من بازخرید شدن می آید، و در من قانون موسی برآورده می شود."},{"vNo":"۱۸ ","txt":"من نور و زندگی این جهانم. من الف و ی، آغاز و پایان هستم."},{"vNo":"۱۹ ","txt":"و شما دیگر برای من خون ریختن را پیشکش نکنید؛ آری، قربانی هایتان و پیشکشی های سوخته تان پایان خواهد یافت، زیرا من هیچکدام از قربانی های شما و پیشکشی های سوختۀ شما را نخواهم پذیرفت."},{"vNo":"۲۰ ","txt":"و به من دلی شکسته و روانی پشیمان را برای قربانی پیشکش کنید. و هر کسی با دلی شکسته و روحی پشیمان به سوی من آید، او را من با آتش و با روح القُدس تعمید خواهم داد، حتّی همان گونه که لامانیان، به سبب ایمانشان در من در زمان گرویدن شان، با آتش و با روح القُدس تعمید یافتند، و آنها این را نمی دانستند."},{"vNo":"۲۱ ","txt":"بنگرید، من به جهان آمده ام تا بازخرید کردن را بر جهان آورم، تا جهان را از گناه نجات دهم."},{"vNo":"۲۲ ","txt":"بنابراین، هر کسی توبه کند و مانند بچه ای کوچک به سوی من آید، او را من خواهم پذیرفت، زیرا ملکوتِ خدا برای چنین کسانی است. بنگرید، برای چنین کسانی من جانم را داده ام، و آن را دوباره گرفته ام؛ بنابراین ای شما کرانه های زمین، توبه کنید و به سوی من آیید و نجات یابید."}]}