{"heading":"عیسی فرمان می دهد: داوری نکنید؛ از خدا بخواهید؛ از پیامبران دروغین بپرهیزید — او به کسانی که خواست پدر را انجام می دهند رستگاری را وعده می دهد — مقایسه با متی ۷. نزدیک به ۳۴ میلادی.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"۳ نیفای ۱۴","verses":[{"vNo":"۱ ","txt":"و اینک چنین گذشت که هنگامی که عیسی این سخنان را گفت او دوباره بسوی آن جمعیّت برگشت و دهانش را بر آنها باز کرده گفتا: همانا، همانا، من به شما می گویم، داوری نکنید که داوری نشوید."},{"vNo":"۲ ","txt":"زیرا با داوریی که شما داوری کنید داوری خواهید شد؛ و با پیمانه ای که شما اندازه گیری کنید دوباره اندازه گیری خواهید شد."},{"vNo":"۳ ","txt":"و چرا تو به خَسی که در چشم برادر توست می نگری، ولی چوبی که در چشم خودت است را در نظر نمی گیری؟"},{"vNo":"۴ ","txt":"یا چگونه تو به برادر خودت می گویی: بگذار تا خَس را از چشم تو بیرون آورم — و بنگر، چوبی در چشم خودت است؟"},{"vNo":"۵ ","txt":"تو ای آدم دورو، نخست آن چوب را از چشم خودت بیرون آور؛ و سپس تو به روشنی خواهی دید تا خَس را از چشم برادرت بیرون آوری."},{"vNo":"۶ ","txt":"نه چیزی که مقدّس است را به سگان دهید نه مرواریدهایتان را پیش خوکان اندازید، مبادا آنان آنها را زیر پاهایشان پایمال کنند، و دوباره برگردند و شما را بِدَرند."},{"vNo":"۷ ","txt":"بخواهید، و آن به شما داده خواهد شد؛ جویا شوید، و شما آن را خواهید یافت؛ بکوبید، و آن برای شما باز خواهد شد."},{"vNo":"۸ ","txt":"زیرا هر کسی که بخواهد دریافت می کند؛ و او که جویا شود می یابد؛ و به او که در زند آن باز خواهد شد."},{"vNo":"۹ ","txt":"یا چه کسی از شما هست، کسی که اگر پسرش نان بخواهد به او سنگی دهد؟"},{"vNo":"۱۰ ","txt":"یا اگر او یک ماهی بخواهد، به او یک مار دهد؟"},{"vNo":"۱۱ ","txt":"پس اگر شما، پلید بوده، می دانید چگونه هدایای نیک به فرزندانتان دهید، چقدر بیشتر پدر شما که در بهشت است چیزهای نیک به آنهایی که از او بخواهند خواهد داد؟"},{"vNo":"۱۲ ","txt":"بنابراین، همۀ چیزها هر چه شما بخواهید که آدمیان بر شما کنند، شما همان گونه بر آنها کنید، زیرا این قانون موسی و نوشته های پیامبران است."},{"vNo":"۱۳ ","txt":"از دروازۀ تَنگ وارد شوید؛ زیرا گشاد است آن دروازه، و پهن است آن راهی که به نابودی هدایت می کند، و بسیاری هستند که به آن راه می روند؛"},{"vNo":"۱۴ ","txt":"برای اینکه تنگ است آن دروازه و باریک است راهی که به زندگی هدایت می کند، و عدۀ کمی هستند که آن را می یابند."},{"vNo":"۱۵ ","txt":"از پیامبران دروغین بپرهیزید که در لباس گوسفند می آیند، ولی در درون گُرگ های درنده هستند."},{"vNo":"۱۶ ","txt":"شما آنها را از میوه هایشان خواهید شناخت. آیا آدمیان انگورها را از خار، یا انجیر را از بوتۀ خار گرد می آورند؟"},{"vNo":"۱۷ ","txt":"همان گونه هر درخت خوب میوۀ نیکو می آورد؛ ولی یک درخت فاسد میوۀ بد می آورد."},{"vNo":"۱۸ ","txt":"نه یک درخت نیکو می تواند میوۀ بد آورد، نه یک درخت فاسد می تواند میوۀ نیکو آورد."},{"vNo":"۱۹ ","txt":"هر درختی که میوۀ نیکو پیش نیاورد بُریده شده و در آتش اندخته می شود."},{"vNo":"۲۰ ","txt":"از این رو، با میوه هایشان شما آنها را خواهید شناخت."},{"vNo":"۲۱ ","txt":"نه هر کسی که به من سَروَر سَروَر بگوید، به ملکوتِ آسمان وارد خواهد شد؛ بلکه او که خواست پدرم را که در بهشت است انجام دهد."},{"vNo":"۲۲ ","txt":"بسیاری در آن روز به من خواهند گفت: سَروَر، سَروَر، آیا ما بنام تو نبوّت نکرده ایم، و بنام تو ارواح پلید را بیرون نیانداخته ایم، و بنام تو کارهای شگفت انگیز بسیاری را انجام نداده ایم؟"},{"vNo":"۲۳ ","txt":"و آنگاه من به آنها اعلام خواهم کرد: من هرگز شما را نمی شناختم؛ از من دور شوید، شمایی که کار نادرست می کنید."},{"vNo":"۲۴ ","txt":"بنابراین، هر کسی که این گفته های من را بشنود و آنها را انجام دهد، من او را به مردی خِردمند همانند می کنم که خانه اش را بر یک صخره بنا کرد —"},{"vNo":"۲۵ ","txt":"و باران بارید و سیلاب ها جاری شدند، و بادها وزیدند و بر آن خانه کوبیدند؛ و آن فرو نریخت، زیرا آن بر یک صخره بنیاد شده بود."},{"vNo":"۲۶ ","txt":"و هر کسی که این گفته های من را بشنود و آنها را انجام ندهد همانند یک مرد بی خِرد خواهد بود، کسی که خانه اش را بر شن ساخت —"},{"vNo":"۲۷ ","txt":"و باران بارید و سیلاب ها جاری شدند، و بادها وزیدند و بر آن خانه کوبیدند؛ و آن فرو ریخت، و بزرگ بود فرو ریختن آن."}]}