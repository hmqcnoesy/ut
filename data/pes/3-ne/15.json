{"heading":"عیسی اعلام می کند که قانون موسی در او برآورده شده است — نیفایان گوسفندان دیگری هستند که او از آنها در اورشلیم سخن گفت — به سبب نابکاری، مردمِ سَروَر در اورشلیم از گوسفندان پراکنده شدۀ اسرائیل آگاه نیستند. نزدیک به ۳۴ میلادی.","prevAbbr":"3-ne","prevNo":14,"nextAbbr":"3-ne","nextNo":16,"chapterTitle":"۳ نیفای ۱۵","verses":[{"vNo":"۱ ","txt":"و اینک چنین گذشت که هنگامی که عیسی به این گفته ها پایان داد او به دور تا دور آن جمعیّت چشم دوخت، و به آنها گفت: بنگرید، شما چیزهایی که من آموزش دادم را پیش از اینکه بالا پیش پدرم بروم را شنیده اید؛ بنابراین، هر کسی که این گفته های من را به یاد داشته باشد و آنها را انجام دهد، او را من در روز آخر برمی خیزانم."},{"vNo":"۲ ","txt":"و چنین گذشت که هنگامی که عیسی این سخنان را گفت او درک کرد که برخی در میان آنها بودند که حیرت زده اند، و در شگفتند او چه نظری دربارۀ قانون موسی دارد؛ زیرا آنها این گفته را نفهمیدند که چیزهای کُهن گذشته اند، و اینکه همۀ چیزها نو شده اند."},{"vNo":"۳ ","txt":"و او به آنها گفت: حیرت نکنید که من به شما گفتم که چیزهای کُهن گذشته اند، و اینکه همۀ چیزها نو شده اند."},{"vNo":"۴ ","txt":"بنگرید، من به شما می گویم که قانونی که به موسی داده شده بود برآورده شده است."},{"vNo":"۵ ","txt":"بنگرید، من آنم که قانون را داد، و من آنم که با مردمم اسرائیل پیمان بستم؛ بنابراین، آن قانون در من برآورده شده است، زیرا من آمده ام تا آن قانون را برآورده سازم؛ بنابراین آن پایانی دارد."},{"vNo":"۶ ","txt":"بنگرید، من پیامبران را نابود نمی کنم، زیرا همۀ چیزهایی که در من برآورده نشده اند، همانا من به شما می گویم، همه برآورده خواهند شد."},{"vNo":"۷ ","txt":"و چون من به شما گفتم که چیزهای کُهن گذشته اند، من آنچه که دربارۀ چیزهایی که گفته شده اند می آیند را نابود نمی کنم."},{"vNo":"۸ ","txt":"زیرا بنگرید، پیمانی که من با مردمم بسته ام کاملاً برآورده نشده است؛ ولی آن قانونی که به موسی داده شده بود یک پایانی در من دارد."},{"vNo":"۹ ","txt":"بنگرید، من قانون و نور هستم. به من تکیه کنید و تا پایان پایداری کنید، و شما زندگی خواهید کرد؛ زیرا بر او که تا پایان پایداری کند من زندگی جاویدان خواهم داد."},{"vNo":"۱۰ ","txt":"بنگرید، من به شما فرمان هایی داده ام، بنابراین فرمان هایم را نگاه دارید. و این قانون موسی و پیامبران است، زیرا آنها براستی از من گواهی دادند."},{"vNo":"۱۱ ","txt":"و اینک چنین گذشت که هنگامی که عیسی این سخنان را گفت به آن دوازده تنی که برگزیده بود گفت:"},{"vNo":"۱۲ ","txt":"شما پیروان من هستید؛ و شما نوری برای این مردمی هستید که بازمانده ای از خاندان یوسف هستند."},{"vNo":"۱۳ ","txt":"و بنگرید، این سرزمین میراثی شما است؛ و پدر آن را به شما داده است."},{"vNo":"۱۴ ","txt":"و نه در هیچ زمانی پدر به من فرمان داده است که من آن را برای برادرانتان در اورشلیم بگویم."},{"vNo":"۱۵ ","txt":"نه در هیچ زمانی پدر به من فرمان داده است که من دربارۀ طایفه های دیگر خاندان اسرائیل، که پدر آنها را از آن سرزمین به بیرون هدایت کرده است، به آنها بگویم."},{"vNo":"۱۶ ","txt":"این اندازه پدر به من فرمان داد که من به آنها بگویم:"},{"vNo":"۱۷ ","txt":"که گوسفندان دیگری من دارم که از این گلّه نیستند؛ آنها را نیز من باید بیاورم، و آنها ندای مرا خواهند شنید؛ و یک گلّه و یک شبان خواهد بود."},{"vNo":"۱۸ ","txt":"و اینک، به سبب خیره سری و بی ایمانی، آنها سخن مرا نفهمیدند؛ بنابراین من فرمان داده شدم تا بیش از این به آنها از پدر دربارۀ این چیز نگویم."},{"vNo":"۱۹ ","txt":"ولی، همانا، من آنچه که پدر به من فرمان داده است را به شما می گویم، و من آن را برای شما خواهم گفت که شما به سبب نابکاری آنها از میان آنها جدا شدید؛ بنابراین این به سبب نابکاری آنها است که آنها از شما آگاه نیستند."},{"vNo":"۲۰ ","txt":"و همانا، من دوباره به شما می گویم که طایفه های دیگری را پدر از آنها جدا کرده است؛ و این به سبب نابکاری آنها است که آنها از آنان آگاه نیستند."},{"vNo":"۲۱ ","txt":"و همانا من به شما می گویم که شما آنهایی هستید که من گفتم: گوسفندان دیگری من دارم که از این گلّه نیستند؛ آنها را نیز من باید بیاورم، و آنها ندای مرا خواهند شنید؛ و یک گلّه و یک شبان خواهد شد."},{"vNo":"۲۲ ","txt":"و آنها مرا نفهمیدند، زیرا آنها گمان کردند این غیریهودیان بوده اند؛ زیرا آنها نفهمیدند که غیریهودیان از راه موعظه های آنها می گروند."},{"vNo":"۲۳ ","txt":"و آنها مرا نفهمیدند که گفتم آنها ندای مرا خواهند شنید؛ و آنها مرا نفهمیدند که غیریهودیان در هیچ زمانی ندای مرا نخواهند شنید — اینکه من خودم را بر آنها پدیدار نخواهم کرد مگر با روح القُدس."},{"vNo":"۲۴ ","txt":"ولی بنگرید، شما هم ندایم شنیده اید و هم مرا دیده اید؛ و شما گوسفندان من هستید، و شما در میان کسانی که پدر به من داده است شمرده می شوید."}]}