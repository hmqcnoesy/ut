{"heading":"اسرائیل هنگامی که کتاب مورمون پیش می آید گردآوری خواهد شد — غیریهودیان در امریکا همچون مردمی آزاد جای خواهند گرفت — آنها نجات خواهند یافت اگر آنها ایمان آورند و فرمان بَرند؛ وگرنه، آنها بُریده و نابود خواهند شد — اسرائیل اورشلیم نو را خواهد ساخت، و طایفه های گمشده باز خواهند گشت. نزدیک به ۳۴ میلادی.","prevAbbr":"3-ne","prevNo":20,"nextAbbr":"3-ne","nextNo":22,"chapterTitle":"۳ نیفای ۲۱","verses":[{"vNo":"۱ ","txt":"و همانا من به شما می گویم، من به شما نشانه ای خواهم داد که شما آن زمان هنگامی که این چیزها نزدیک به انجام شدن باشند را بشناسید — زمانی که من، مردمم را، ای خاندان اسرائیل، پس از پراکنده بودن دراز مدّتشان گردآوری کرده و دوباره میانشان صهیون خود را برپا خواهم کرد."},{"vNo":"۲ ","txt":"و بنگرید، این چیزی است که من به شما به عنوان نشانه خواهم داد — زیرا همانا من به شما می گویم که هنگامی که این چیزهایی که من به شما اعلام می کنم، و چیزهایی که من به شما پس از این خودم، و با قدرت روح القُدس که از پدر داده خواهد شد اعلام خواهم کرد، بر غیریهودیان آشکار خواهد شد که آنها دربارۀ این مردمی که بازماندۀ خاندان یعقوب هستند، و دربارۀ این مردمم که از سوی آنها پراکنده می شوند آگاهی یابند؛"},{"vNo":"۳ ","txt":"همانا، همانا، من به شما می گویم، هنگامی که این چیزها بر آنها از سوی پدر آشکار شوند، و از سوی پدر، از آنها به سوی شما پیش آیند؛"},{"vNo":"۴ ","txt":"زیرا این خِرَدمندی پدر است که آنها در این سرزمین جای گیرند، و با قدرت پدر، مانند مردمی آزاد قرار گیرند، که این چیزها از سوی آنها به بازماندۀ نوادگان شما پیش آیند، که پیمان پدر که او با مردمش بسته است برآورده گردد، ای خاندان اسرائیل؛"},{"vNo":"۵ ","txt":"بنابراین، هنگامی که این کارها و کارهایی که پس از این از سوی غیریهودیان در میان شما، بر نوادگان شما که به سبب نابکاری در بی ایمانی فرو خواهند رفت، انجام شوند؛"},{"vNo":"۶ ","txt":"زیرا بدین گونه خواستۀ پدر است که آن از سوی غیریهودیان پیش آید، که او قدرتش را بر غیریهودیان نشان دهد، به این دلیل که غیریهودیان، اگر آنها دل هایشان را سخت نکنند، اینکه آنها توبه کنند و به سوی من آیند و بنام من تعمید یابند و از نکات راستین تعلیمات من آگاهی یابند، تا اینکه آنها در میان مردم من شمرده شوند، ای خاندان اسرائیل؛"},{"vNo":"۷ ","txt":"و هنگامی که این چیزها رخ دهند که نوادگان شما شروع به دانستن این چیزها نمایند — این نشانه ای برای آنها خواهد بود، که آنها بدانند که کار پدر پیشاپیش به برآورده کردن پیمانی آغاز شده است که او با مردمی بسته است که از خاندان اسرائیل هستند."},{"vNo":"۸ ","txt":"و هنگامی که آن روز آید، چنین خواهد گذشت که پادشاهان دهانشان را خواهند بست؛ زیرا آنچه که به آنها گفته نشده بود را آنها خواهند دید؛ و آنچه که آنها نشنیده بودند را آنها خواهند فهمید."},{"vNo":"۹ ","txt":"زیرا در آن روز، برای خاطر من پدر کاری انجام خواهد داد که در میان آنها کاری بزرگ و شگفت انگیز خواهد بود؛ و در میان آنها کسانی خواهند بود که با اینکه مردی این را به آنها اعلام خواهد کرد، آن را باور نخواهند کرد."},{"vNo":"۱۰ ","txt":"ولی بنگرید، زندگی خدمتگزار من در دست من خواهد بود؛ از این رو، گر چه به سبب آنها سیمایش تغییر می یابد، آنها به او آزار نخواهند رساند. با این حال من او را شفا خواهم داد، زیرا من به آنها نشان خواهم داد که خِرَدمندی من از حیله گری اهریمن بزرگتر است."},{"vNo":"۱۱ ","txt":"بنابراین چنین خواهد گذشت که هر کسی که به سخنان من، که عیسی مسیح هستم، ایمان نیاورد، که پدر او را وادار خواهد کرد تا بر غیریهودیان پیش آید، و به او قدرت خواهد داد که او آنها را به نزد غیریهودیان آورَد، (همان گونه که موسی گفت انجام خواهد شد) آنها از میان مردم من که پیمان بسته هستند بُریده خواهند شد."},{"vNo":"۱۲ ","txt":"و مردم من که بازماندۀ یعقوب هستند در میان غیریهودیان خواهند بود، آری، در میان آنها همچون شیری که در میان جانوران جنگل است، همچون شیر جوانی در میان گلّه های گوسفند، کسی که، اگر او از میان آنها گذر کند هم لگدمال می کند و هم تکه پاره می کند، و هیچ کسی نمی تواند رهایی یابد."},{"vNo":"۱۳ ","txt":"دست آنها بر سر دشمنانشان بلند خواهد شد، و همۀ دشمنانشان از بین خواهند رفت."},{"vNo":"۱۴ ","txt":"آری، وای بر غیریهودیان مگر اینکه آنها توبه کنند؛ زیرا چنین خواهد گذشت در آن روز، پدر می گوید، که من اسب های شما را از میانتان از بین خواهم برد، و من ارابه هایتان را نابود خواهم کرد؛"},{"vNo":"۱۵ ","txt":"و من شهرهای سرزمینت را از بین خواهم برد، و همۀ دژهایت را فرو خواهم ریخت؛"},{"vNo":"۱۶ ","txt":"و من جادوگری را از سرزمینت بیرون خواهم برد، و تو دیگر فالگیرانی نخواهی داشت؛"},{"vNo":"۱۷ ","txt":"نگاره های تراشیده شده و نگاره های ایستاده در میانت را نیز من از بین خواهم برد، و تو دیگر کارهای دستان خودت را پرستش نخواهی کرد؛"},{"vNo":"۱۸ ","txt":"و من بیشه هایت را از میان شما برخواهم کَند؛ همین گونه شهرهایت را نابود خواهم کرد."},{"vNo":"۱۹ ","txt":"و چنین خواهد گذشت که همۀ دروغ ها و فریب ها، و حسادت ها و ستیزه جویی ها، و کشیش گری ها، و روسپی گری ها پایان خواهند یافت."},{"vNo":"۲۰ ","txt":"زیرا چنین خواهد گذشت، پدر می گوید، که در آن روز هر کسی که توبه نکند و به سوی پسر محبوبم نیاید، آنها را من از میان مردمم خواهم برید، ای خاندان اسرائیل؛"},{"vNo":"۲۱ ","txt":"و من بر آنها، همان گونه که بر بُت پرستان است، خشم و انتقام قرار خواهم داد، به گونه ای که آنها تابحال ندیده باشند."},{"vNo":"۲۲ ","txt":"ولی اگر آنها توبه کنند و سخنانم را بگوش دل بپذیرند و دل هایشان را سخت نکنند، من کلیسایم را در میان آنها برپا خواهم کرد، و آنها به آن پیمان وارد خواهند شد و در میان این بازماندۀ یعقوب، به کسانی که من این سرزمین را برای میراثشان داده ام شمرده خواهند شد."},{"vNo":"۲۳ ","txt":"و آنها مردمم، بازماندۀ یعقوب، و همچنین همۀ کسانی که از خاندان اسرائیل بیایند را کمک خواهند کرد که آنها شهری بسازند، که اورشلیم نو خوانده خواهد شد."},{"vNo":"۲۴ ","txt":"و آنگاه آنها مردمم را کمک خواهند کرد که آنهایی که بر روی همۀ زمین پراکنده شده اند، در آن، در اورشلیم نو گرد آورده شوند."},{"vNo":"۲۵ ","txt":"و آنگاه قدرت بهشت پایین بر آنها خواهد آمد؛ و من نیز در آن میان خواهم بود."},{"vNo":"۲۶ ","txt":"و آنگاه کار پدر در آن روز آغاز خواهد شد، یعنی هنگامی که این مژده در میان بازماندۀ این مردم موعظه شود. همانا من به شما می گویم، در آن روز کار پدر در میان همۀ مردم پراکنده شده ام آغاز خواهد شد، آری، حتّی طایفه هایی که گم شده اند، که پدر از اورشلیم آنها را به بیرون هدایت کرده است."},{"vNo":"۲۷ ","txt":"آری، آن کار در میان همۀ مردم پراکنده شده ام آغاز خواهد شد، تا پدر راهی را که با آن آنها به سوی من بیایند را آماده کند، که آنها پدر را بنام من فرا خوانند."},{"vNo":"۲۸ ","txt":"آری، و آنگاه کار آغاز خواهد شد، تا پدر در میان همۀ ملّت ها در آماده کردن راهی که با آن مردمش در خانه در سرزمین میراثیشان گرد آورده شوند."},{"vNo":"۲۹ ","txt":"و آنها از همۀ ملّت ها بیرون خواهند رفت؛ و آنها نه با شتاب بیرون خواهند رفت، نه گریزان، زیرا من پیشاپیش آنها خواهم رفت، پدر می گوید، و من پشتیبان آنها خواهم بود."}]}