{"heading":"فرستادۀ سَروَر راه را برای آمدن دوّم آماده می کند — مسیح بهداوری می نشیند — اسرائیل فرمان داده می شود تا ده یک و پیشکش پرداخت کنند — یک کتاب یادگار نگه داشته می شود — مقایسه با ملاکی ۳. نزدیک به ۳۴ میلادی.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"۳ نیفای ۲۴","verses":[{"vNo":"۱ ","txt":"و چنین گذشت که او به آنها فرمان داد که آنها سخنانی که پدر به ملاکی داده بود که او به آنها بگوید را بنویسند. و چنین گذشت که پس از اینکه آنها نوشته شدند او آنها را تفسیر کرد. و اینها سخنانی هستند که او برای آنها گفت، گفتا: بدین گونه پدر به ملاکی گفت — بنگر، من فرستاده ام را می فرستم، و او راه را پیش از من آماده خواهد کرد، و سَروَر، کسی که شما به دنبالش هستید، ناگهان به معبدش خواهد آمد، یعنی آن فرستادۀ پیمان که شما در آن دلشادید؛ بنگر، او خواهد آمد، سَروَر سپاهیان می گوید."},{"vNo":"۲ ","txt":"ولی چه کسی می تواند در روز آمدن او تاب آورد، و چه کسی هنگامی که او پدیدار می شود خواهد ایستاد؟ زیرا او مانند آتش یک پالایشگاه، و مانند صابون جامه شویان است."},{"vNo":"۳ ","txt":"و او همچون یک پالایش دهنده و پاک کنندۀ نقره خواهد نشست؛ و او پسران لاوی را پاک خواهد کرد، و آنها را همچون طلا و نقره خواهد زدود، که آنها به سَروَر پیشکشی در پرهیزکاری پیشکش کنند."},{"vNo":"۴ ","txt":"آنگاه پیشکشیِ یهودا و اورشلیم به نزد سَروَر دلنشین خواهد بود، همان گونه که در روزگار پیشین و همان گونه که در سال های پیش از این بود."},{"vNo":"۵ ","txt":"و من نزدیک تو خواهم آمد تاداوری کنم؛ و من علیه افسونگران و علیه زناکاران و علیه سوگند یاد کنندگانِ به دروغ، و علیه کسانی که به کارگران در مزدشان، به بیوگان و یتیمان ستم می کنند، و از بیگانه روی برمی گردانند، و از من نمی ترسند، شاهدی شتابان خواهم بود، سَروَرِ سپاهیان می گوید."},{"vNo":"۶ ","txt":"زیرا من سَروَر هستم، من تغییر نمی یابم؛ بنابراین شما پسران یعقوب سوزانده نمی شوید."},{"vNo":"۷ ","txt":"حتّی از روزگار پدرانتان شما از آیین های من دوری کرده اید، و آنها را نگه نداشته اید. به سوی من باز آیید و من به سوی شما بازخواهم گشت، سَروَرِ سپاهیان می گوید. ولی شما می گویید: چگونه ما باز گردیم؟"},{"vNo":"۸ ","txt":"آیا آدمی به خدا دستبرد می زند؟ با این حال شما به من دستبرد زده اید. ولی شما می گویید: چگونه ما به تو دستبرد زده ایم؟ در ده یک ها و پیشکشی ها."},{"vNo":"۹ ","txt":"شما با نفرینی نفرین شده اید، زیرا شما، حتّی این تمامی ملّت، به من دستبرد زده اید."},{"vNo":"۱۰ ","txt":"همۀ ده یک ها را به انبار آورید، که در خانۀ من غذا باشد؛ و اینک با این مرا آزمایش کنید، سَروَر سپاهیان می گوید، آیا من پنجره های آسمان را بر شما باز نخواهم کرد، و برکتی بر شما فرو نخواهم ریخت که جای کافی نباشد تا آن را بپذیرد."},{"vNo":"۱۱ ","txt":"و من بلعنده را برای خاطر شما نکوهش خواهم کرد، و او میوه های زمین شما را نابود نخواهد کرد؛ نه اینکه تاک شما میوه اش را پیش از زمان در کشتزارها خواهد ریخت، سَروَر سپاهیان می گوید."},{"vNo":"۱۲ ","txt":"و همۀ ملّت ها شما را برکت یافته خواهند خواند، زیرا شما یک سرزمین دلپسند خواهید بود، سَروَر سپاهیان می گوید."},{"vNo":"۱۳ ","txt":"سخنان شما علیه من سخت بوده است، سَروَر می گوید. با این حال شما می گویید: چه علیه تو گفته ایم؟"},{"vNo":"۱۴ ","txt":"شما گفته اید: این بیهوده است تا خدا را خدمت کنیم، و سود آن چیست که ما آیین های او را نگه داشته ایم و اینکه ما با سوگواری در برابر سَروَر سپاهیان گام برداشته ایم؟"},{"vNo":"۱۵ ","txt":"و اینک ما مغروران را خوشحال می خوانیم؛ آری، آنهایی که نابکاری می کنند کامیاب می شوند؛ آری، حتّی آنهایی که خدا را آزمایش کردند رهایی می یابند."},{"vNo":"۱۶ ","txt":"آنگاه آنهایی که از سَروَر می ترسیدند با یکدیگر بارها سخن گفتند، و سَروَر بگوش دل پذیرفت و شنید؛ و یک کتاب یادگار برای آنهایی که از سَروَر می ترسیدند، و کسانی که نام او را گرامی می داشتند، پیش او نوشته شد."},{"vNo":"۱۷ ","txt":"و آنها از آن من خواهند بود، سَروَر سپاهیان می گوید، در آن روز هنگامی که من جواهراتم را گردآوری می کنم؛ و من آنها را امان خواهم داد همچون پدری که پسر خودش را امان می دهد که او نجات یابد."},{"vNo":"۱۸ ","txt":"آنگاه شما بازخواهید گشت و پرهیزکار را از نابکار، او که خدا را خدمت می کند از او که خدا را خدمت نمی کند، تشخیص خواهید داد."}]}