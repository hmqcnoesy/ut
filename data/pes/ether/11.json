{"heading":"جنگ ها، ناسازگاری ها، و نابکاری زندگی یارِدیان را فرا می گیرد — پیامبران نابودیِ کاملی را برای یارِدیان پیش گویی می کنند مگر اینکه آنها توبه کنند — مردم سخنان پیامبران را رد می کنند.","prevAbbr":"ether","prevNo":10,"nextAbbr":"ether","nextNo":12,"chapterTitle":"عاتِر ۱۱","verses":[{"vNo":"۱ ","txt":"و در روزگار کام نیز پیامبران بسیاری آمدند، و از نابودی آن مردمِ بزرگ نبوّت کردند، مگر اینکه آنها توبه کنند، و بسوی سَروَر برگردند، و آدم کشی ها و نابکاری هایشان را رها کنند."},{"vNo":"۲ ","txt":"و چنین گذشت که آن پیامبران از سوی مردم پس زده شدند، و آنها برای حفاظت به نزد کام گریختند، زیرا مردم به دنبال نابودی آنها بودند."},{"vNo":"۳ ","txt":"و آنها از چیزهای بسیاری برای کام نبوّت کردند؛ و او در همۀ باقیماندۀ روزگارش برکت یافته شد."},{"vNo":"۴ ","txt":"و او تا سن پیری زندگی کرد، و شیبلوم را آورد؛ و شیبلوم بجای او فرمانروایی کرد. و برادر شیبلوم علیه او شورش کرد، و جنگی بی اندازه بزرگ در همۀ آن سرزمین شروع شد."},{"vNo":"۵ ","txt":"و چنین گذشت که برادر شیبلوم واداشت که همۀ پیامبرانی که از نابودی مردم نبوّت می کردند کشته شوند؛"},{"vNo":"۶ ","txt":"و مُصیبت بزرگی در همۀ آن سرزمین ایجاد شد، زیرا آنها گواهی داده بودند که نفرینی بزرگ بر آنها، و نیز بر مردم خواهد آمد، و اینکه نابودی بزرگی در میان آنها خواهد شد، چیزی که هرگز بر روی زمین نبوده است، و استخوان هایشان همچون توده هایی از زمین بر روی آن سرزمین خواهند شد مگر اینکه آنها از نابکاریشان توبه کنند."},{"vNo":"۷ ","txt":"و آنها، به سبب سازمان های نابکارشان، ندای سَروَر را بگوش دل نپذیرفتند؛ از این رو، جنگ ها و درگیری ها، و همچنین قحطی ها و بلاهای بسیاری در همۀ آن سرزمین شروع شد، به اندازه ای که نابودی بزرگی رخ داد، هرگز یک چنین چیزی بر روی زمین شناخته نشده بود؛ و همۀ این در روزگار شیبلوم رخ داد."},{"vNo":"۸ ","txt":"و مردم شروع به توبه کردن از نابکاری شان نمودند؛ و به همان اندازه ای که آنها توبه کردند سَروَر بر آنها رحمت داشت."},{"vNo":"۹ ","txt":"و چنین گذشت که شیبلوم کشته شد، و شیث به اسارت آورده شد، و همۀ روزگارش را در اسارت بسر برد."},{"vNo":"۱۰ ","txt":"و چنین گذشت که آحا، پسرش، پادشاهی را بدست آورد؛ و او در همۀ روزگارش بر مردم فرمانروایی کرد. و او در روزگارش همه گونه نابکاری انجام داد، که با آن او سبب ریختن خون زیادی شد؛ و روزگارش کوتاه بود."},{"vNo":"۱۱ ","txt":"و ایتم، یک نوادۀ آحا بوده، پادشاهی را بدست آورد؛ و او نیز در روزگارش آنچه که نابکاری بود انجام داد."},{"vNo":"۱۲ ","txt":"و چنین گذشت که در روزگار ایتم پیامبران بسیاری آمدند، و دوباره بر مردم نبوّت کردند؛ آری، آنها نبوّت کردند که سَروَر آنها را کاملاً از روی زمین محو خواهد کرد مگر اینکه آنها از نابکاری هایشان توبه کنند."},{"vNo":"۱۳ ","txt":"و چنین گذشت که مردم دل هایشان را سخت کردند، و نمی خواستند سخنان آنها را بگوش دل بپذیرند؛ و پیامبران سوگواری کردند و از میان مردم دور شدند."},{"vNo":"۱۴ ","txt":"و چنین گذشت که ایتم در همۀ روزگارش با نابکاری داوری کرد؛ و او مورون را آورد. و چنین گذشت که مورون بجای او فرمانروایی کرد؛ و مورون آنچه که در پیشگاه سَروَر نابکار بود را انجام داد."},{"vNo":"۱۵ ","txt":"و چنین گذشت که، به سبب آن سازمان مخفی ای که ساخته شده بود تا قدرت و سود بدست آورند، شورشی در میان مردم بپا خاست؛ و مردی توانا در نابکاری در میان آنها برخاست، و با مورون نبرد کرد، که در آن او نیمی از پادشاهی را برانداخت؛ و او نیمی از پادشاهی را برای چندین سال نگه داشت."},{"vNo":"۱۶ ","txt":"و چنین گذشت که مورون او را برانداخت، و دوباره پادشاهی را بدست آورد."},{"vNo":"۱۷ ","txt":"و چنین گذشت که مرد توانای دیگری برخاست؛ و او یک نوادۀ برادر یارِد بود."},{"vNo":"۱۸ ","txt":"و چنین گذشت که او مورون را برانداخت و پادشاهی را بدست آورد؛ از این رو، مورون همۀ باقیماندۀ روزگارش را در اسارت بسر برد؛ و او کوریانتور را آورد."},{"vNo":"۱۹ ","txt":"و چنین گذشت که کوریانتور همۀ روزگارش را در اسارت بسر برد."},{"vNo":"۲۰ ","txt":"و در روزگار کوریانتور نیز پیامبران بسیاری آمدند، و از چیزهای بزرگ و شگفت انگیزی نبوّت کردند، و توبه را بر مردم فریاد زدند، و جز اینکه آنها توبه کنند سَروَر خدا علیه آنها در نابودی کامل شان داوری خواهد کرد؛"},{"vNo":"۲۱ ","txt":"و اینکه سَروَر خدا، با قدرتش، به شیوه ای که با آن او پدرانشان را آورد، مردم دیگری را خواهد فرستاد یا پیش خواهد آورد تا این سرزمین را تصرّف کنند."},{"vNo":"۲۲ ","txt":"و آنها همۀ سخنان آن پیامبران را، به سبب سازمان مخفی و کارهای پلیدشان، رد کردند."},{"vNo":"۲۳ ","txt":"و چنین گذشت که کوریانتور عاتِر را آورد، و او همۀ روزگارش را در اسارت بسر برده، و مُرد."}]}