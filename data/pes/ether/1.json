{"heading":"مورونی نوشته های عاتِررا کوتاه می کند — خاندان-نامۀ عاتِر ارائه می شود — زبان یارِدیان در برج بابل درهم ریخته نمی شود — سَروَر وعده می دهد تا آنها را به سرزمین برگزیده ای هدایت کند و آنها را ملّت بزرگی کند.","prevAbbr":"morm","prevNo":9,"nextAbbr":"ether","nextNo":2,"chapterTitle":"عاتِر ۱","verses":[{"vNo":"۱ ","txt":"و اینک من، مورونی، به دادن سرگذشت آن ساکنان باستانی که بدست سَروَر بر روی این منطقۀ شمالی نابود شدند می پردازم."},{"vNo":"۲ ","txt":"و من گزارشی را خودم از بیست و چهار ورقه ای که بدست مردم لیمحی پیدا شدند، که کتاب عاتِر خوانده می شود، برمی گیرم."},{"vNo":"۳ ","txt":"و از آنجایی که من گمان می کنم که نخستین بخش این نگاشته، که دربارۀ آفرینش جهان سخن می گوید، و نیز از آدم، و سرگذشتی از آن زمان تا زمان برج بزرگ، و هر آنچه که در میان فرزندان آدمی تا آن زمان رُخ داد، در میان یهودیان هست —"},{"vNo":"۴ ","txt":"بنابراین من آن چیزهایی که از روزگار آدم تا آن زمان رُخ دادند را نمی نویسم؛ ولی آنها بر روی ورقه ها هستند؛ و هر کسی آنها را بیابد، همان قدرت خواهد داشت که سرگذشت کامل را بدست آورد."},{"vNo":"۵ ","txt":"ولی بنگرید، من سرگذشت کاملی نمی دهم، بلکه بخشی از آن سرگذشت را می دهم، از زمان برج تا زمانی که آنها نابود شدند."},{"vNo":"۶ ","txt":"و من به این شیوه سرگذشت را می گویم. او که این نگاشته را نوشت عاتِر بود، و او یک نوادۀ کوریانتور بود."},{"vNo":"۷ ","txt":"کوریانتور پسر مورون بود."},{"vNo":"۸ ","txt":"و مورون پسر ایتم بود."},{"vNo":"۹ ","txt":"و ایتم پسر آحا بود."},{"vNo":"۱۰ ","txt":"و آحا پسر شیث بود."},{"vNo":"۱۱ ","txt":"و شیث پسر شبلون بود."},{"vNo":"۱۲ ","txt":"و شبلون پسر کام بود."},{"vNo":"۱۳ ","txt":"و کام پسر کوریانتوم بود."},{"vNo":"۱۴ ","txt":"و کوریانتوم پسر عمنیجده بود."},{"vNo":"۱۵ ","txt":"و عمنیجده پسر هارون بود."},{"vNo":"۱۶ ","txt":"و هارون یک نوادۀ حت بود، که پسر حارتوم بود."},{"vNo":"۱۷ ","txt":"و حارتوم پسر لیب بود."},{"vNo":"۱۸ ","txt":"و لیب پسر کیش بود."},{"vNo":"۱۹ ","txt":"و کیش پسر کوروم بود."},{"vNo":"۲۰ ","txt":"و کوروم پسر لاوی بود."},{"vNo":"۲۱ ","txt":"و لاوی پسر کیم بود."},{"vNo":"۲۲ ","txt":"و کیم پسر موریانتون بود."},{"vNo":"۲۳ ","txt":"و موریانتون یک نوادۀ ریفلاکیش بود."},{"vNo":"۲۴ ","txt":"و ریفلاکیش پسر شِز بود"},{"vNo":"۲۵ ","txt":"و شِز پسر حت بود."},{"vNo":"۲۶ ","txt":"و حت پسر کام بود."},{"vNo":"۲۷ ","txt":"و کام پسر کوریانتوم بود."},{"vNo":"۲۸ ","txt":"و کوریانتوم پسر عِمِر بود."},{"vNo":"۲۹ ","txt":"و عِمِر پسر عومر بود."},{"vNo":"۳۰ ","txt":"و عومر پسر شول بود."},{"vNo":"۳۱ ","txt":"و شول پسر کیب بود."},{"vNo":"۳۲ ","txt":"و کیب پسر اوریحا بود، که پسر یارِد بود."},{"vNo":"۳۳ ","txt":"آن یارِد که با برادرش و خانواده هایشان، همراه با برخی دیگر و خانواده هایشان، از آن برج بزرگ، بیرون آمدند، در زمانی که سَروَر زبان آن مردم را درهم ریخت، و در غضبش سوگند یاد کرد که آنها بر روی همۀ زمین پراکنده شوند؛ و برپایۀ سخن سَروَر آن مردم پراکنده شدند."},{"vNo":"۳۴ ","txt":"و برادر یارِد مردی بزرگ و توانا بوده و مورد لطف زیاد سَروَر، یارِد، برادرش به او گفت: به درگاه سَروَر زاری کن که او ما را درهم نریزد که سخنان خودمان را نفهمیم."},{"vNo":"۳۵ ","txt":"و چنین گذشت که برادر یارِد به درگاه سَروَر زاری کرد، و سَروَر بر یارِد دلسوزی کرد؛ از این رو او زبان یارِد را درهم نریخت؛ و یارِد و برادرش درهم ریخته نشدند."},{"vNo":"۳۶ ","txt":"آنگاه یارِد به برادرش گفت: دوباره بسوی سَروَر زاری کن، و باشد که او خشمش را از آنهایی که دوستان ما هستند دور کند، که او زبانشان را درهم نریزد."},{"vNo":"۳۷ ","txt":"و چنین گذشت که برادر یارِد بسوی سَروَر زاری کرد، و سَروَر بر دوستانشان و نیز خانواده هایشان دلسوزی کرد، که آنها درهم ریخته نشدند."},{"vNo":"۳۸ ","txt":"و چنین گذشت که یارِد دوباره به برادرش سخن گفت، گفتا: برو و از سَروَر جویا شو آیا او ما را از این سرزمین بیرون خواهد برد، و اگر او ما را از این سرزمین بیرون خواهد برد، به درگاه او فریاد برآور به کجا ما برویم. و چه کسی می داند شاید سَروَر ما را به سرزمینی که برگزیده ای بالاتر از همۀ زمین است خواهد برد؟ و اگر چنین باشد، بگذار ما به سَروَر وفادار باشیم، که ما آن را برای میراثمان دریافت کنیم."},{"vNo":"۳۹ ","txt":"و چنین گذشت که برادر یارِد برپایۀ آنچه از دهان یارِد گفته شده بود به درگاه سَروَر فریاد برآورد."},{"vNo":"۴۰ ","txt":"و چنین گذشت که سَروَر برادر یارِد را شنید، و بر او دلسوزی کرد، و به او گفت:"},{"vNo":"۴۱ ","txt":"برو و گلّه های خودت، هم نر و هم ماده، از هر گونه؛ و نیز دانه های زمین از هر گونه؛ و خانوادۀ خودت؛ و نیز یارِد برادر تو و خانواده اش؛ و نیز دوستان تو و خانواده هایشان، و دوستان یارِد و خانواده هایشان را گرد هم آور."},{"vNo":"۴۲ ","txt":"و هنگامی که تو این را انجام دادی در رأس آنها پایین به وادی که در شمال است برو. و در آنجا من با تو دیدار خواهم کرد، و من پیشاپیش تو به سرزمینی که برگزیده ای بالاتر از همۀ سرزمین های زمین است خواهم رفت."},{"vNo":"۴۳ ","txt":"و آنجا من تو و نوادگان تو را برکت خواهم داد، و برای خودم از نوادگان تو، و از نوادگان برادر تو، و آنهایی که با تو بروند، یک ملّت بزرگ بوجود می آورم. و هیچ ملّتی بزرگتر از ملّتی که من از نوادگان تو بوجود می آورم، بر همۀ روی زمین، نخواهد بود. و بدین گونه من بر تو عمل خواهم کرد برای اینکه این مدّت طولانی تو بسوی من زاری کرده ای."}]}