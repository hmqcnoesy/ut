{"heading":"چگونه مسیح هم پدر است هم پسر — او پادرمیانی خواهد کرد و سرپیچی های مردمش را بر خود خواهد گرفت — آنها و همۀ پیامبران نوادگان او هستند — او رستاخیز را پیش می آورد — بچه های کوچک زندگی جاویدان دارند. نزدیک به ۱۴۸ پیش از میلاد.","prevAbbr":"mosiah","prevNo":14,"nextAbbr":"mosiah","nextNo":16,"chapterTitle":"موصایا ۱۵","verses":[{"vNo":"۱ ","txt":"و اینک ابینادی به آنها گفت: من می خواهم که شما بفهمید که خدا خودش پایین به میان فرزندان آدمی خواهد آمد و مردمش را بازخرید خواهد کرد."},{"vNo":"۲ ","txt":"و برای اینکه او در جسم ساکن می شود او پسرِ خدا خوانده خواهد شد، و جسم را مطیع خواست خدا گذاشته، پدر و پسر بوده —"},{"vNo":"۳ ","txt":"پدر، برای اینکه او با قدرت خدا در رَحِم نهاده شد؛ و پسر، به سبب جسم؛ بدین گونه پدر و پسر شده —"},{"vNo":"۴ ","txt":"و آنها یک خدا هستند، آری، همان پدر جاویدان آسمان و زمین."},{"vNo":"۵ ","txt":"و از این رو جسم مطیع روح مقدّس شده، یا پسر به پدر، یک خدا بوده، وسوسه را تحمّل می کند، به وسوسه تن نمی دهد بلکه تحمّل می کند که مسخره شود و تازیانه خورَد و بیرون انداخته شود و از سوی مردمش طَرد شود."},{"vNo":"۶ ","txt":"و پس از همۀ اینها، پس از انجام معجزه های عظیم بسیار در میان فرزندان آدمی، او رانده خواهد شد، آری، حتّی چنان که اشعیا گفت، همچون گوسفندی که در برابر پشم چین زبان بسته است او دهانش را باز نکرد."},{"vNo":"۷ ","txt":"آری، او این چنین رانده، به صلیب کشیده و کشته خواهد شد، جسم حتّی تا مرگ مطیع شده، خواستِ پدر خواست پسر را دربر می گیرد."},{"vNo":"۸ ","txt":"و بدین گونه خدا بندهای مرگ را گسسته، به پسر قدرت پادرمیانی برای فرزندان آدمی را داده تا برای فرزندان آدمی پادرمیانی کند —"},{"vNo":"۹ ","txt":"به بهشت صعود کرده، دلی سرشار از رحمت داشته؛ آکنده از دلسوزی برای فرزندان آدمی بوده؛ مابین آنها و دادگری ایستاده؛ بندهای مرگ را گسسته، نابکاری ها و سرپیچی های آنها را بر خود گرفته، آنها را بازخرید کرده، و درخواست های دادگری را خرسند کرده است."},{"vNo":"۱۰ ","txt":"و اینک من به شما می گویم، چه کسی نسل او را اعلام خواهد کرد؟ بنگرید، من به شما می گویم، هنگامی که روانش پیشکشی برای گناه شود، او نوادگانش را خواهد دید. و اینک شما چه می گویید؟ و چه کسانی نوادگان او خواهند بود؟"},{"vNo":"۱۱ ","txt":"بنگرید من به شما می گویم، که هرکسی که سخنان پیامبران، آری، همۀ پیامبران مقدّسی که دربارۀ آمدن سَروَر نبوّت کرده اند را شنیده است — من به شما می گویم، که همۀ کسانی که سخنان آنها را بگوش دل پذیرفته اند و ایمان داشته اند که سَروَر مردمش را بازخرید می کند، و چشم براه آن روز برای آمرزش گناهانشان بوده اند، من به شما می گویم، که اینها نوادگان او هستند، یا اینها وارثان ملکوتِ خدا هستند."},{"vNo":"۱۲ ","txt":"زیرا اینها آنهایی هستند که گناهانشان را او بر خود گرفته است؛ اینها آنهایی هستند که او برایشان مرده است، تا آنها را از سرپیچی هایشان بازخرید کند. و اینک، آیا آنها نوادگان او نیستند؟"},{"vNo":"۱۳ ","txt":"آری، و آیا پیامبران، هر کسی که دهانش را به نبوّت کردن باز کرده است، که به سرپیچی نیفتاده است، نوادگان او نیستند؟ منظور من همۀ پیامبران مقدّس است حتّی از زمانی که جهان آغاز شد، من به شما می گویم که آنها نوادگان او هستند."},{"vNo":"۱۴ ","txt":"و اینها آنهایی هستند که آرامش را گسترانده اند، که نویدِ خوش نیکی را آورده اند، که رستگاری را گسترانده اند؛ و به صهیون گفته اند: خدای تو فرمانروایی می کند!"},{"vNo":"۱۵ ","txt":"و آه چه زیبا بود پاهای آنها بر کوه ها!"},{"vNo":"۱۶ ","txt":"و دوباره، چه زیباست بر کوه ها پاهای آنهایی که هنوز آرامش را می گسترانند!"},{"vNo":"۱۷ ","txt":"و دوباره، چه زیباست بر کوه ها پاهای آنهایی که از این پس آرامش را می گسترانند، آری، از این پس و برای همیشه!"},{"vNo":"۱۸ ","txt":"و بنگرید، من به شما می گویم، این همۀ آن نیست. زیرا چه زیباست بر کوه ها پاهای او که نویدِ خوش را می آورد، که بنیان گزار آرامش است، آری، یعنی سَروَر، که مردمش را بازخرید کرده است؛ آری، او که رستگاری را بر مردمش عطا کرده است؛"},{"vNo":"۱۹ ","txt":"زیرا اگر برای بازخریدی که او برای مردمش انجام داده است نبود، که از بنیاد جهان آماده شده است، من به شما می گویم، اگر برای این نبود، همۀ بشریّت هلاک می شد."},{"vNo":"۲۰ ","txt":"ولی بنگرید، بندهای مرگ گسسته خواهد شد، و پسر فرمانروایی می کند، و بر مردگان قدرت دارد؛ بنابراین، او رستاخیز مردگان را پیش می آورد."},{"vNo":"۲۱ ","txt":"و رستاخیزی می آید؛ یعنی نخستین رستاخیز؛ آری، یعنی رستاخیز کسانی که بوده اند و کسانی که هستند و کسانی که خواهند بود، حتّی تا رستاخیز مسیح — زیرا او چنین خوانده خواهد شد."},{"vNo":"۲۲ ","txt":"و اینک، رستاخیز همۀ پیامبران و همۀ کسانی که به سخنان آنها ایمان داشته اند یا همۀ کسانی که فرمان های خدا را نگاه داشته اند، در رستاخیز نخستین به پیش خواهد آمد؛ بنابراین، آنها رستاخیز نخستین هستند."},{"vNo":"۲۳ ","txt":"آنها برخاسته می شوند تا با خدایی که آنها را بازخرید کرده است بسر برند؛ بدین گونه آنها از راه مسیح، کسی که بندهای مرگ را گسسته است زندگی جاویدان دارند."},{"vNo":"۲۴ ","txt":"و اینها کسانی هستند که سهمی در رستاخیز نخستین دارند؛ و اینها کسانی هستند که پیش از آمدن مسیح، رستگاری بر آنها اعلام نشده، در نادانی مرده اند. و بدین گونه سَروَر بازآوری اینها را پیش می آورد؛ و آنها سهمی در رستاخیز نخستین دارند، یا، از سوی سَروَر بازخرید شده زندگی جاویدان دارند."},{"vNo":"۲۵ ","txt":"و بچه های کوچک نیز زندگی جاویدان دارند."},{"vNo":"۲۶ ","txt":"ولی بنگرید، و بترسید، در برابر خدا بلرزید، زیرا شما می بایستی بلرزید؛ زیرا سَروَر چنین کسانی که علیه او شورش کنند و در گناهانشان بمیرند را هیچ بازخرید نمی کند؛ آری، حتّی همۀ کسانی که از زمانی که جهان آغاز شد در گناهانشان هلاک شده اند، که آگاهانه علیه خدا شورش کرده اند، که فرمان های خدا را دانسته اند و نخواستند آنها را نگاه دارند؛ اینها آنهایی هستند که هیچ سهمی در رستاخیز نخستین ندارند."},{"vNo":"۲۷ ","txt":"بنابراین آیا شما نمی بایستی بلرزید؟ زیرا رستگاری بر هیچ چنین کسی نمی آید؛ زیرا نه سَروَر هیچ چنین کسی را بازخرید کرده است؛ آری، نه سَروَر می تواند چنین کسی را بازخرید کند؛ زیرا او نمی تواند خودش را انکار کند؛ زیرا او نمی تواند دادگری را انکار کند هنگامی که آن ادعای خود را دارد."},{"vNo":"۲۸ ","txt":"و اینک من به شما می گویم که آن زمان خواهد آمد که رستگاری سَروَر بر هر ملّتی، قومی، زبانی و مردمی اعلام شود."},{"vNo":"۲۹ ","txt":"آری، سَروَرا، دیده بانان تو صدایشان را بلند خواهند کرد؛ آنها با همصدایی سرود خواهند خواند؛ زیرا آنها، هنگامی که سَروَر دوباره صهیون را بیاورد، با چشم خود خواهند دید."},{"vNo":"۳۰ ","txt":"شادی کنید، با هم سرود بخوانید، شما ای جاهای تباه شدۀ اورشلیم؛ زیرا سَروَر مردمش را آسودگی داده است، او اورشلیم را بازخرید کرده است."},{"vNo":"۳۱ ","txt":"سَروَر بازوی مقدّسش را در چشمان همۀ ملّت ها نشان داده است؛ و همۀ کرانه های زمین رستگاری خدایمان را خواهند دید."}]}