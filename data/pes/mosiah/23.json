{"heading":"آلما از پادشاه شدن سر باز می زند — او به عنوان کشیش اعظم خدمت می کند — سَروَر مردم خود را نکوهش می کند، و لامانیان بر سرزمین حیلام چیره می شوند — عمولون، رهبر کشیشانِ نابکار نوحِ پادشاه، زیر دست شهریار لامانی فرمانروایی می کند. نزدیک به ۱۴۵–۱۲۱ پیش از میلاد","sectionHeading":"سرگذشت آلما و مردم سَروَر، کسانی که بدست مردم نوح پادشاه به بیابان رانده شدند.","prevAbbr":"mosiah","prevNo":22,"nextAbbr":"mosiah","nextNo":24,"chapterTitle":"موصایا ۲۳","verses":[{"vNo":"۱ ","txt":"اینک آلما، از سوی سَروَر هشدار داده شده که لشکریان نوح پادشاه بر آنها می آیند، و آن را به مردمش آشکار کرده، بنابراین آنها گلّه هایشان و غلّه هایشان را گردآوری کردند، و پیش از آمدن لشکریان نوح روانۀ بیابان شدند."},{"vNo":"۲ ","txt":"و سَروَر آنها را نیرومند ساخت، که مردم نوح پادشاه نتوانستند آنها را بگیرند و نابود کنند."},{"vNo":"۳ ","txt":"و آنها در مسافرت هشت روزه به بیابان گریختند."},{"vNo":"۴ ","txt":"و آنها به سرزمینی رسیدند، آری، یعنی سرزمینی بسیار زیبا و دلنشین، سرزمینی از آب پاک."},{"vNo":"۵ ","txt":"و آنها چادرهایشان را زدند، و شروع به کِشت زمین نمودند، و شروع به ساختن ساختمان ها نمودند؛ آری، آنها کاردان بودند و بی اندازه زحمت می کشیدند."},{"vNo":"۶ ","txt":"و مردم خواستار شدند که آلما پادشاه آنها شود، زیرا او محبوب مردمش بود."},{"vNo":"۷ ","txt":"ولی او به آنها گفت: بنگرید، شایسته نیست که ما پادشاهی داشته باشیم؛ زیرا بدین گونه سَروَر می گوید: یک تن را بالاتر از دیگری ارج ننهید، یا یک انسان نمی بایستی خودش را بالاتر از دیگری پندارد؛ بنابراین من به شما می گویم شایسته نیست که شما پادشاهی داشته باشید."},{"vNo":"۸ ","txt":"با این وجود، اگر امکان پذیر بود که شما می توانستید همواره مردان دادگری داشته باشید تا پادشاهان شما شوند برای شما خوب می بود که پادشاهی داشته باشید."},{"vNo":"۹ ","txt":"ولی نابکاری های نوح پادشاه و کشیشانش را به یاد آورید؛ و من خودم در دامی گرفتار شده بودم، و چیزهای بسیاری انجام دادم که در نظر سَروَر پلید بودند که مرا به توبه ای دردناک واداشتند."},{"vNo":"۱۰ ","txt":"با این وجود، پس از پریشانی زیاد، سَروَر فریادهای مرا شنید و نیایش های مرا پاسخ داد، و مرا در آوردن بسیاری از شما به شناخت راستین بودنش ابزاری در دست خود ساخته است."},{"vNo":"۱۱ ","txt":"با این وجود، در این به وجد نمی آیم، زیرا من شایستۀ به وجد آمدن از خودم نیستم."},{"vNo":"۱۲ ","txt":"و اینک من به شما می گویم، شما زیر ستم نوح پادشاه بوده اید، و در بندگی او و کشیشانش بوده اید، و بدست آنها به نابکاری آورده شده اید؛ بنابراین شما با بندهای نابکاری بسته شده بودید."},{"vNo":"۱۳ ","txt":"و اینک از آنجایی که شما با قدرت خدا از این بندها رهایی داده شده اید؛ آری، یعنی بیرون از دست نوح پادشاه و مردمش، و نیز از بندهای نابکاری، من این چنین خواستارم که شما در این آزادی که با آن آزاد شده اید استوار بایستید، و اینکه به هیچ انسانی اطمینان نکنید که پادشاه بر شما شود."},{"vNo":"۱۴ ","txt":"و همچنین به هیچ کسی اعتماد نکنید که آموزگار شما یا خدمتگزار شما باشد، جز اینکه او مرد خدا باشد، در راه های او گام برداشته و فرمان های او را نگاه دارد."},{"vNo":"۱۵ ","txt":"بدین گونه آلما به مردمش آموزش داد، که هر انسانی می بایستی به همسایه اش همچون خود مهر ورزد، که در میان آنها هیچ درگیری نباشد."},{"vNo":"۱۶ ","txt":"و اینک، آلما، پایه گذار کلیسای آنها بوده، کشیش اعظم آنها شد."},{"vNo":"۱۷ ","txt":"و چنین گذشت که هیچ کسی اختیارِ موعظه کردن یا آموزش دادن را دریافت نمی کرد مگر بدست او از سوی خدا. بنابراین او همۀ کشیشان و همۀ آموزگاران آنها را تخصیص داد؛ و هیچ کدام تخصیص داده نمی شدند مگر اینکه آنها مردانی دادگر بودند."},{"vNo":"۱۸ ","txt":"بنابراین آنها مراقب مردمشان بودند، و آنها را با چیزهای در ارتباط با پرهیزکاری پرورش می دادند."},{"vNo":"۱۹ ","txt":"و چنین گذشت که آنها شروع به بی اندازه کامروا شدن در سرزمین نمودند؛ و آنها سرزمین را حیلام خواندند."},{"vNo":"۲۰ ","txt":"و چنین گذشت که آنها بی اندازه در سرزمین حیلام افزایش یافتند و کامروا شدند؛ و شهری ساختند، که آنها آن را شهر حیلام خواندند."},{"vNo":"۲۱ ","txt":"با این وجود سَروَر مناسب می بیند تا مردمش را نکوهش کند؛ آری، او صبوری و ایمان آنها را می آزماید."},{"vNo":"۲۲ ","txt":"با این وجود — هر کسی که به او توکّل کند همان در روز آخر بالا برده خواهد شد. آری، و در مورد این مردم بدین گونه بود."},{"vNo":"۲۳ ","txt":"زیرا بنگرید، من به شما نشان خواهم داد که آنها به بندگی آورده شدند، و هیچ کسی نمی توانست آنها را رهایی دهد مگر سَروَر خدایشان، آری، یعنی خدای ابراهیم و اسحاق و یعقوب."},{"vNo":"۲۴ ","txt":"و چنین گذشت که او آنها را رهایی داد، و قدرت توانای خود را به آنها نشان داد، و زیاد بود شادمانی های آنها."},{"vNo":"۲۵ ","txt":"زیرا بنگرید، چنین گذشت که در حالیکه آنها در سرزمین حیلام بودند، آری، در شهر حیلام، در حالیکه در دور و بر سرزمین کِشت می کردند، بنگرید لشکری از لامانیان در سر مرزهای سرزمین بود."},{"vNo":"۲۶ ","txt":"اینک چنین گذشت که برادران آلما از دشت هایشان گریختند، و در شهر حیلام گرد هم آمدند؛ و آنها به سبب پدیدار شدن لامانیان بسیار وحشت زده شدند."},{"vNo":"۲۷ ","txt":"ولی آلما پیش رفت و در میان آنها ایستاد، و آنها را نصیحت کرد که نمی بایستی وحشت زده شوند، بلکه آنها می بایستی سَروَر خدایشان را به یاد آورند و او آنها را رهایی خواهد داد."},{"vNo":"۲۸ ","txt":"بنابراین آنها بر ترسشان غلبه کردند، و شروع به زاری کردن به درگاه سَروَر نمودند که او دل های لامانیان را نرم کند، که آنها و زنانشان و فززندانشان را امان دهند."},{"vNo":"۲۹ ","txt":"و چنین گذشت که سَروَر دل های لامانیان را نرم کرد. و آلما و برادرانش پیش رفتند و خودشان را به دست آنها سپردند؛ و لامانیان سرزمین حیلام را تصرّف کردند."},{"vNo":"۳۰ ","txt":"اینک لشکریان لامانیان، که به دنبال مردم لیمحی پادشاه بودند، در بیابان برای روزهای بسیاری گم شده بودند."},{"vNo":"۳۱ ","txt":"و بنگرید، آنها آن کشیشان نوح پادشاه را، در جایی که آنها عمولون می خواندند، یافته بودند؛ و آنان شروع به تصرّف سرزمین عمولون نموده بودند و شروع به کِشت زمین نموده بودند."},{"vNo":"۳۲ ","txt":"اینک نام رهبر آن کشیشان عمولون بود."},{"vNo":"۳۳ ","txt":"و چنین گذشت که عمولون به لامانیان التماس کرد؛ و او همچنین همسرانشان، کسانی که دختران لامانیان بودند، را پیش فرستاد، تا به برادرانشان التماس کنند، که آنها شوهرانشان را نابود نکنند."},{"vNo":"۳۴ ","txt":"و لامانیان برای عمولون و برادرانش دلسوزی کردند، و آنها را به سبب همسرانشان نابود نکردند."},{"vNo":"۳۵ ","txt":"و عمولون و برادرانش به لامانیان پیوستند، و آنها در بیابان در جستجوی سرزمین نیفای سفر می کردند هنگامی که سرزمین حیلام را پیدا کردند، که بدست آلما و برادرانش تصرّف شده بود."},{"vNo":"۳۶ ","txt":"و چنین گذشت که لامانیان به آلما و برادرانش وعده دادند، که اگر آنان راهی که به سرزمین نیفای می رود را به آنها نشان دهند آنها به آنان زندگی شان و آزادی شان را عطا خواهند کرد."},{"vNo":"۳۷ ","txt":"ولی پس از اینکه آلما به آنها راهی که به سرزمین نیفای می رفت را نشان داد لامانیان وعدۀ خود را نگاه نداشتند؛ بلکه نگهبانانی در دور و بر سرزمین حیلام، بر آلما و برادرانش قرار دادند."},{"vNo":"۳۸ ","txt":"و بقیۀ آنها به سرزمین نیفای رفتند؛ و بخشی از آنها به سرزمین حیلام بازگشتند، و با خود همسران و فرزندانِ نگهبانانی که در آن سرزمین مانده بودند را نیز آوردند."},{"vNo":"۳۹ ","txt":"و پادشاه لامانیان عمولون را گذاشت که پادشاه و فرمانروا بر مردمش باشد، کسانی که در سرزمین حیلام بودند؛ با این وجود او هیچ قدرتی در انجام هیچ کاری که بر خلاف خواست پادشاه لامانیان باشد را نداشت."}]}