{"heading":"جنگ و کشتار ادامه می یابد — نابکاران نابکاران را مجازات می کنند — نابکاریِ بزرگتری از آنچه بوده است در همۀ اسرائیل گسترش می یابد — زنان و بچه ها برای بُت ها قربانی می شوند — لامانیان شروع به جاروب کردن نیفایان از برابرشان می نمایند. نزدیک به ۳۶۳–۳۷۵ میلادی.","prevAbbr":"morm","prevNo":3,"nextAbbr":"morm","nextNo":5,"chapterTitle":"مورمون ۴","verses":[{"vNo":"۱ ","txt":"و اینک چنین گذشت که در سیصد و شصت و سوّمین سال نیفایان با لشکریانشان بالا رفتند، تا بیرون از سرزمین ویرانه، علیه لامانیان بجنگند."},{"vNo":"۲ ","txt":"و چنین گذشت که لشکریان نیفایان دوباره به سرزمین ویرانه پس رانده شدند. و در حالیکه آنها هنوز خسته بودند، یک لشکر تازه نفس از لامانیان بر آنها آمدند؛ و آنها نبرد شدیدی داشتند، به اندازه ای که لامانیان شهر ویرانه را تصرّف کردند، و بسیاری از نیفایان را کشتند، و اسیران بسیاری گرفتند."},{"vNo":"۳ ","txt":"و بقیه گریختند و به ساکنین تعانکوم پیوستند. اینکه شهر تعانکوم در مرزهای کنار دریا قرار داشت؛ و آن نزدیک شهر ویرانه نیز بود."},{"vNo":"۴ ","txt":"و چون لشکریان نیفایان بالا به سوی لامانیان رفتند، آنها شروع به ضربه خوردن نمودند؛ زیرا اگر اینکار را نکرده بودند، لامانیان نمی توانستند هیچ قدرتی بر آنها داشته باشند."},{"vNo":"۵ ","txt":"ولی، بنگرید، داوری های خدا بر نابکاران خواهد آمد؛ و این بدست نابکاران است که نابکاران مجازات می شوند؛ زیرا این نابکاران هستند که دل های فرزندان آدمی را به خونریزی برمی انگیزند."},{"vNo":"۶ ","txt":"و چنین گذشت که لامانیان آماده شدند تا علیه شهر تعانکوم برآیند."},{"vNo":"۷ ","txt":"و چنین گذشت در سیصد و شصت و چهارمین سال لامانیان علیه شهر تعانکوم برآمدند، که آنها شهر تعانکوم را نیز تصرّف کنند."},{"vNo":"۸ ","txt":"و چنین گذشت که آنها پس رانده شدند و از سوی نیفایان به عقب رانده شدند. و هنگامی که نیفایان دیدند که آنها لامانیان را به عقب رانده اند آنها دوباره به نیروی خودشان بالیدند؛ و آنها در توان خودشان پیش رفتند، و دوباره شهر ویرانه را تصرّف کردند."},{"vNo":"۹ ","txt":"و اینک همۀ این چیزها انجام شده بود، و هزاران تن از هر دو طرف، هم نیفایان و هم لامانیان، کشته شده بودند."},{"vNo":"۱۰ ","txt":"و چنین گذشت که سیصد و شصت و شش سال گذشته بود، و لامانیان دوباره بر نیفایان آمدند تا نبرد کنند؛ و نیفایان هنوز هم از کارهای پلیدی که انجام داده بودند توبه نکردند، بلکه در نابکاریشان پیوسته پافشاری می کردند."},{"vNo":"۱۱ ","txt":"و این برای زبان امکان پذیر نیست تا توضیح دهد، یا برای آدمی تا یک شرح کامل از صحنۀ دهشت انگیز خون و کشتاری که در میان مردم، هم نیفایان و هم لامانیان بود بنویسد؛ و هر دلی سخت شده بود، چنان که آنها در ریختن خون پیوسته دلشاد می شدند."},{"vNo":"۱۲ ","txt":"و هرگز چنین نابکاری بزرگی، برپایۀ سخنان سَروَر، نه در میان همۀ فرزندان لیحای، نه حتّی در میان همۀ خاندان اسرائیل، آن گونه که در میان این مردم بود، وجود نداشت."},{"vNo":"۱۳ ","txt":"و چنین گذشت که لامانیان شهر ویرانه را تصرّف کردند، و این برای اینکه تعداد آنها از تعداد نیفایان افزون بود."},{"vNo":"۱۴ ","txt":"و آنها علیه شهر تعانکوم نیز پیشروی کردند، و ساکنان را از آن بیرون راندند، و هم از زنان و هم از فرزندان اسیران بسیاری گرفتند، و آنها را به عنوان قربانی برای خدایان بُتی خود پیشکش کردند."},{"vNo":"۱۵ ","txt":"و چنین گذشت که در سیصد و شصت و هفتمین سال، نیفایان برای اینکه لامانیان زنان آنها و فرزندان آنها را قربانی کرده بودند خشمگین شده، اینکه آنها با خشم بی اندازه زیادی علیه لامانیان رفتند، به اندازه ای که آنها دوباره لامانیان را شکست دادند، و آنها را از سرزمین هایشان بیرون راندند."},{"vNo":"۱۶ ","txt":"و لامانیان تا سیصد و هفتاد و پنجمین سال دوباره علیه نیفایان بر نیامدند."},{"vNo":"۱۷ ","txt":"و در این سال آنها با همۀ قدرتشان علیه نیفایان پایین آمدند؛ و آنها به سبب زیادی نفراتشان شمارش نشدند."},{"vNo":"۱۸ ","txt":"و از این زمان به بعد نیفایان هیچ قدرتی بر لامانیان بدست نیاوردند، بلکه همانند شبنمی در برابر خورشید از سوی آنها شروع به از میان رفتن نمودند."},{"vNo":"۱۹ ","txt":"و چنین گذشت که لامانیان علیه شهر ویرانه برآمدند؛ و نبرد بی اندازه شدیدی در سرزمین ویرانه درگرفت، که در آن آنها نیفایان را شکست دادند."},{"vNo":"۲۰ ","txt":"و آنان دوباره از برابر آنها گریختند، و آنان به شهر بوعَز رسیدند؛ و در آنجا آنان با دلیری بی اندازه ای علیه لامانیان ایستادگی کردند، به اندازه ای که لامانیان آنان را شکست ندادند تا زمانی که دوباره برای بار دوّم آنان آمدند."},{"vNo":"۲۱ ","txt":"و هنگامی که آنها بار دوّم آمدند، در کشتار بی اندازه بزرگی نیفایان رانده شده و کشته شدند؛ زنانشان و فرزندانشان دوباره برای بُت ها قربانی شدند."},{"vNo":"۲۲ ","txt":"و چنین گذشت که نیفایان همۀ ساکنین را، چه در روستاها و چه در دهکده ها با خود برداشته، دوباره از برابر آنها گریختند."},{"vNo":"۲۳ ","txt":"و اینک من، مورمون، دیدم که لامانیان در آستانۀ براندازیِ آن سرزمین بودند، بنابراین من به تپّۀ شیم رفتم، و همۀ نگاشته هایی که عمارون برای سَروَر پنهان کرده بود را برداشتم."}]}