{"heading":"مورونی کسانی که به مسیح ایمان ندارند را فرا می خواند تا توبه کنند — او خدای معجزه ها را معرفی می کند، کسی که مکاشفه ها عطا می کند و هدیه ها و نشانه هایی بر سر باایمانان برون می ریزد — معجزه ها به سبب بی ایمانی باز می ایستند — نشانه ها کسانی که ایمان دارند را همراهی می کنند — آدمیان به خِرَدمندی و نگه داشتنِ فرمان ها نصیحت می شوند. نزدیک به ۴۰۱–۴۲۱ میلادی.","prevAbbr":"morm","prevNo":8,"nextAbbr":"ether","nextNo":1,"chapterTitle":"مورمون ۹","verses":[{"vNo":"۱ ","txt":"و اینک، من دربارۀ کسانی که به مسیح ایمان ندارند نیز سخن می گویم."},{"vNo":"۲ ","txt":"بنگرید، آیا شما به روز بازخواست ایمان خواهید آورد — بنگرید، هنگامی که سَروَر می آید، آری، حتّی آن روز عظیم هنگامی که زمین همانند یک طومار درهم بپیچد، و عناصر با گرمای سوزان ذوب شوند، آری، در آن روز عظیم هنگامی که شما به ایستادن در برابر برّۀ خدا آورده خواهید شد — آنگاه آیا شما خواهید گفت که هیچ خدایی نیست؟"},{"vNo":"۳ ","txt":"آنگاه آیا شما بیش از این مسیح را انکار خواهید کرد، یا آیا شما می توانید برّۀ خدا را بنگرید؟ آیا شما با آگاهی از جُرمتان گمان می کنید که با او ساکن خواهید شد؟ آیا شما گمان می کنید که می توانید با ساکن شدن با آن وجود مقدّس خوشحال باشید، هنگامی که روان هایتان با آگاهی از جُرمی که شما همیشه قانون هایش را زیر پا گذاشته اید به صُلابه کشیده می شود؟"},{"vNo":"۴ ","txt":"بنگرید، من به شما می گویم که شما با ساکن شدن با یک خدای مقدّس و دادگر، با آگاهی از آلودگیِ خود، در برابر او بدبخت تر خواهید بود، تا اینکه با روان های لعنت شده در دوزخ ساکن شوید."},{"vNo":"۵ ","txt":"زیرا بنگرید، هنگامی که شما آورده می شوید تا برهنگیِ خود را در برابر خدا، و نیز شُکوه خدا، و مقدّس بودن عیسی مسیح ببینید، شعله ای از آتش خاموش نشدنی بر شما روشن خواهد شد."},{"vNo":"۶ ","txt":"پس شما ای بی ایمانان، به سوی سَروَر برگردید؛ بنام عیسی به درگاه پدر توانمندانه زاری کنید، که شاید در آن روز بزرگ و آخر، بی لکّه، پاک، خوبروی، و سپید، با خون برّه پاکیزه شده، شناخته شوید."},{"vNo":"۷ ","txt":"و دوباره من به شما که مکاشفه های خدا را انکار می کنید، و می گویید که آنها پایان یافته اند، که نه هیچ مکاشفه ای هست، نه نبوّتی، نه هدیه ای، نه شفا دادنی، نه سخن گفتن به زبان ها، و ترجمۀ زبان ها، سخن می گویم؛"},{"vNo":"۸ ","txt":"بنگرید من به شما می گویم، او که این چیزها را انکار می کند مژدۀ مسیح را نمی داند؛ آری، او نوشته های مقدّس را نخوانده است؛ آگر خوانده، او آنها را نمی فهمد."},{"vNo":"۹ ","txt":"زیرا آیا ما نمی خوانیم که خدا یکسان است دیروز، امروز، و برای همیشه، و در او نه تغییری هست نه سایه ای از تغییر؟"},{"vNo":"۱۰ ","txt":"و اینک، اگر شما برای خودتان خدایی را تصوّر کرده اید که دگرگون می شود، و در او سایه ای از تغییر هست، آنگاه شما برای خودتان خدایی را تصوّر کرده اید که خدای معجزه ها نیست."},{"vNo":"۱۱ ","txt":"ولی بنگرید، من به شما خدای معجزه ها را نشان خواهم داد، یعنی خدای ابراهیم و خدای اسحاق و خدای یعقوب؛ و این همان خدایی است که آسمان ها و زمین و همۀ چیزهایی که در آنها هستند را آفرید."},{"vNo":"۱۲ ","txt":"بنگرید، او آدم را آفرید، و بدست آدم فروافتادن آدمی آمد. و به سبب فروافتادنِ آدمی عیسی مسیح آمد، یعنی پدر و پسر؛ و به سبب عیسی مسیح بازخریدشدن آدمی آمد."},{"vNo":"۱۳ ","txt":"و به سبب بازخریدشدن آدمی، که بدست عیسی مسیح آمد، آنها به پیشگاه سَروَر بازآورده می شوند؛ آری، این است جایی که همۀ آدمیان بازخرید می شوند، برای اینکه مرگ مسیح رستاخیز را پدید می آورد، که بازخرید شدن از یک خواب بی پایان را پدید می آورد، از خوابی که همۀ آدمیان، هنگامی که شیپور به صدا درآید، با قدرت خدا بیدار خواهند شد؛ و آنها پیش خواهند آمد، هم کوچک و هم بزرگ، بازخرید شده و از بند جاویدان مرگ رها شده، مرگی که مرگ جسمی است، و همه در برابر درگاه او خواهند ایستاد."},{"vNo":"۱۴ ","txt":"و سپس داوری قدّوس بر آنها می آید؛ و سپس آن زمان می آید که او که آلوده است هنوز هم آلوده خواهد بود؛ و او که پرهیزکار است هنوز هم پرهیزکار خواهد بود؛ او که خوشحال است هنوز هم خوشحال خواهد بود؛ و او که خوشحال نیست هنوز هم خوشحال نخواهد بود."},{"vNo":"۱۵ ","txt":"و اینک، ای شما که برای خودتان خدایی را تصوّر کرده اید که نمی تواند هیچ معجزه ای انجام دهد، من می خواهم از شما بپرسم، آیا همۀ این چیزها رخ داده اند، که از آن من سخن گفته ام؟ آیا اکنون پایان فرارسیده است؟ بنگرید من به شما می گویم، نه؛ و خدا از خدای معجزه ها بودن باز نایستاده است."},{"vNo":"۱۶ ","txt":"بنگرید، آیا چیزهایی که خدا انجام داده است در چشمان ما شگفت انگیز نیستند؟ آری، و چه کسی می تواند کارهای شگفت انگیز خدا را درک کند؟"},{"vNo":"۱۷ ","txt":"چه کسی خواهد گفت که آن معجزه نبود، اینکه با سخن او آسمان و زمین بوجود آمدند؛ و با قدرت سخن او آدمی از خاک زمین آفریده شد؛ و با قدرت سخن او معجزه ها انجام شده اند؟"},{"vNo":"۱۸ ","txt":"و چه کسی خواهد گفت که عیسی مسیح معجزه های بسیار عظیمی انجام نداد؟ و معجزه های بسیار عظیمی بدست رسولان انجام شدند."},{"vNo":"۱۹ ","txt":"و اگر معجزه هایی انجام شدند، آنگاه چرا خدا از خدای معجزه ها بودن بازایستاده است و هنوز یک هستیِ تغییر ناپذیر باشد؟ و بنگرید، من به شما می گویم او تغییر نمی کند؛ اگر این گونه بود او از خدا بودن بازمی ایستاد؛ و او از خدا بودن بازنمی ایستد و خدای معجزه ها است."},{"vNo":"۲۰ ","txt":"و دلیلی که چرا او از انجام معجزه ها در میان فرزندان آدمی بازمی ایستد این است که آنها در بی ایمانی فرو می روند، و از راه راست جدا می شوند، و خدایی که می بایستی به او توکّل کنند را نمی شناسند."},{"vNo":"۲۱ ","txt":"بنگرید، من به شما می گویم که هر کسی که به مسیح ایمان آورد، در هیچ چیزی شک نکرده، هر چیزی که او بنام مسیح از پدر بخواهد به او عطا خواهد شد؛ و این وعده بر همه، یعنی بر کرانه های زمین است."},{"vNo":"۲۲ ","txt":"زیرا بنگرید، بدین گونه عیسی مسیح، پسر خدا به پیروانش که می بایستی می ماندند، آری، و به همۀ پیروانش نیز در برابر جمعیّت گفت: به سوی همۀ جهان بروید، و این مژده را به هر آفریده ای موعظه کنید؛"},{"vNo":"۲۳ ","txt":"و او که ایمان آورَد و تعمید یابد نجات می یابد، ولی او که ایمان نیاورَد لعنت خواهد شد؛"},{"vNo":"۲۴ ","txt":"و این نشانه ها آنهایی که ایمان می آورند را همراهی می کنند — بنام من آنها اهریمنان را بیرون می اندازند؛ آنها به زبان های نو سخن خواهند گفت؛ آنها مارها را برخواهند داشت؛ و اگر آنها هر چیز مرگ آوری بنوشند آن به آنها آسیبی نخواهد رساند؛ آنها بر بیماران دست خواهند گذاشت و آنان بهبود خواهند یافت؛"},{"vNo":"۲۵ ","txt":"و هر کسی که، در هیچ چیزی شک نکرده بنام من ایمان آورَد، به او من همۀ سخنانم را حتی به کرانه های زمین ثابت خواهم کرد."},{"vNo":"۲۶ ","txt":"و اینک، بنگرید، چه کسی می تواند در برابر کارهای سَروَر ایستادگی کند؟ چه کسی می تواند گفته های او را انکار کند؟ چه کسی در برابر قدرتمندیِ قدرت سَروَر برخواهد خاست؟ چه کسی کارهای سَروَر را خوار خواهد شمرد؟ چه کسی فرزندان مسیح را خوار خواهد کرد؟ بنگرید، همۀ شما که خوار کنندگان کارهای سَروَر هستید، زیرا شما شگفت زده و هلاک خواهید شد."},{"vNo":"۲۷ ","txt":"آه پس تحقیر نکنید و شگفت زده نشوید، بلکه سخنان سَروَر را بگوش دل بپذیرید، و بنام عیسی برای هر آنچه که نیازمندید از پدر بخواهید. شک نکنید بلکه ایمان آورید، و همچون دوران پیشین شروع کنید، و با همۀ دلتان به سوی سَروَر آیید، و برای رستگاری خودتان با ترس و لرز در برابر او بکوشید."},{"vNo":"۲۸ ","txt":"در روزگار آزمایش خود خردمند باشید؛ خودتان را از همۀ ناپاکی ها بِزُدایید؛ نخواهید که شما آن را برای هوس هایتان بکار برید، بلکه با پایداری استوار بخواهید، که شما به هیچ وسوسه ای نیفتید، بلکه شما آن خدای راستین و زنده را خدمت کنید."},{"vNo":"۲۹ ","txt":"ببینید که شما با ناشایستگی تعمید نیابید؛ ببینید که شما با ناشایستگی از آیین شام آخر مسیح میل نکنید؛ بلکه ببینید که شما همۀ چیزها را در شایستگی انجام دهید، و آن را بنام عیسی مسیح، پسر خدای زنده، انجام دهید؛ و اگر شما این کار را بکنید و تا پایان پایداری کنید، شما به هیچ وجه بیرون انداخته نخواهید شد."},{"vNo":"۳۰ ","txt":"بنگرید، من به شما سخن می گویم گویی من از میان مردگان سخن گفتم؛ زیرا من می دانم که شما سخنان مرا خواهید داشت."},{"vNo":"۳۱ ","txt":"نه مرا به سبب کامل نبودنم محکوم کنید، نه پدرم را به سبب کامل نبودنش، نه آنهایی که پیش از او نوشته اند؛ بلکه بجای آن از خدا که کامل نبودن هایمان را بر شما پدیدار کرده است سپاسگزاری کنید، که شما یاد بگیرید که خردمندتر از این که ما بوده ایم باشید."},{"vNo":"۳۲ ","txt":"و اینک، بنگرید، ما این نگاشته را با حروفی که در میان ما مصریِ اصلاح شده خوانده می شود، که به دست ما رسیده و به دست ما تغییر یافته، برپایۀ شیوۀ گفتارمان، برپایۀ دانشمان نوشته ایم."},{"vNo":"۳۳ ","txt":"و اگر ورقه های ما به اندازۀ کافی بزرگ می بودند ما به عبری می نوشتیم؛ ولی عبری نیز بدست ما تغییر یافته است؛ و اگر ما می توانستیم به عبری بنویسیم، بنگرید، شما هیچ کمبودی در نگاشتۀ ما نمی داشتید."},{"vNo":"۳۴ ","txt":"ولی سَروَر از چیزهایی که ما نوشته ایم آگاه است، و نیز اینکه هیچ مردم دیگری زبان ما را نمی دانند؛ و چون هیچ مردم دیگری زبان ما را نمی دانند، از این رو او ابزاری برای ترجمۀ آنها فراهم کرده است."},{"vNo":"۳۵ ","txt":"و این چیزها نوشته شده اند که ما تنپوش هایمان را از خون برادرانمان که در بی ایمانی فرو رفته اند پاک گردانیم."},{"vNo":"۳۶ ","txt":"و بنگرید، این چیزهایی که ما دربارۀ برادرانمان خواستار شده ایم، آری، حتّی بازآوری آنها به دانش از مسیح، برپایۀ نیایش های همۀ مقدّسینی است که در این سرزمین ساکن بوده اند."},{"vNo":"۳۷ ","txt":"و باشد که سَروَر عیسی مسیح عطا کند که نیایش هایشان برپایۀ ایمانشان پاسخ داده شوند؛ و باشد که خدای پدر، پیمانی که او با خاندان اسرائیل بسته است را به یاد آورد؛ و باشد که او آنها را از راه ایمان بنام عیسی مسیح برای همیشه برکت دهد. آمین."}]}