{"heading":"برای وارد شدن به آسایش سَروَر دعوت نامه ای داده می شود — با نیّت راستین نیایش کنید — روح مسیح آدمیان را قادر می سازد تا نیکی را از پلیدی بازشناسند — شیطان آدمیان را ترغیب می کند تا مسیح را انکار و کار پلید کنند — پیامبران آمدن مسیح را پدیدار می کنند — با ایمان، معجزه ها انجام می شوند و فرشتگان خدمت می کنند — آدمیان می بایستی امید به زندگی جاویدان داشته باشند و به محبّت بچسبند.","prevAbbr":"moro","prevNo":6,"nextAbbr":"moro","nextNo":8,"chapterTitle":"مورونی ۷","verses":[{"vNo":"۱ ","txt":"و اینک من، مورونی، کمی از سخنانِ پدرم مورمون را می نویسم، که او دربارۀ ایمان، امید، و محبّت گفت؛ زیرا به این شیوه او با مردم سخن گفت، در حالیکه در کنیسه ای که آنها برای جایی برای پرستش ساخته بودند به آنها آموزش می داد."},{"vNo":"۲ ","txt":"و اینک من، مورمون، با شما، برادران محبوبم، سخن می گویم؛ و با فیض خدای پدر، و سَروَرمان عیسی مسیح، و خواست مقدّسش، به سبب هدیۀ فراخوانی اش که بر من است اجازه یافته ام تا در این زمان با شما سخن گویم."},{"vNo":"۳ ","txt":"از این رو، من می خواهم با شما که از کلیسا هستید سخن گویم، که پیروان آرامش جوی مسیح هستید، و اینکه امیدی کافی بدست آورده اید که با آن شما می توانید به آسایش سَروَر وارد شوید، از این زمان به بعد تا زمانی که شما با او در بهشت بیاسایید."},{"vNo":"۴ ","txt":"و اینک برادرانم، من به سبب رفتار آرامش جوی شما با فرزندان آدمی این امور شما را داوری می کنم."},{"vNo":"۵ ","txt":"زیرا من سخن خدا را به یاد می آورم که می گوید، با کارهایشان شما آنها را خواهید شناخت؛ زیرا اگر کارهایشان نیک باشد، آنگاه آنها نیز نیک هستند."},{"vNo":"۶ ","txt":"زیرا بنگرید، خدا گفته است آدمی که پلید باشد نمی تواند آنچه که نیک است را انجام دهد؛ زیرا اگر او هدیه ای یا نیایشی به درگاه خدا پیشکش کند برای او هیچ سودی ندارد مگر اینکه او آن را با نیّت راستین انجام دهد."},{"vNo":"۷ ","txt":"زیرا بنگرید، این برای او پرهیزکاری شمرده نمی شود."},{"vNo":"۸ ","txt":"زیرا بنگرید، اگر یک انسان پلید بوده هدیه ای بدهد، او این را با بی میلی انجام می دهد؛ از این رو آن برای او همان گونه شمرده می شود که گویی او هدیه را نگه داشته است؛ از این رو او در برابر خدا پلید شمرده می شود."},{"vNo":"۹ ","txt":"و همین گونه نیز برای یک انسان پلیدی شمرده می شود، اگر او نیایش کند و نه با نیّت راستین دل؛ آری، و این برای او هیچ سودی ندارد، زیرا خدا هیچ چنین نیایشی را نمی پذیرد."},{"vNo":"۱۰ ","txt":"از این رو، انسانی که پلید باشد نه می تواند آنچه که نیک است را انجام دهد؛ نه او هدیۀ نیکی خواهد داد."},{"vNo":"۱۱ ","txt":"زیرا بنگرید، نه یک سرچشمۀ تلخ می تواند آب نیک پیش آورَد؛ نه یک سرچشمۀ نیک می تواند آب تلخ پیش آورَد؛ از این رو، انسانی که خدمتگزار اهریمن باشد نمی تواند از مسیح پیروی کند؛ و اگر او از مسیح پیروی کند او نمی تواند خدمتگزار اهریمن باشد."},{"vNo":"۱۲ ","txt":"از این رو، همۀ چیزهایی که نیک هستند از سوی خدا می آیند؛ و آنچه که پلید است از اهریمن می آید؛ زیرا اهریمن دشمن خدا است، و پیوسته علیه او می جنگد، و به گناه و به انجام آنچه که پلید است پیوسته دعوت می کند و برمی انگیزد."},{"vNo":"۱۳ ","txt":"ولی بنگرید، آنچه که از خدا است پیوسته به کار نیک دعوت می کند و برمی انگیزد؛ از این رو، هر چیزی که به کار نیک و به دوست داشتن خدا و به خدمت کردن به او دعوت می کند و برمی انگیزد، از سوی خدا الهام می گیرد."},{"vNo":"۱۴ ","txt":"از این رو، توجّه کنید، برادران محبوبم، که شما آنچه را که پلید است نگویید از خدا است، یا آنچه که نیک است و از خداست نگویید از اهریمن است."},{"vNo":"۱۵ ","txt":"زیرا بنگرید، برادرانم، این به شما داده شده است تا داوری کنید، که شما نیکی را از پلیدی بازشناسید؛ و راه داوری کردن به همان سادگیِ است که روشنی روز از تاریکی شب است، که شما با آگاهی کامل بدانید."},{"vNo":"۱۶ ","txt":"زیرا بنگرید، روح مسیح به هر آدمی داده شده است، که او نیکی را از پلیدی بازشناسَد؛ از این رو، من به شما راه داوری کردن را نشان می دهم؛ زیرا هر چیزی که به کار نیک دعوت کند، و به ایمان آوردن به مسیح ترغیب کند، با قدرت و هدیۀ مسیح فرستاده شده است؛ از این رو شما با آگاهی کامل بدانید که آن از سوی خدا است."},{"vNo":"۱۷ ","txt":"ولی هر چیزی که آدمیان را به کار پلید و ایمان نیاوردن به مسیح و انکار کردن او و خدمت نکردن به خدا ترغیب کند، آنگاه شما با آگاهی کامل بدانید آن از سوی اهریمن است؛ زیرا به این شیوه اهریمن کار می کند، زیرا او هیچ انسانی را به کار نیک ترغیب نمی کند، نه، نه حتّی یک نفر؛ نه فرشتگانش؛ نه آنهایی که خودشان را مطیع او می کنند."},{"vNo":"۱۸ ","txt":"و اینک، برادرانم، شما نوری که با آن داوری می کنید، نوری که نور مسیح است، را دیده، ببینید که شما به اشتباه داوری نکنید؛ زیرا با همان داوری که شما داوری می کنید شما نیز داوری خواهید شد."},{"vNo":"۱۹ ","txt":"از این رو، من از شما خواهش می کنم، برادران، که شما با کوشایی در نور مسیح جستجو کنید که نیکی را از پلیدی بازشناسید؛ و اگر شما هر چیز نیکی را دربر بگیرید، و آن را محکوم نکنید، همانا شما یک فرزند مسیح خواهید بود."},{"vNo":"۲۰ ","txt":"و اینک، برادرانم، چگونه امکان پذیر است که شما بتوانید هر چیز نیکی را دربر بگیرید؟"},{"vNo":"۲۱ ","txt":"و اینک من می رسم به آن ایمانی که گفتم از آن سخن خواهم گفت؛ و من برای شما راهی را که با آن شما هر چیز نیکی را دربر بگیرید خواهم گفت."},{"vNo":"۲۲ ","txt":"زیرا بنگرید، خدا همۀ چیزها را دانسته، از ابد تا ابد بوده، بنگرید، او فرشتگانی فرستاد تا به فرزندان آدمی خدمت کنند، تا آمدن مسیح را آشکار کنند؛ و در مسیح هر چیز نیکی خواهد آمد."},{"vNo":"۲۳ ","txt":"و خدا نیز با دهان خودش، بر پیامبران اعلام کرد که مسیح خواهد آمد."},{"vNo":"۲۴ ","txt":"و بنگرید، از راه های گوناگونی او چیزهایی که نیک بودند را بر فرزندان آدمی آشکار کرد؛ و همۀ چیزهایی که نیک هستند از سوی مسیح می آیند؛ وگرنه آدمیان فروافتاده بودند، و هیچ چیز نیکی نمی توانست بر آنها بیاید."},{"vNo":"۲۵ ","txt":"از این رو، با خدمت فرشتگان، و با هر سخنی که از دهان خدا صادر می شد، آدمیان شروع به ایمان آوردن به مسیح نمودند؛ و بدین گونه با ایمان، آنها هر چیز نیکی را دربر گرفتند؛ و تا آمدن مسیح بدین گونه بود."},{"vNo":"۲۶ ","txt":"و پس از اینکه او آمد آدمیان نیز با ایمان بنام او نجات یافتند؛ و با ایمان، آنها فرزندان خدا می شوند. و به هستی مسیح سوگند او این سخنان را به پدرانمان گفت، گفتا: هر چیزی که شما بنام من از خدا بخواهید که نیک باشد، ایمان داشته باشید که شما دریافت خواهید کرد، بنگرید، آن برای شما انجام خواهد شد."},{"vNo":"۲۷ ","txt":"از این رو، برادران محبوبم، آیا چون مسیح بالا به آسمان رفته است، و در دست راست خدا نشسته است تا از پدر حق رحمت خود را که او بر فرزندان آدمی دارد ادعا کند، معجزه ها بازایستاده اند؟"},{"vNo":"۲۸ ","txt":"زیرا او خواسته های قانون را پاسخ داده است، و او همۀ آن کسانی که به او ایمان دارند را ادعا می کند؛ و آنهایی که به او ایمان دارند به هر چیز نیکی خواهند چسبید؛ از این رو او از آرمان فرزندان آدمی پشتیبانی می کند؛ و او تا ابد در بهشت ساکن است."},{"vNo":"۲۹ ","txt":"و چون او این را انجام داده است، برادران محبوبم، آیا معجزه ها بازایستاده اند؟ بنگرید من به شما می گویم، نه، نه حتّی فرشتگان از خدمت کردن به فرزندان آدمی بازایستاده اند."},{"vNo":"۳۰ ","txt":"زیرا بنگرید، آنها مطیع او هستند، تا برپایۀ سخنِ فرمانش خدمت کنند، خودشان را به آنهایی که ایمانی قوی و ذهنی استوار در هر شیوۀ پارسایی دارند نشان دهند."},{"vNo":"۳۱ ","txt":"و وظیفۀ خدمت آنها فرا خواندن آدمیان به توبه است، و به برآورده کردن و انجام کار پیمان های پدر، که او با فرزندان آدمی بسته است، تا با اعلام سخنِ مسیح به ظروف برگزیدۀ سَروَر، راهی را در میان فرزندان آدمی آماده کنند که آنها از او گواهی دهند."},{"vNo":"۳۲ ","txt":"و با چنین کاری، سَروَر خدا راهی را آماده می کند که باقیماندۀ آدمیان به مسیح ایمان آورند، که روح القُدس، برپایۀ قدرت آن، جایی در دل هایشان داشته باشد؛ و به این شیوه پدر، پیمان هایی که او با فرزندان آدمی بسته است را پیش می آورد."},{"vNo":"۳۳ ","txt":"و مسیح گفته است: اگر شما به من ایمان آورید شما قدرت خواهید داشت تا هر چیزی را که در نظر من شایسته است انجام دهید."},{"vNo":"۳۴ ","txt":"و او گفته است: توبه کنید همۀ شما کرانه های زمین، و بسوی من آیید و بنام من تعمید یابید، و به من ایمان آورید که شما نجات یابید."},{"vNo":"۳۵ ","txt":"و اینک، برادران محبوبم، اگر چنین باشد که این چیزهایی که من به شما گفته ام راست باشند، و خدا به شما، با قدرت و شکوه بزرگی در روز آخر نشان خواهد داد که آنها راست هستند، و اگر آنها راست هستند آیا روزگار معجزه ها بازایستاده است؟"},{"vNo":"۳۶ ","txt":"یا آیا فرشتگان از پدیدار شدن بر فرزندان آدمی بازایستاده اند؟ یا آیا او قدرت روح القُدس را از آنها دور نگه داشته است؟ یا تا هنگامی که زمان ادامه دارد یا زمین پابرجاست، یا یک انسان روی آن هست تا نجات یابد، آیا او چنین خواهد کرد؟"},{"vNo":"۳۷ ","txt":"بنگرید من به شما می گویم، نه؛ زیرا با ایمان است که معجزه ها انجام می شوند؛ و با ایمان است که فرشتگان پدیدار می شوند و به آدمیان خدمت می کنند؛ از این رو، اگر این چیزها بازایستاده اند وای بر فرزندان آدمی، زیرا این به سبب بی ایمانی است و همه اش بیهوده است."},{"vNo":"۳۸ ","txt":"زیرا هیچ آدمی نمی تواند، برپایۀ سخنان مسیح، نجات یابد، مگر اینکه آنها بنام او ایمان داشته باشند؛ از این رو، اگر این چیزها بازایستاده اند، آنگاه ایمان نیز بازایستاده است؛ و وحشتناک است وضعیّت آدمی زیرا برای آنها گویی هیچ بازخرید شدنی در کار نبوده است."},{"vNo":"۳۹ ","txt":"ولی بنگرید، برادران محبوبم، من چیزهای بهتری از شما را داوری می کنم، زیرا من داوری می کنم که شما به سبب فروتنیِ خود به مسیح ایمان دارید؛ زیرا اگر شما به او ایمان نداشته باشید آنگاه شایسته نیستید تا در میان مردم کلیسای او به شمار آیید."},{"vNo":"۴۰ ","txt":"و دوباره، برادران محبوبم، من می خواهم دربارۀ امید با شما سخن بگویم. چگونه است که شما بتوانید به ایمان دست یابید جز اینکه امید داشته باشید؟"},{"vNo":"۴۱ ","txt":"و چه چیزی است که شما به آن امید خواهید داشت؟ بنگرید من به شما می گویم که شما از راه کفّارۀ مسیح و قدرت رستاخیزش امید خواهید داشت تا به زندگی جاویدان برخیزید، و این به سبب ایمانتان به او برپایۀ آن وعده است."},{"vNo":"۴۲ ","txt":"از این رو، اگر انسانی ایمان داشته باشد او ناگزیر باید امید داشته باشد؛ زیرا بدون ایمان هیچ امیدی نمی تواند باشد."},{"vNo":"۴۳ ","txt":"و دوباره، بنگرید من به شما می گویم که او نمی تواند ایمان و امید داشته باشد، مگر اینکه او فروتن و افتاده دل باشد."},{"vNo":"۴۴ ","txt":"اگر چنین باشد، ایمان و امید او بیهوده است، زیرا هیچ کسی در برابر خدا پذیرفته نمی شود، مگر فروتن ها و افتاده دلان؛ و اگر انسانی فروتن و افتاده دل باشد، و با قدرت روح القُدس اعتراف کند که عیسی مسیح است، او ناگزیر باید محبّت داشته باشد؛ زیرا اگر او محبّت نداشته باشد او هیچ است؛ از این رو او ناگزیر باید محبّت داشته باشد."},{"vNo":"۴۵ ","txt":"و محبّت شکیبا است، و مهربان است، و حسادت نمی کند، و خودبزرگ بین نیست، به دنبال سود خودش نیست، به آسانی برانگیخته نمی شود، به پلیدی نمی اندیشد، و در نابکاری شادمانی نمی کند بلکه در راستی شادمانی می کند، همۀ چیزها را تحمّل می کند، به همۀ چیزها ایمان دارد، به همۀ چیزها امیدوار است، همۀ چیزها را تحمّل می کند."},{"vNo":"۴۶ ","txt":"از این رو، برادران محبوبم، اگر شما محبّت نداشته باشید، شما هیچ هستید، زیرا محبّت هرگز از میان نمی رود. از این رو، به محبّت بچسبید، که بزرگ ترین همه است، زیرا همۀ چیزها از میان خواهند رفت —"},{"vNo":"۴۷ ","txt":"ولی محبّت، مِهر خالصِ مسیح است، و برای همیشه پایدار است؛ و هر کسی که در روز آخر از آن برخوردار باشد، آن برایش خوب خواهد بود."},{"vNo":"۴۸ ","txt":"از این رو، برادران محبوبم، به درگاه پدر با همۀ نیروی دل نیایش کنید، که شما آکنده از این مهر شوید، که او بر همۀ کسانی که پیروان راستین پسرش عیسی مسیح هستند عطا کرده است؛ که شما فرزندان خدا شوید؛ که هنگامی که او پدیدار خواهد شد ما مانند او باشیم، زیرا ما او را همان گونه که هست خواهیم دید؛ اینکه ما این امید را داشته باشیم؛ اینکه ما همانگونه که او پاک است پاک شویم. آمین."}]}