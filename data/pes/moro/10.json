{"heading":"گواهی از کتاب مورمون با قدرت روح القُدس می آید — هدیه های روح به ایمانداران عطا می شوند — هدیه های روحی همیشه با ایمان همراه هستند — سخنان مورونی از درون خاک سخن می گویند — بسوی مسیح آیید، در او کامل شوید، و روان هایتان را تقدیس کنید. نزدیک به ۴۲۱ میلادی.","prevAbbr":"moro","prevNo":9,"nextAbbr":"welcome","nextNo":1,"chapterTitle":"مورونی ۱۰","verses":[{"vNo":"۱ ","txt":"اینک من، مورونی، چیزی که به نظرم نیک است می نویسم؛ و من به برادرانم، لامانیان می نویسم؛ و من می خواهم که آنها بدانند که بیشتر از چهارصد و بیست سال از زمانی که نشانۀ آمدن مسیح داده شد گذشته است."},{"vNo":"۲ ","txt":"و من، پس از اینکه چند سخنی از راه نصیحت به شما گفتم، این نگاشته ها را مُهر و موم می کنم."},{"vNo":"۳ ","txt":"بنگرید، من می خواهم به شما نصیحت کنم که هنگامی که شما این چیزها را می خوانید، اگر در خردمندی خدا باشد که شما آنها را بخوانید، که شما به یاد آورید سَروَر چه مهربان بوده بر فرزندان آدمی، از آفرینش آدم حتّی تا این زمان که شما این چیزها را دریافت می کنید، و در دل هایتان به آن بیاندیشید."},{"vNo":"۴ ","txt":"و هنگامی که شما این چیزها را دریافت می کنید، من می خواهم به شما نصیحت کنم که شما از خدا، پدر جاویدان، بنام مسیح، بخواهید، اگر این چیزها راست نیستند؛ و اگر شما با دلی پاک، و با نیّتی راستین، به مسیح ایمان داشته، بخواهید، او راستیِ آن را، با قدرت روح القُدس بر شما پدیدار خواهد کرد."},{"vNo":"۵ ","txt":"و با قدرت روح القُدس شما می توانید از راستیِ همۀ چیزها آگاه شوید."},{"vNo":"۶ ","txt":"و هر چیزی که نیک است راست و درست است؛ از این رو، هیچ چیزی که نیک است مسیح را انکار نمی کند، بلکه تأیید می کند که او هست."},{"vNo":"۷ ","txt":"و شما، با قدرت روح القُدس، خواهید دانست که او هست؛ از این رو من می خواهم به شما نصیحت کنم که شما قدرت خدا را انکار نکنید؛ زیرا او، برپایۀ ایمان فرزندان آدمی، با قدرت، امروز و فردا و برای همیشه، یکسان عمل می کند."},{"vNo":"۸ ","txt":"و دوباره، من به شما نصیحت می کنم، برادارانم، که شما هدیه های خدا را انکار نکنید، زیرا آنها بسیار هستند؛ و آنها از خدایی یکسان می آیند. و راه های گوناگونی هست که این هدیه ها داده شوند؛ ولی این همان خدایی است که همۀ کارها را برای همه می کند؛ و آنها با پدیدار شدن روح خدا بر آدمیان داده می شوند، تا به آنها سود رسانند."},{"vNo":"۹ ","txt":"زیرا بنگرید، به یکی با روح خدا عطا می شود که او سخنان خِرَدمندانه را آموزش دهد؛"},{"vNo":"۱۰ ","txt":"و به دیگری، که او سخن دانش را با همان روح آموزش دهد؛"},{"vNo":"۱۱ ","txt":"و به دیگری، ایمان بی اندازه زیاد؛ و به دیگری، هدیه های شفا دادن با همان روح؛"},{"vNo":"۱۲ ","txt":"و دوباره، به دیگری، که او معجزه های عظیمی انجام دهد؛"},{"vNo":"۱۳ ","txt":"و دوباره، به دیگری، که او دربارۀ همۀ چیزها نبوّت کند؛"},{"vNo":"۱۴ ","txt":"و دوباره، به دیگری، دیدن فرشتگان و روح های خدمتگزار؛"},{"vNo":"۱۵ ","txt":"و دوباره، به دیگری، همه گونه زبان ها؛"},{"vNo":"۱۶ ","txt":"و دوباره، به دیگری، ترجمۀ زبان ها و گونه های گوناگون زبان ها."},{"vNo":"۱۷ ","txt":"و همۀ این هدیه ها با روح مسیح می آیند؛ و برپایۀ خواست او، آنها بر هر کسی چندین بار می آیند."},{"vNo":"۱۸ ","txt":"و من می خواهم به شما نصیحت کنم، برادران محبوبم، که شما به یاد داشته باشید که هر هدیۀ نیکی از مسیح می آید."},{"vNo":"۱۹ ","txt":"و من می خواهم به شما نصیحت کنم، برادران محبوبم، که شما به یاد داشته باشید که او یکسان است دیروز، امروز، و برای همیشه، و اینکه هرگز همۀ این هدیه هایی که من گفته ام، که روحی هستند، از میان نمی روند، حتّی تا زمانی که جهان برپاست، مگر برپایۀ بی ایمانی فرزندان آدمی."},{"vNo":"۲۰ ","txt":"از این رو، ایمان باید باشد؛ و اگر ایمان باید باشد امید نیز باید باشد؛ و اگر امید باید باشد محبّت نیز باید باشد."},{"vNo":"۲۱ ","txt":"و جز اینکه شما محبّت داشته باشید شما به هیچ وجه در ملکوتِ خدا نجات نمی یابید؛ نمی توانید در ملکوتِ خدا نجات یابید اگر شما ایمان نداشته باشید یا اگر شما امید نداشته باشید."},{"vNo":"۲۲ ","txt":"و اگر شما امید نداشته باشید شما ناگزیر باید در ناامیدی باشید؛ و ناامیدی به سبب نابکاری می آید."},{"vNo":"۲۳ ","txt":"و مسیح براستی به پدرانمان گفت: اگر شما ایمان داشته باشید شما می توانید همۀ چیزهایی که برای من شایسته هستند را انجام دهید."},{"vNo":"۲۴ ","txt":"و اینک من به همۀ کرانه های زمین سخن می گویم — که اگر آن روز بیاید که قدرت و هدیه های خدا از میان شما بروند، این به سبب بی ایمانی خواهد بود."},{"vNo":"۲۵ ","txt":"و وای بر فرزندان آدمی اگر چنین شود؛ زیرا هیچ کسی در میان شما نخواهد بود که کار نیک کند، حتّی یک تن. زیرا اگر یکی در میان شما باشد که کار نیک کند، او با قدرت و هدیه های خدا کار خواهد کرد."},{"vNo":"۲۶ ","txt":"و وای بر آنهایی که این چیزها را از میان ببرند و بمیرند، زیرا آنها در گناهانشان می میرند، و آنها نمی توانند در ملکوتِ خدا نجات یابند؛ و من برپایۀ سخنان مسیح سخن می گویم؛ و من دروغ نمی گویم."},{"vNo":"۲۷ ","txt":"و من به شما نصیحت می کنم که این چیزها را به یاد داشته باشید؛ زیرا به سرعت زمانی می آید که شما بدانید که من دروغ نمی گویم، زیرا شما مرا در بارگاه خدا خواهید دید؛ و سَروَر خدا به شما خواهد گفت: آیا من سخنانم را، که بدست این مرد نوشته شدند، همچون کسی که از مردگان فریاد می زند، آری، حتّی همچون کسی که از خاک سخن می گوید، به شما اعلام نکردم؟"},{"vNo":"۲۸ ","txt":"من این چیزها را به برآورده ساختن نبوّت ها اعلام می کنم. و بنگرید، آنها از دهان خدای ابدی بیان خواهند شد؛ و سخنش نسل به نسل بانگ برخواهد آورد."},{"vNo":"۲۹ ","txt":"و خدا به شما نشان خواهد داد که آنچه من نوشته ام راست است."},{"vNo":"۳۰ ","txt":"و دوباره من می خواهم به شما نصیحت کنم که شما بسوی مسیح آیید، و هر هدیۀ نیکی را دربر بگیرید، و نه هدیۀ پلید را لمس کنید، نه چیز ناپاک را."},{"vNo":"۳۱ ","txt":"و بیدار شو، و از خاک برخیز، ای اورشلیم؛ آری، و تنپوش های زیبایت را بر تن کن، ای دختر صهیون؛ و میخ های خودت را محکم کن و مرزهای خودت را برای همیشه گسترده کن، که تو دیگر پریشان نشوی، که پیمان های پدر جاویدان که او با تو بسته است، ای خاندان اسرائیل، برآورده گردند."},{"vNo":"۳۲ ","txt":"آری، بسوی مسیح آیید و در او کامل شوید، و خودتان را از همۀ پلیدی ها دور کنید؛ و اگر شما همۀ پلیدی ها را از خودتان دور کنید، و با همۀ توان، ذهن و نیرویتان، خدا را دوست داشته باشید، آنگاه فیض او برای شما کافی خواهد بود، که با فیض او شما در مسیح کامل شوید؛ و اگر با فیض خدا شما در مسیح کامل شوید، شما به هیچ وجه نمی توانید قدرت خدا را انکار کنید."},{"vNo":"۳۳ ","txt":"و دوباره، اگر شما با فیض خدا در مسیح کامل شوید، و قدرت او را انکار نکنید، آنگاه شما با فیض خدا، از راهِ ریخته شدن خون مسیح، که در پیمان پدر به آمرزش از گناهانتان است، تقدیس می شوید، که شما بی لکّه و مقدّس شوید."},{"vNo":"۳۴ ","txt":"و اینک من به همه بدرود می گویم. من بزودی می روم تا در فردوس خدا بیاسایم، تا زمانی که روحم و بدنم دوباره یکی شوند، و من در آسمان پیروزمندانه پیش آورده شوم، تا شما را در برابر بارگاه دلپذیر یهوۀ بزرگ، داور جاویدان هم زندگان و هم مردگان، دیدار کنم. آمین."}]}