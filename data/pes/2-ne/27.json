{"heading":"تاریکی و از دین برگشتگی در روزهای آخر، زمین را خواهد پوشاند — کتاب مورمون پیش خواهد آمد — سه شاهد از کتاب گواهی خواهند داد — آن مردِ دانش آموخته خواهد گفت او نمی تواند کتاب مُهر و موم شده را بخواند — سَروَر کاری حیرت آور و یک شگفتی انجام خواهد داد — مقایسه با اشعیا ۲۹. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":26,"nextAbbr":"2-ne","nextNo":28,"chapterTitle":"۲ نیفای ۲۷","verses":[{"vNo":"۱ ","txt":"ولی، بنگرید، در روزهای آخر، یا در روزهای غیریهودیان — آری، بنگرید همۀ ملّت های غیریهود و نیز یهودیان، هم کسانی که به این سرزمین خواهند آمد و هم کسانی که در سرزمین های دیگر باشند، آری، حتّی بر روی همۀ سرزمین های زمین، بنگرید، آنها از نابکاری و همه گونه کارهای پلید مست خواهند بود."},{"vNo":"۲ ","txt":"و هنگامی که آن روز بیاید آنها با تُندر و با زمین لرزه، و با سر و صدای عظیم، و با طوفان و با تُندباد، و با شعلۀ آتش بلعنده از سوی سَروَر سپاهیان برخورد خواهند کرد."},{"vNo":"۳ ","txt":"و همۀ ملّت هایی که علیه صهیون بجنگند و او را آشفته کنند، همچون خوابی در یک رؤیای شب خواهد بود؛ آری، بر آنها آنچنان خواهد بود، حتّی همچون آدمی گرسنه که خواب می بیند، و بنگرید او می خورد ولی بیدار می شود و روانش تُهی است؛ یا مانند آدم تشنه ای که خواب می بیند، و بنگرید او می نوشد ولی بیدار می شود و می بیند سُست است و روانش اشتها دارد؛ آری، حتّی آن گونه جمعیّت همۀ ملّت هایی خواهند بود که علیه کوه صهیون بجنگند."},{"vNo":"۴ ","txt":"زیرا بنگرید، ای همۀ شما که کارهای نادرست می کنید، درنگ کنید و شگفت زده شوید، زیرا شما گریه و زاری خواهید کرد؛ آری، شما مست خواهید بود ولی نه با شراب، شما تلوتلو خواهید خورد ولی نه با نوشیدنی قوی."},{"vNo":"۵ ","txt":"زیرا بنگرید، سَروَر روح خواب عمیق را بر سر شما برون ریخته است. زیرا بنگرید، شما چشمانتان را بسته اید، و شما پیامبران را رد کرده اید؛ و فرمانروایان خود را، و او رائیان را به سبب نابکاری شما پنهان کرده است."},{"vNo":"۶ ","txt":"و چنین خواهد گذشت که سَروَر خدا بر شما سخنان کتابی را پدیدار خواهد کرد، و آنها سخنان آنانی خواهند بود که آرمیده اند."},{"vNo":"۷ ","txt":"و بنگرید آن کتاب مُهر و موم شده خواهد بود؛ و در آن کتاب یک مکاشفه از خدا، از آغاز جهان تا پایان آن خواهد بود."},{"vNo":"۸ ","txt":"از این رو، به سبب چیزهایی که مُهر و موم شده اند، چیزهایی که مُهر و موم شده اند در روزگار نابکاری و کارهای پلید مردم داده نخواهند شد. از این رو، کتاب از آنها پنهان نگه داشته خواهد شد."},{"vNo":"۹ ","txt":"ولی کتاب به مردی داده خواهد شد، و او سخنان کتاب، که سخنان کسانی هستند که در خاک آرمیده اند، را خواهد داد، و او این سخنان را به دیگری تحویل خواهد داد."},{"vNo":"۱۰ ","txt":"ولی نه سخنانی که مُهر و موم شده اند را او تحویل خواهد داد، نه کتاب را او تحویل خواهد داد. زیرا کتاب با قدرت خدا مُهر و موم خواهد شد، و آن مکاشفه ای که مُهر و موم شده بود در کتاب ثبت خواهد شد تا در زمانِ مناسب خود سَروَر، آنها بتوانند پیش آیند؛ زیرا بنگرید، آنها همۀ چیزها را از بنیاد جهان تا پایان آن آشکار می کنند."},{"vNo":"۱۱ ","txt":"و روزی می آید که سخنان کتابی که مُهر و موم شده بود بر بام خانه ها خوانده خواهد شد؛ و آنها با قدرت مسیح خوانده خواهند شد؛ و همۀ اموری که در هر زمانی در میان فرزندان آدمی بوده اند، و آنچه که در هر زمانی حتّی تا پایان زمین خواهد بود، بر فرزندان آدمی آشکار خواهند شد."},{"vNo":"۱۲ ","txt":"از این رو، در آن روز هنگامی که کتاب به مردی که من از او سخن گفته ام تحویل داده شود، آن کتاب از چشم جهان پنهان خواهد شد، که چشم هیچ کسی آن را نخواهد دید مگر آن سه شاهد، افزون بر او که کتاب به او تحویل داده خواهد شد، با قدرت خدا آن را خواهند دید؛ و آنها به راستین بودن کتاب و چیزهای در آن گواهی خواهند داد."},{"vNo":"۱۳ ","txt":"و هیچ کس دیگری نیست که به آن نظر اندازد، مگر چند نفر برپایۀ خواست خدا، تا از سخنانش بر فرزندان آدمی گواهی دهند؛ زیرا سَروَر خدا گفته است که سخنانِ باایمانان به گونه ای گفته می شود گویی از مردگان است."},{"vNo":"۱۴ ","txt":"از این رو، سَروَر خدا به پیش آوردن سخنان کتاب خواهد پرداخت، و از دهان همۀ گواهانی که او مناسب بداند او سخنش را پایه گذاری خواهد کرد؛ و وای بر او که سخن خدا را رد کند!"},{"vNo":"۱۵ ","txt":"ولی بنگرید، چنین خواهد گذشت که سَروَر خدا بر آن کسی که به او کتاب را تحویل دهد خواهد گفت: این سخنانی را که مُهر و موم نیستند را بردار و آنها را به دیگری تحویل ده، که او بتواند آنها را بر آن دانش آموخته نشان دهد، بگوید: این را بخوان، من از تو خواهش می کنم. و آن دانش آموخته خواهد گفت: کتاب را به اینجا بیاور، و من آنها را خواهم خواند."},{"vNo":"۱۶ ","txt":"و اینک، آنها به سبب شکوه جهان و برای سود، و نه برای شکوه خدا، این را خواهند گفت."},{"vNo":"۱۷ ","txt":"و آن مرد خواهد گفت: من نمی توانم آن را بیاورم، زیرا آن مُهر و موم شده است."},{"vNo":"۱۸ ","txt":"آنگاه آن دانش آموخته خواهد گفت: من نمی توانم آن را بخوانم."},{"vNo":"۱۹ ","txt":"از این رو چنین خواهد گذشت، که سَروَر خدا دوباره کتاب و سخنان آن را به کسی که دانش آموخته نیست تحویل خواهد داد؛ و آن مرد که دانش آموخته نیست خواهد گفت: من دانش آموخته نیستم."},{"vNo":"۲۰ ","txt":"آنگاه سَروَر خدا بر او خواهد گفت: دانش آموختگان آنها را نمی خوانند، زیرا آنها را رد کرده اند، و من قادر هستم کار خودم را انجام دهم؛ از این رو تو سخنانی را که به تو خواهم داد بخوان."},{"vNo":"۲۱ ","txt":"چیزهایی که مُهر و موم شده اند را لمس نکن، زیرا من آنها را در زمان مناسب خودم پیش خواهم آورد؛ زیرا من به فرزندان آدمی نشان خواهم داد که من قادر هستم کار خودم را خودم انجام دهم."},{"vNo":"۲۲ ","txt":"از این رو، هنگامی که سخنانی که من به تو فرمان داده ام را خواندی، و شاهدانی که من به تو وعده داده ام را بدست آوردی، آنگاه تو کتاب را دوباره مُهر و موم کن، و آن را برای من پنهان کن، که من بتوانم سخنانی که تو نخوانده ای را نگهداری کنم، تا زمانی که من در خِرَدمندی خودم مناسب بدانم تا همۀ امور را بر فرزندان آدمی آشکار سازم."},{"vNo":"۲۳ ","txt":"زیرا بنگرید، من خدا هستم؛ و من خدای معجزه ها هستم؛ و من بر جهان نشان خواهم داد که من یکسان هستم دیروز، امروز، و برای همیشه؛ و در میان فرزندان آدمی کاری نمی کنم مگر برپایۀ ایمانشان."},{"vNo":"۲۴ ","txt":"و دوباره چنین خواهد گذشت که سَروَر به او خواهد گفت که سخنانی که بر او بیان خواهد شد را بخواند:"},{"vNo":"۲۵ ","txt":"تا آنجایی که این مردم با دهانشان به من نزدیک شوند، و با لب هایشان مرا ارج نهند، ولی دل هایشان را از من دور کرده اند، و ترسشان از من را از دستورات آدمیان یاد گرفته اند"},{"vNo":"۲۶ ","txt":"بنابراین، من به انجام کاری شگفت انگیز در میان این مردم خواهم پرداخت، آری، یک کار حیرت آور و یک شگفتی، زیرا خِردمندی خردمندان و دانش آموختگان شان از بین خواهد رفت، و فهم دانایانشان پنهان خواهد ماند."},{"vNo":"۲۷ ","txt":"و وای بر آنهایی که بدنبال این هستند تا مشورت خود را زیرکانه از سَروَر پنهان کنند! و کارهایشان در تاریکی است؛ و آنها می گویند: چه کسی ما را می بیند، و چه کسی ما را می شناسد؟ و آنها همچنین می گویند: بدرستی، وارونه کردن چیزها بدست شما همچون گِل کوزه گر در نظر گرفته می شود. ولی بنگرید، من به آنها نشان خواهم داد، سَروَر سپاهیان می گوید، که من از همۀ کارهایشان آگاهم. زیرا آیا کارِ دست از او که آن را درست کرده خواهد گفت، او مرا درست نکرده؟ یا آن چیزِ شکل گرفته دربارۀ او که آن را شکل داده خواهد گفت، او هیچ فهمی نداشت؟"},{"vNo":"۲۸ ","txt":"ولی بنگرید، سَروَر سپاهیان می گوید: من بر فرزندان آدمی نشان خواهم داد که پس از اندک زمانی و لُبنان به کشتزار پُرمحصول تبدیل خواهد شد؛ و کشتزار پُرمحصول همچون جنگلی در نظر گرفته خواهد شد."},{"vNo":"۲۹ ","txt":"و در آن روز ناشنوایان سخنان کتاب را خواهند شنید، چشم های نابینایان از میان تیرگی و تاریکی خواهد دید."},{"vNo":"۳۰ ","txt":"و فروتن ها افزایش خواهند یافت، و شادی آنها در سَروَر خواهد بود، و بینوایان در میان مردم بینوا در قدوّس اسرائیل شادمانی خواهند کرد."},{"vNo":"۳۱ ","txt":"زیرا همانا به هستی سَروَر سوگند، آنها خواهند دید که آن هراس انگیز به پوچی آورده شده است، و آن تحقیر کننده سوزانده شده است، و همۀ آنهایی که در جستجوی نابکاری هستند بریده شده اند."},{"vNo":"۳۲ ","txt":"و آنهایی که یک آدم را برای سُخنی خطاکار می سازند، و برای او که در دروازه سرزنش می کند دامی می گسترند و دادگر را همچون چیزی پوچ کنار می زنند."},{"vNo":"۳۳ ","txt":"بنابراین، بدین گونه سَروَر، کسی که ابراهیم را بازخرید کرد، دربارۀ خاندان یعقوب، می گوید: یعقوب نه اینک شرمسار خواهد شد، نه اینک رنگ رخسارش خواهد پرید."},{"vNo":"۳۴ ","txt":"ولی هنگامی که او فرزندانش، کار دست های مرا، در میان خودش، می بیند، آنها نام مرا تقدیس خواهند کرد، و قدوّس یعقوب را تقدیس خواهند کرد، و از خدای اسرائیل خواهند ترسید."},{"vNo":"۳۵ ","txt":"آنهایی که در روح به اشتباه رفتند نیز خواهند فهمید، و آنهایی که غُرولند می کردند اصول را یاد خواهند گرفت."}]}