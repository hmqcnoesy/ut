{"heading":"یعقوب شرح می دهد که یهودیان خدایشان را به صلیب می کشند — آنها پراکنده خواهند ماند تا زمانی که شروع به ایمان آوردن به او نمایند — آمریکا یک سرزمین آزادی خواهد بود جایی که هیچ پادشاهی فرمانروایی نخواهد کرد — خودتان را با خدا آشتی دهید و از راه فیض او رستگاری را به دست آورید. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":9,"nextAbbr":"2-ne","nextNo":11,"chapterTitle":"۲ نیفای ۱۰","verses":[{"vNo":"۱ ","txt":"و اینک برادران محبوبم، من، یعقوب، دربارۀ این شاخۀ پرهیزکاری که از آن سخن گفته ام، دوباره بر شما سخن می گویم."},{"vNo":"۲ ","txt":"زیرا بنگرید، وعده هایی که ما بدست آورده ایم، وعده هایی بر ما برپایۀ جسم هستند؛ از این رو، گرچه به من نشان داده شده است که بسیاری از فرزندانمان در جسم به سبب بی ایمانی هلاک خواهند شد، با این وجود، خدا بر بسیاری مهربان خواهد بود؛ و فرزندانمان بازآورده خواهند شد، که آنها به آن چیزی دست می یابند که به آنها دانش راستین بازخریدارشان را خواهد داد."},{"vNo":"۳ ","txt":"از این رو، آنچنان که من به شما گفتم، ناگزیر باید لازم باشد که مسیح — زیرا دیشب فرشته بر من سخن گفت که این نام او خواهد بود — به میان یهودیان آید، در میان کسانی که بخش نابکارتر جهان هستند؛ و آنها او را به صلیب خواهند کشید — پس این گونه خواستۀ خدایمان است، و هیچ ملّت دیگری بر روی زمین نیست که خدایشان را به صلیب کشند."},{"vNo":"۴ ","txt":"زیرا اگر آن معجزه های عظیم در میان ملّت های دیگر انجام شود آنها توبه می کنند، و می دانند که او خدایشان است."},{"vNo":"۵ ","txt":"ولی به سبب کشیش گری ها و نابکاری ها، آنها در اورشلیم علیه او خیره سر خواهند شد، که او به صلیب کشیده شود."},{"vNo":"۶ ","txt":"از این رو، به سبب نابکاری هایشان، نابودی ها، قحطی ها، بلاها، و کشتار بر آنها خواهد آمد؛ و کسانی که نابود نشوند در میان همۀ ملّت ها پراکنده خواهند شد."},{"vNo":"۷ ","txt":"ولی بنگرید، بدین گونه سَروَر خدا می گوید: هنگامی که آن روز بیاید که آنها به من ایمان آورند، که من مسیح هستم، آنگاه من با پدرانشان پیمان بسته ام که آنها، بر روی زمین، در سرزمین میراثیشان، در جسم بازآورده خواهند شد."},{"vNo":"۸ ","txt":"و چنین خواهد گذشت که آنها از پراکندگی طولانی شان گرد هم خواهند آمد، از جزیره های دریا، و از چهار بخش زمین؛ و ملّت های غیریهود در چشمان من بزرگ خواهند بود، خدا می گوید، در بردن آنها به سرزمین های میراثیشان."},{"vNo":"۹ ","txt":"آری، پادشاهان غیریهودیان پدر خوانده های آنها خواهند بود، و شهبانوهای آنها دایه های آنها خواهند شد؛ از این رو، وعده های سَروَر بر غیریهودیان بزرگ هستند، زیرا او سخن گفته است، و چه کسی می تواند جَر و بحث کند؟"},{"vNo":"۱۰ ","txt":"ولی بنگرید، خدا گفت، این سرزمین، یک سرزمین میراثی برای شما خواهد بود، و غیریهودیان بر روی این سرزمین برکت خواهند یافت."},{"vNo":"۱۱ ","txt":"و این سرزمین یک سرزمین آزادی برای غیریهودیان خواهد بود، و هیچ پادشاهی بر روی این سرزمین نخواهد بود، که بر غیریهودیان برخیزد."},{"vNo":"۱۲ ","txt":"و من این سرزمین را علیه همۀ ملّت های دیگر توانمند خواهم کرد."},{"vNo":"۱۳ ","txt":"و او که علیه صهیون بجنگد هلاک خواهد شد، خدا می گوید."},{"vNo":"۱۴ ","txt":"زیرا او که پادشاهی را علیه من برخیزاند هلاک خواهد شد، زیرا من، سَروَر، پادشاه آسمان، پادشاه آنها خواهم بود، و من برای همیشه نوری بر آنهایی خواهم بود، که سخنان مرا می شنوند."},{"vNo":"۱۵ ","txt":"از این رو، به این دلیل، که پیمان هایی که من با فرزندان آدمی بسته ام به جا آورده شوند، که در حالیکه در جسم هستند من برای آنها انجام خواهم داد، من ناگزیر باید کارهای پنهان تاریکی و آدمکشی و کارهای پلید را نابود کنم."},{"vNo":"۱۶ ","txt":"از این رو، او که علیه صهیون بجنگد، چه یهود و چه غیریهود، چه دربند و چه آزاد، چه مرد و چه زن، هلاک خواهند شد؛ زیرا آنها کسانی هستند که روسپی همۀ زمین هستند؛ زیرا کسانی که با من نیستند علیه من هستند، خدایمان می گوید."},{"vNo":"۱۷ ","txt":"زیرا من وعده هایم را که به فرزندان آدمی داده ام به جا خواهم آورد، که من در حالیکه در جسم هستند بر آنها انجام خواهم داد —"},{"vNo":"۱۸ ","txt":"از این رو، برادران محبوبم، بدین گونه خدایمان می گوید: من نوادگان تو را بدست غیریهودیان رنج خواهم داد؛ با این وجود، من دل های غیریهودیان را نرم خواهم کرد، که آنها مانند یک پدر برای آنها باشند؛ از این رو، غیریهودیان برکت خواهند یافت و از خاندان اسرائیل شمرده خواهند شد."},{"vNo":"۱۹ ","txt":"از این رو، من این سرزمین را به نوادگان تو، و آنهایی که از نوادگان تو شمرده شوند، برای همیشه، برای سرزمین میراثیشان، تخصیص خواهم داد؛ زیرا این یک سرزمین برگزیده است، خدا به من می گوید، برتر از همۀ سرزمین های دیگر، از این رو من می خواهم همۀ آدمیانی که در آن ساکن می شوند مرا پرستش کنند، خدا می گوید."},{"vNo":"۲۰ ","txt":"و اینک، برادران محبوبم، با دیدن اینکه خدای مهربان ما این چنین دانش بزرگی دربارۀ این چیزها به ما داده است، بگذارید او را به یاد داشته باشیم، و گناهانمان را کنار بگذاریم، و سرهایمان را پایین نیفکنیم، زیرا ما دور انداخته نشده ایم؛ با این وجود، ما از سرزمین میراثیمان بیرون رانده شده ایم؛ ولی به سرزمین بهتری هدایت شده ایم، زیرا سَروَر دریا را راه ما ساخته است، و ما روی یک جزیرۀ دریا هستیم."},{"vNo":"۲۱ ","txt":"ولی چه بزرگ هستند وعده های سَروَر بر کسانی که روی جزیره های دریا هستند؛ از این رو از آنجایی که می گوید جزیره ها، ناگزیر باید بیشتر از این یکی باشند، و برادران ما در آنها نیز سکونت دارند."},{"vNo":"۲۲ ","txt":"زیرا بنگرید، سَروَر خدا گاه به گاه از خاندان اسرائیل، برپایۀ خواست و خوشنودی خود، مردم را به بیرون هدایت کرده است. و اینک بنگرید، سَروَر همۀ کسانی که جدا شده اند را به یاد می آورد، از این رو او ما را نیز به یاد می آورد."},{"vNo":"۲۳ ","txt":"بنابراین، دل هایتان را شاد کنید، و به یاد آورید که شما در عمل کردن برای خود آزاد هستید — در برگزیدن راه مرگ ابدی یا راه زندگی جاویدان."},{"vNo":"۲۴ ","txt":"از این رو، برادران محبوبم، خودتان را با خواست خدا آشتی دهید، و نه خواست اهریمن و جسم؛ و پس از اینکه شما با خدا آشتی کردید، به یاد آورید که تنها از راه و در فیض خداست که شما نجات می یابید."},{"vNo":"۲۵ ","txt":"از این رو، باشد که خدا شما را با قدرت رستاخیز از مرگ، و نیز از مرگ جاویدان با قدرت کفّاره، برخیزاند که شما بتوانید به ملکوتِ جاویدان خدا پذیرفته شوید، که شما از راه فیض الهی او را ستایش کنید. آمین."}]}