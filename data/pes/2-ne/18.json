{"heading":"مسیح همچون سنگ لغزش و سنگ آسیب خواهد بود — به دنبال سَروَر باشید، نه جادوگران جیک زن — برای راهنمایی به قانون و به گواهی روی آورید — مقایسه با اشعیا ۸. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"۲ نیفای ۱۸","verses":[{"vNo":"۱ ","txt":"افزون بر این، سخن سَروَر بر من گفت: برای خود طوماری بزرگ بردار و در آن با قلمِ آدمی، دربارۀ مَهیر-شلال-حاش-بَز بنویس."},{"vNo":"۲ ","txt":"و من بر خود گواهان باایمان، اوریای کشیش و زکریا پسر یَبَرکیا را بر گرفتم تا بِنگارم."},{"vNo":"۳ ","txt":"و من نزد نبّیه رفتم؛ و او باردار شد و پسری زایید. آنگاه سَروَر به من گفت: نامش را مهیر-شلال-حاش-بَز بخوان."},{"vNo":"۴ ","txt":"زیرا بنگرید، آن بچه نخواهد دانست چگونه پدر و مادر را صدا زند، پیش از اینکه ثروت های دمشق و تاراج سامره به نزد پادشاه آشور برده شوند."},{"vNo":"۵ ","txt":"سَروَر دوباره بر من سخن گفت، گفتا:"},{"vNo":"۶ ","txt":"چون که این مردم از آب های شیلُوِه که به نرمی جاری است سر باز می زنند، و در رصین و پسر رمیلیا شادمانی می کنند؛"},{"vNo":"۷ ","txt":"بنابراین اینک، بنگرید، سَروَر آب های رود را بر آنها بالا می برد، نیرومند و بسیار، یعنی پادشاه آشور و همۀ شکوه او را، و او بر روی همۀ آبراه هایش خواهد آمد، و بر همۀ کناره هایش لبریز خواهد شد."},{"vNo":"۸ ","txt":"و او از میان یهودا خواهد گذشت؛ او سرریز ولبریز خواهد شد، او حتّی به گلو خواهد رسید؛ و پهنای بال هایش پهنۀ سرزمین تو را پُر خواهد ساخت، ای عمانوئیل."},{"vNo":"۹ ","txt":"همبسته شوید، ای شما مردم، و تکه تکه خواهید شد؛ و گوش فرا دهید همۀ شما از کشورهای دوردست؛ کمر خود را ببندید، و تکه تکه خواهید شد؛ کمر خود را ببندید، و تکه تکه خواهید شد."},{"vNo":"۱۰ ","txt":"با یکدیگر مشورت کنید و آن پوچ می شود؛ سخن را بگویید و آن انجام نمی شود؛ زیرا خدا با ماست."},{"vNo":"۱۱ ","txt":"زیرا سَروَر بدین گونه با دستی نیرومند به من سخن گفت، و مرا یاد داد که من نمی بایستی به روش این مردم گام بردارم، گفتا:"},{"vNo":"۱۲ ","txt":"توطئه نخوانید هرآنچه که این مردم توطئه می خوانند؛ از ترس آنها نه ترسان و نه هراسان شوید."},{"vNo":"۱۳ ","txt":"سَروَر سپاهیان را تقدیس کنید، و بگذارید او ترس شما باشد، و بگذارید او دِهشَت شما باشد."},{"vNo":"۱۴ ","txt":"و او همچون جایگاه مقدّسی خواهد بود، ولی همچون یک سنگ مانع و همچون یک سنگ آسیب بر هر دو خاندان اسرائیل، همچون یک دام و یک تله بر ساکنان اورشلیم."},{"vNo":"۱۵ ","txt":"و بسیاری در میان آنها خواهند لغزید و فرو خواهند افتاد، و شکسته خواهند شد، و به دام خواهند افتاد، و گرفتار خواهند شد."},{"vNo":"۱۶ ","txt":"در میان پیروانم گواهی را ببند، قانون را مُهر و موم بزن."},{"vNo":"۱۷ ","txt":"و من بر سَروَر، که رخسارش را از خاندان یعقوب پنهان می سازد، منتظر خواهم بود، و به دنبال او خواهم بود."},{"vNo":"۱۸ ","txt":"بنگرید، من و فرزندانی که سَروَر به من داده است همچون نشانه ها و شگفتی هایی از سَروَر سپاهیان، که در کوه صهیون ساکن است، در اسرائیل هستیم."},{"vNo":"۱۹ ","txt":"و هنگامی که آنها بر شما گویند: از آنهایی که روح احضار می کنند، و از جادوگرانی که جیک می زنند و زمزمه می کنند جویا شوید — آیا مردم نباید برای زندگان از خدایشان جویا شوند که از مردگان بشنوند؟"},{"vNo":"۲۰ ","txt":"به قانون و گواهی روی آورید؛ و برپایۀ این سخن اگر سخن نگویند، این برای این است که هیچ نوری در آنها نیست."},{"vNo":"۲۱ ","txt":"و آنها بسیار سختی کشیده و گرسنه از آن خواهند گذشت؛ و چنین خواهد گذشت که هنگامی که گرسنه شوند، آنها خودشان را ترشرو خواهند کرد، و پادشاهشان و خدایشان را نفرین خواهند کرد، و به بالا نگاه خواهند کرد."},{"vNo":"۲۲ ","txt":"و آنها بر زمین نگاه خواهند کرد و سختی، و تاریکی، و تیرگیِ غم را خواهند دید، و به تاریکی رانده خواهند شد."}]}