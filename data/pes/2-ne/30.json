{"heading":"غیریهودیانِ گرویده با مردمِ پیمان بسته شمرده خواهند شد — لامانیان و یهودیانِ بسیاری به سخن ایمان خواهند آورد و دلپسند خواهند شد — اسرائیل دوباره برپا خواهد شد و نابکاران نابود خواهند شد. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":29,"nextAbbr":"2-ne","nextNo":31,"chapterTitle":"۲ نیفای ۳۰","verses":[{"vNo":"۱ ","txt":"و اینک بنگرید، برادران محبوبم، من می خواهم با شما سخن بگویم، زیرا من، نیفای، روا نخواهم داشت که شما گمان کنید که از غیریهودیان پرهیزکارتر هستید. زیرا بنگرید، جز اینکه شما فرمان های خدا را نگاه دارید همگی شما همین گونه هلاک خواهید شد؛ و به سبب سخنانی که گفته شده اند شما نمی بایستی گمان کنید که غیریهودیان کاملاً نابود می شوند."},{"vNo":"۲ ","txt":"زیرا بنگرید، من به شما می گویم که آن تعداد از غیریهودیانی که توبه کنند مردم پیمان بستۀ سَروَر هستند؛ و آن تعداد از یهودیانی که توبه نکنند دور انداخته خواهند شد؛ زیرا سَروَر با هیچ کسی پیمان نمی بندد مگر با آنهایی که توبه کنند و به پسر او، که قدّوس اسرائیل است، ایمان آورند."},{"vNo":"۳ ","txt":"و اینک، من می خواهم اندکی بیشتر دربارۀ یهودیان و غیریهودیان نبوّت کنم. زیرا پس از اینکه کتابی که من از آن سخن گفته ام پیش آید، و بر غیریهودیان نوشته شود، و دوباره برای سَروَر مُهر و موم گردد، بسیاری خواهند بود که به سخنانی که نوشته شده اند ایمان خواهند آورد؛ و آنان آنها را در میان بازماندگان نوادگان ما پخش خواهند کرد."},{"vNo":"۴ ","txt":"و آنگاه بازماندگانِ نوادگان ما دربارۀ ما خواهند دانست، که چگونه ما از اورشلیم بیرون آمدیم، و اینکه آنها از نوادگان یهودیان هستند."},{"vNo":"۵ ","txt":"و مژدۀ عیسی مسیح در میان آنها اعلام خواهد شد؛ از این رو، آنها به دانش دربارۀ پدرانشان، و همچنین دانش دربارۀ عیسی مسیح، که در میان پدرانشان وجود داشت بازآورده خواهند شد."},{"vNo":"۶ ","txt":"و آنگاه آنها شادمانی خواهند کرد؛ زیرا آنها خواهند دانست که این برکتی است از دست خدا بر آنها؛ و پولک های تاریکیِ چشمانشان شروع به فرو افتادن خواهد کرد، و نسل های بسیاری در میان آنها درنمی گذرد، جز اینکه آنها مردمی پاک و دلپسند می شوند."},{"vNo":"۷ ","txt":"و چنین خواهد گذشت که یهودیانی که پراکنده شده اند نیز شروع به ایمان آوردن به مسیح خواهند کرد؛ و آنها شروع به گرد هم آمدن بر روی زمین خواهند کرد؛ و همۀ کسانی که به مسیح ایمان آورند نیز مردمی دلپسند خواهند شد."},{"vNo":"۸ ","txt":"و چنین خواهد گذشت که سَروَر خدا کارش را در میان همۀ ملّت ها، اقوام، زبان ها و مردم آغاز خواهد کرد، تا بازآوری مردمش را بر روی زمین پیش آورد."},{"vNo":"۹ ","txt":"و سَروَر خدا با پرهیزکاری بینوایان را داوری خواهد کرد، و برای فروتن ها با درستی حکم خواهد نمود. و او زمین را با ترکۀ دهانش خواهد زد؛ و با نَفَس لب هایش نابکاران را خواهد کشت."},{"vNo":"۱۰ ","txt":"زیرا زمان به سرعت می آید که سَروَر خدا سبب دودستگی بزرگی در میان مردم خواهد شد، و نابکاران را او نابود خواهد کرد؛ و او مردمش را امان خواهد داد، آری، حتّی اگر چنین باشد که باید نابکاران را با آتش نابود کند."},{"vNo":"۱۱ ","txt":"و پرهیزکاری شال کمرش خواهد بود، و ایمان داشتن شال پهلویش."},{"vNo":"۱۲ ","txt":"و آنگاه گُرگ با برّه بسر خواهد بُرد؛ و پلنگ در کنار بزغاله و گوساله، و شیر جوان و پرواری در کنار همدیگر دراز خواهند کشید و یک کودک خردسال آنها را خواهد راند."},{"vNo":"۱۳ ","txt":"و گاو و خرس خواهند چرید؛ بچه های آنها در کنار همدیگر دراز خواهند کشید؛ و شیر مانند گاو کاه خواهد خورد."},{"vNo":"۱۴ ","txt":"و کودک شیرخواره بر سوراخ مار سمی بازی خواهد کرد، و کودک از شیر گرفته شده دستش را بر لانۀ افعی خواهد گذاشت."},{"vNo":"۱۵ ","txt":"آنها در همۀ کوه مقدّسِ من نه آزار خواهند داد نه نابود خواهند کرد، زیرا زمین، همچون آبهایی که دریا را می پوشانند آکنده از دانش سَروَر خواهد بود."},{"vNo":"۱۶ ","txt":"از این رو، امور همۀ ملّت ها آشکار خواهد شد؛ آری، همۀ امور بر فرزندان آدمی آشکار خواهد شد."},{"vNo":"۱۷ ","txt":"هیچ چیزی نیست که نهان باشد جز اینکه آشکار خواهد شد؛ هیچ کار تاریکی نیست جز اینکه در نور پدیدار خواهد شد؛ و هیچ چیزی نیست که بر روی زمین مُهر و موم شده باشد جز اینکه باز خواهد شد."},{"vNo":"۱۸ ","txt":"از این رو، همۀ چیزهایی که بر فرزندان آدمی آشکار شده اند در آن روز آشکار خواهند شد؛ و شیطان دیگر بر دل فرزندان آدمی، برای زمانی دراز، قدرتی نخواهد داشت. و اینک، برادران محبوبم، من به گفته هایم پایان می دهم."}]}