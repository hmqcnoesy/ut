{"heading":"یعقوب بازخریدارش را دید — قانون موسی نشان از مسیح است و ثابت می کند که او خواهد آمد. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"۲ نیفای ۱۱","verses":[{"vNo":"۱ ","txt":"و اینک، یعقوب چیزهای بسیار بیشتری به مردمم در آن زمان گفت؛ با این وجود تنها این چیزها را من واداشته ام تا نوشته شوند، زیرا چیزهایی که من نوشته ام مرا کافی است."},{"vNo":"۲ ","txt":"و اینک من، نیفای، از سخنان اشعیا بیشتر می نویسم، زیرا روانم در سخنانش دلشاد می شود. زیرا من سخنانش را به مردمم همانند خواهم کرد، و من آنها را بر همۀ فرزندانم خواهم فرستاد، زیرا او همانا بازخریدارم را دید، همان گونه که من او را دیده ام."},{"vNo":"۳ ","txt":"و برادرم، یعقوب، نیز او را دیده است چنان که من دیده ام؛ از این رو، من سخنان آنها را بر فرزندانم خواهم فرستاد تا به آنها ثابت کنم که سخنانم راست هستند. از این رو، با سخنِ سه تن، خدا گفته است من سخنم را صحت خواهم داد. با این وجود، خدا گواهان بیشتری می فرستد، و او همۀ سخنانش را ثابت می کند."},{"vNo":"۴ ","txt":"بنگرید، روانم در ثابت کردن به مردمم دربارۀ حقیقتِ آمدن مسیح دلشاد می شود؛ زیرا، قانون موسی به این منظور داده شده است؛ و همۀ چیزهایی که از آغاز جهان از خدا به آدمی داده شده اند، نشانی از او هستند."},{"vNo":"۵ ","txt":"و روانم در پیمان های سَروَر که او با پدرانمان بسته است نیز دلشاد می شود؛ آری، در فیض او، و در دادگری و قدرت و رجمت او در برنامۀ بزرگ و جاودانۀ رهایی دادن از مرگ، روانم دلشاد می شود."},{"vNo":"۶ ","txt":"و روانم دلشاد می شود در ثابت کردن به مردمم که مگر مسیح بیاید و گرنه همۀ آدمیان هلاک خواهند شد."},{"vNo":"۷ ","txt":"زیرا اگر مسیحی نباشد خدایی نیست؛ و اگر خدایی نباشد ما نیستیم، زیرا آفرینشی نمی توانست بوده باشد. ولی خدایی هست، و او مسیح است، و او در کمال زمان خودش می آید."},{"vNo":"۸ ","txt":"و اینک من برخی از سخنان اشعیا را می نویسم، که هر کسی از مردمم که این سخنان را خواهد دید دلش را به شوق آورد و برای همۀ آدمیان شادمانی کند. اینک اینها آن سخنانند، و شما می توانید آنها را بر خود و بر همۀ آدمیان بکار برید."}]}