{"heading":"افرایم و سوریه علیه یهودا جنگ بپا می کنند — مسیح از یک باکره زاده خواهد شد — مقایسه با اشعیا ۷. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"۲ نیفای ۱۷","verses":[{"vNo":"۱ ","txt":"و چنین گذشت در روزگار آحاز پسر یوتام، پسر عُزّیا، پادشاه یهودا، رصین پادشاه سوریه، و فقح پسر رملیا پادشاه اسرائیل، بالا به سوی اورشلیم رفتند تا علیه آن بجنگند، ولی نتوانستند بر آن چیره شوند."},{"vNo":"۲ ","txt":"و این به خاندان داوُد گفته شد، گفتا: سوریه با افرایم همدست شده است. و دل او، و دل مردمش تکان خورد، همچون درختان جنگل که با باد تکان می خورند."},{"vNo":"۳ ","txt":"آنگاه سَروَر بر اشعیا گفت: اینک، تو و پسرت شارایاشوب، در پایانۀ آبراهِ آبگیر بالایی در بزرگراهِ دشتِ جامه شویان، به دیدار آحاز پیش روید؛"},{"vNo":"۴ ","txt":"و به او بگو: توجّه کن و آرام باش؛ نه بترس، نه از این دو دُمِ این مشعل های دود کننده، از خشم آلودیِ شدید رَصین سوریه ای، و پسر رَملیا سُست شو."},{"vNo":"۵ ","txt":"برای اینکه سوریه، افرایم، و پسر رملیا علیه تو مشورت کرده اند، گفته اند:"},{"vNo":"۶ ","txt":"بگذارید علیه یهودا بالا رویم و آن را به ستوه آوریم، و بگذارید در آن برای خود شاخه ای درست کنیم، و پادشاهی در میان آن، آری، پسر طبئل را، قرار دهیم."},{"vNo":"۷ ","txt":"بدین گونه سَروَر خدا می گوید: نه چنین خواهد ماند نه چنین خواهد گذشت."},{"vNo":"۸ ","txt":"زیرا فرماندهی سوریه دمشق است، و فرماندهی دمشق، رصین؛ و پس از شصت و پنج سال افرایم شکسته خواهد شد که دیگر مردمی نباشد."},{"vNo":"۹ ","txt":"و سَر افرایم سامره است، و سَر سامره پسر رملیا است. اگر شما ایمان نیاورید بدرستی شما پابرجا نخواهید ماند."},{"vNo":"۱۰ ","txt":"افزون بر این، سَروَر دوباره بر آحاز سخن گفته، گفتا:"},{"vNo":"۱۱ ","txt":"نشانه ای از خدایت سَروَر بخواه؛ آن را یا در اعماق بخواه، یا در بلندی های بالا."},{"vNo":"۱۲ ","txt":"ولی آحاز گفت: من نه خواهم خواست، نه سَروَر را آزمایش خواهم کرد."},{"vNo":"۱۳ ","txt":"و او گفت: اینک بشنوید، ای خاندان داوُد؛ آیا این چیز کوچکی برای شماست تا آدمیان را به ستوه آورید، ولی آیا شما خدایم را نیز به ستوه خواهید آورد؟"},{"vNo":"۱۴ ","txt":"بنابراین، سَروَر خود به تو نشانه ای خواهد داد — بنگرید، باکره ای باردار خواهد شد، و پسری خواهد زایید، و نام او را عمانوئیل خواهد خواند."},{"vNo":"۱۵ ","txt":"او کره و عسل خواهد خورد که سر باز زدن از پلیدی و برگزیدن نیکی را بداند."},{"vNo":"۱۶ ","txt":"زیرا پیش از آن بچه از پلیدی سر باز زدن و نیکی برگزیدن را بداند، سرزمینی که تو از آن بیزاری را هر دو پادشاهش تَرک خواهند کرد."},{"vNo":"۱۷ ","txt":"سَروَر بر تو و بر مردم تو و بر خاندان پدر تو روزگاری را خواهد آورد که از روزگاری که افرایم از یهودا پادشاه آشور جدا شد نیامده است."},{"vNo":"۱۸ ","txt":"و چنین خواهد گذشت در آن روز که سَروَر برای مگسی که در دوردست ترین بخش مصر است، و برای زنبوری که در سرزمین آشور است بانگ برخواهد آورد."},{"vNo":"۱۹ ","txt":"و آنها خواهند آمد، و همۀ آنها در وادی های متروکه و در سوراخ های صخره ها و بر همۀ خارها و بر همۀ بوته ها قرار خواهند گرفت."},{"vNo":"۲۰ ","txt":"در همان روز سَروَر با تیغی که از آنسوی رودها از پادشاه آشور به کار گرفته شده است، سر و موی پاها را خواهد تراشید؛ و ریش ها را هم از بین خواهد برد."},{"vNo":"۲۱ ","txt":"و چنین خواهد گذشت در آن روز، مردی یک گاو جوان و دو برّه را پرورش خواهد داد."},{"vNo":"۲۲ ","txt":"و چنین خواهد گذشت، از فراوانی شیری که آنها خواهند داد او کَره خواهد خورد؛ زیرا هر کسی که در این سرزمین باقی بمانَد کَره و عسل خواهد خورد."},{"vNo":"۲۳ ","txt":"و چنین خواهد گذشت در آن روز که هر مکانی که هزار تاک را به هزار پارۀ نقره می دادند، همچون خار و خس خواهد شد."},{"vNo":"۲۴ ","txt":"با تیرها و کمان ها مردان به آنجا خواهند آمد، برای اینکه همۀ سرزمین خار و خس خواهد شد."},{"vNo":"۲۵ ","txt":"و همۀ تپّه هایی که می بایستی با کلنگ کَنده شوند، از ترس خار و خس به آنجا نخواهد آمد، بلکه آن جایی برای فرستادن گاوان بر آن، و پایمال کردن آن بدست گوسفندان خواهد شد."}]}