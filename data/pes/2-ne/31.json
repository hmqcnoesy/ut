{"heading":"نیفای می گوید مسیح برای چه تعمید یافت — آدمیان باید مسیح را پیروی کنند، تعمید یابند، روح القدس را دریافت کنند، و تا پایان پایداری کنند تا نجات یابند — توبه و تعمید دروازۀ راه تنگ و باریک هستند — زندگی جاویدان به کسانی می رسد که پس از تعمید فرمان ها را نگه می دارند. نزدیک به ۵۵۹–۵۴۵ پیش از میلاد.","prevAbbr":"2-ne","prevNo":30,"nextAbbr":"2-ne","nextNo":32,"chapterTitle":"۲ نیفای ۳۱","verses":[{"vNo":"۱ ","txt":"و اینک من، نیفای، به نبوّت کردن بر شما، برادران محبوبم، پایان می دهم. و من نه می توانم جز چند چیزی را، که می دانم همانا رُخ خواهند داد بنویسم؛ نه می توانم جز اندکی از سخنان برادرم یعقوب را بنویسم."},{"vNo":"۲ ","txt":"از این رو، چیزهایی که من نوشته ام مرا کافی است، جز چند سخنی که باید دربارۀ اصول مسیح بگویم؛ از این رو، من با شما، برپایۀ سادگی نبوّتم، ساده سخن خواهم گفت."},{"vNo":"۳ ","txt":"زیرا روانم در ساده بودن دلشاد می شود؛ زیرا به این شیوه سَروَر خدا در میان فرزندان آدمی کار می کند. زیرا سَروَر خدا به فهم نور می دهد؛ زیرا او بر فرزندان آدمی به زبان خودشان، به فهم آنها، سخن می گوید."},{"vNo":"۴ ","txt":"از این رو، من می خواهم که شما به یاد آورید که من بر شما دربارۀ آن پیامبری سخن گفته ام که سَروَر به من نشان داد، که برّۀ خدا را تعمید خواهد داد، که گناهان جهان را بر خواهد داشت."},{"vNo":"۵ ","txt":"و اینک، اگر برّۀ خدا، او که مقدّس بوده، نیاز داشته باشد با آب تعمید یابد تا همۀ پرهیزکاری را برآورده سازد، آه آنگاه، چقدر بیشتر ما که نامقدّس بوده، نیاز داریم تا تعمید یابیم، آری، حتّی با آب!"},{"vNo":"۶ ","txt":"و اینک، من از شما، برادران محبوبم، می خواهم بپرسم چگونه برّۀ خدا همۀ پرهیزکاری را در تعمید یافتن با آب برآورده ساخت؟"},{"vNo":"۷ ","txt":"آیا نمی دانید که او مقدّس بود؟ ولی با وجود مقدّس بودن، او به فرزندان آدمی نشان می دهد که، برپایۀ جسم، او خود را در برابر پدر فروتن می سازد، و بر پدر گواهی می دهد که در نگاه داری فرمان های او مُطیع خواهد بود."},{"vNo":"۸ ","txt":"از این رو، پس از اینکه او با آب تعمید یافت روح القدّس به شکل یک کبوتر بر او فرود آمد."},{"vNo":"۹ ","txt":"و دوباره، بر فرزندان آدمی تنگی راه، و باریکی دروازه ای را، که می بایستی از آن وارد شوند، با سرمشق قرار دادن خود برای آنها، نشان می دهد."},{"vNo":"۱۰ ","txt":"و او بر فرزندان آدمی گفت: شما مرا پیروی کنید. از این رو، برادران محبوبم، آیا ما می توانیم عیسی را پبروی کنیم جز اینکه خواهان نگه داشتن فرمان های پدر باشیم؟"},{"vNo":"۱۱ ","txt":"و پدر گفت: توبه کنید، توبه کنید، و بنام پسر محبوبم تعمید یابید."},{"vNo":"۱۲ ","txt":"و ندای پسر نیز بر من آمد، گفتا: او که بنام من تعمید می یابد، به او روح القدس را پدر، مانند من، خواهد داد؛ از این رو، مرا پیروی کنید، و چیزهایی را انجام دهید که دیده اید من انجام می دهم."},{"vNo":"۱۳ ","txt":"از این رو، برادران محبوبم، من می دانم که اگر شما پسر را، با نیّتِ کاملِ دل، پیروی کنید، در برابر خدا کار دورویی و فریب دهنده نکرده، بلکه با نیّت راستین، از گناهانتان توبه کرده، بر پدر گواهی داده، که با تعمید، خواهان بر گرفتن نام مسیح بر خود هستید — آری، با پیروی از سَروَرتان و مُنجی تان، برپایۀ سخن او، در آب فرو رفته، بنگرید، آنگاه روح القدس را دریافت خواهید کرد؛ آری، آنگاه تعمید با آتش و روح القدس می آید؛ و آنگاه شما می توانید با زبان فرشتگان سخن گویید، و بر قدّوس اسرائیل بانگ ستایش سر دهید."},{"vNo":"۱۴ ","txt":"ولی، بنگرید، برادران محبوبم، بدین گونه ندای سَروَر بر من آمد، گفتا: پس از اینکه از گناهانتان توبه کردید، و بر پدر گواهی دادید که با تعمید با آب، خواهان نگه داشتن فرمان هایم هستید، و تعمید با آتش و روح القدس را دریافت کردید، و توانستید با زبانی نو سخن گویید، آری، یعنی با زبان فرشتگان، و پس از این مرا انکار نمایید، برای شما بهتر آن می بود که مرا نشناخته بودید."},{"vNo":"۱۵ ","txt":"و من ندای پدر را شنیدم، گفتا: آری، سخنان محبوبم راست و امین هستند. او که تا پایان پایداری کند، همان نجات خواهد یافت."},{"vNo":"۱۶ ","txt":"و اینک، برادران محبوبم، من با این می دانم که جز اینکه آدمی، در پیروی از سرمشقِ پسرِ خدای زنده، تا پایان پایداری کند، او نمی تواند نجات یابد."},{"vNo":"۱۷ ","txt":"از این رو، کارهایی را انجام دهید که من برای شما گفتم دیده ام، که سَروَرتان و بازخریدارتان انجام می دهد؛ زیرا، به این سبب آنها به من نشان داده شده اند که شما بتوانید دروازه ای را که می بایستی از آن وارد شوید بشناسید. زیرا دروازه ای که شما می بایستی از آن وارد شوید توبه و تعمید با آب است؛ و آنگاه آمرزش گناهانتان با آتش و با روح القدس می آید."},{"vNo":"۱۸ ","txt":"و آنگاه شما در این راه تنگ و باریکی که به زندگی جاویدان منتهی می شود هستید؛ آری، شما از دروازه وارد شده اید؛ شما برپایۀ فرمان های پدر و پسر عمل کرده اید؛ و شما روح القدس را دریافت کرده اید، که از پدر و پسر گواهی می دهد، در برآورده کردن وعده ای که او داده است، که اگر شما از این طریق وارد شوید دریافت خواهید کرد."},{"vNo":"۱۹ ","txt":"و اینک، برادران محبوبم، پس از اینکه شما به راه تنگ و باریک راه یافتید، من می خواهم بپرسم آیا همه چیز انجام شده است؟ بنگرید، من به شما می گویم، نه؛ زیرا شما تا اینجا نیامده اید جز با سخن مسیح با ایمان استوار به او، با تکیه کامل بر شایستگی های او که در نجات دادن تواناست."},{"vNo":"۲۰ ","txt":"از این رو، شما باید با استواری در مسیح، با داشتن روشنیِ کاملی از امید و مِهر به خدا و همۀ آدمیان به پیش روید. از این رو، اگر شما با سیراب شدن در سخن مسیح به پیش روید، و تا پایان پایداری کنید، بنگرید، بدین گونه پدر می گوید: شما زندگی جاویدان خواهید داشت."},{"vNo":"۲۱ ","txt":"و اینک، بنگرید، برادران محبوبم، این آن راه است، و نه راه دیگری نه نام دیگری زیر آسمان وجود دارد که با آن آدمی بتواند در ملکوتِ خدا نجات یابد. و اینک، بنگرید، این اصول مسیح است، و اصول یگانه و راستینِ پدر، و پسر، و روح القدس، که یک خدای بدون پایان است. آمین."}]}