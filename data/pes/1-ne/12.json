{"heading":"نیفای در رؤیا سرزمین موعود؛ پرهیزکاری، نابکاری، و فروپاشی ساکنانش را می بیند؛ آمدن برّۀ خدا در میان آنها؛ چگونه دوازده پیرو و دوازده رسول، اسرائیل را داوری خواهند کرد؛ و وضعیّت پلید و آلودۀ کسانی که در بی ایمانی فرو می روند. نزدیک به ۶۰۰–۵۹۲ پیش از میلاد.","prevAbbr":"1-ne","prevNo":11,"nextAbbr":"1-ne","nextNo":13,"chapterTitle":"۱ نیفای ۱۲","verses":[{"vNo":"۱ ","txt":"و چنین گذشت که فرشته به من گفت: نگاه کن و نوادگان خود و همچنین نوادگان برادران خود را بنگر. و من نگاه کردم و سرزمین موعود را نگریستم؛ و جمعیّت های مردم را نگریستم، آری، حتّی گویی در تعداد به اندازۀ شن های دریا بودند."},{"vNo":"۲ ","txt":"و چنین گذشت که من جمعیّت هایی را دیدم برای نبرد یکی علیه دیگری گرد هم آمدند؛ و من جنگ ها و شایعات جنگ ها و کشتارهای بزرگ با شمشیر را در میان مردمم دیدم."},{"vNo":"۳ ","txt":"و چنین گذشت که من درگذشت نسل های بسیاری را، در پی جنگ ها و درگیری ها در سرزمین دیدم؛ و من شهرهای بسیاری را دیدم، آری، چنان زیاد که آنها را نشمردم."},{"vNo":"۴ ","txt":"و چنین گذشت که من مه تاریکی را بر روی سرزمین موعود دیدم؛ و من آذرخش ها دیدم و تُندَرها و زمین لرزه ها و همه گونه سر و صداهای پُر آشوب شنیدم؛ و من زمین و صخره ها را دیدم که شکاف می خوردند؛ و من کوه ها را دیدم فرو ریخته تکه تکه می شدند؛ و من دشت های زمین را دیدم که از هم می پاشیدند؛ و من شهرهای بسیاری را دیدم که فرو می رفتند؛ و من بسیاری را دیدم که در آتش می سوختند؛ و من بسیاری را دیدم که بر زمین، به سبب لرزۀ آن، فرو ریختند."},{"vNo":"۵ ","txt":"و چنین گذشت پس از اینکه من این چیزها را دیدم، من بخاری از تاریکی دیدم، که از روی زمین گذشت؛ و بنگرید، من جمعیّت هایی را دیدم که به سبب داوری های بزرگ و هراس انگیز سَروَر فرو نیفتاده بودند."},{"vNo":"۶ ","txt":"و من دیدم آسمان ها گشوده شدند، و برّۀ خدا از آسمان فرود می آمد؛ و او پایین آمد و خودش را به آنها نشان داد."},{"vNo":"۷ ","txt":"و من نیز دیدم و شهادت می دهم که روح القدس بر دوازده تای دیگر فرود آمد؛ و آنها از خدا مقرّر، و برگزیده شدند."},{"vNo":"۸ ","txt":"و فرشته بر من سخن گفت، گفتا: بنگر دوازده پیرو برّه را، که برگزیده شده اند تا به نوادگان تو تعلیم دهند."},{"vNo":"۹ ","txt":"و او به من گفت: آیا تو دوازده رسول برّه را به یاد می آوری؟ بنگر آنها کسانی هستند که دوازده طایفۀ اسرائیل را داوری خواهند کرد؛ از این رو، دوازده خدمتگزارِ نوادگان تو، از سوی آنها داوری خواهند شد؛ زیرا شما از خاندان اسرائیل هستید."},{"vNo":"۱۰ ","txt":"و این دوازده خدمتگزاری که تو می بینی نوادگان تو را داوری خواهند کرد. و بنگر، آنها برای همیشه پرهیزکارند؛ زیرا به سبب ایمانشان به برّۀ خدا تنپوش هایشان در خون او سپید گشته است."},{"vNo":"۱۱ ","txt":"و فرشته به من گفت: نگاه کن! و من نگاه کردم و دیدم سه نسل در پرهیزکاری درگذشتند؛ و تنپوش هایشان سپید بود حتّی مانند برّۀ خدا. و فرشته به من گفت: اینها در خون برّه سپید گشته اند، به سبب ایمانشان به او."},{"vNo":"۱۲ ","txt":"و من، نیفای، بسیاری از نسل چهارم را نیز دیدم که در پرهیزکاری درگذشتند."},{"vNo":"۱۳ ","txt":"و چنین گذشت که من جمعیّت های زمینیان را گرد هم آمده دیدم."},{"vNo":"۱۴ ","txt":"و فرشته به من گفت: نوادگان خود را بنگر و همچنین نوادگان برادرانت را."},{"vNo":"۱۵ ","txt":"و چنین گذشت که من نگاه کردم و مردم نوادگانم را در جمعیّت هایی علیه نوادگان برادرانم گرد هم آمده دیدم؛ و آنها گرد هم آمده بودند تا نبرد کنند."},{"vNo":"۱۶ ","txt":"و فرشته بر من سخن گفت، گفتا: چشمۀ آب آلوده ای را که پدر تو دید بنگر، آری، یعنی رودی که او از آن سخن گفت؛ و اعماق آن اعماق دوزخ است."},{"vNo":"۱۷ ","txt":"و آن مه تاریکی وسوسه های اهریمن است، که چشم های فرزندان آدمی را کور و دل هایشان را سخت می کند و آنها را به بیراهه های گسترده می کشاند، که آنها هلاک و گمراه شوند."},{"vNo":"۱۸ ","txt":"و آن ساختمانِ بزرگ و وسیع، که پدر تو دید، تصوّرهای بیهوده و غرور فرزندان آدمی است. و یک خلیج بزرگ و هراس انگیز آنها را جدا می کند؛ آری، یعنی سخن دادگری خدای جاویدان، و مسیح که برّۀ خداست، کسی که روح القدس از او گواهی می دهد، از زمانی که جهان آغاز شد تا این زمان، و از این پس و برای همیشه."},{"vNo":"۱۹ ","txt":"و در حالیکه فرشته این سخنان را می گفت، من نگریستم و دیدم که نوادگان برادرانم علیه نوادگانم درگیر شدند، بر پایۀ سخن فرشته؛ و به سبب غرور نوادگانم و وسوسه های اهریمن، من دیدم که نوادگان برادرانم بر مردم نوادگانم پیروز شدند."},{"vNo":"۲۰ ","txt":"و چنین گذشت که من نگریستم و مردم نوادگان برادرانم را دیدم که بر نوادگانم چیره شده بودند؛ و آنها در جمعیّت هایی بر روی سرزمین پیش می رفتند."},{"vNo":"۲۱ ","txt":"و من آنها را در جمعیّت هایی گرد هم آمده دیدم؛ و من جنگ ها و شایعات جنگ ها را در میان آنها دیدم؛ و در جنگ ها و شایعات جنگ ها نسل های بسیاری را دیدم که درگذشتند."},{"vNo":"۲۲ ","txt":"و فرشته به من گفت: بنگر اینها در بی ایمانی فرو خواهند رفت."},{"vNo":"۲۳ ","txt":"و چنین گذشت که من نگریستم، پس از اینکه در بی ایمانی فرو رفتند آنها مردمی تیره و پلید و آلوده شدند، آکنده از تنبلی و همه گونه کارهای پلید."}]}