{"heading":"نیفای دو دسته نگاشته می نگارد — هر کدام ورقه های نیفای خوانده می شوند — ورقه های بزرگتر دربر گیرندۀ تاریخ دنیوی هستند؛ کوچکترها در درجۀ نخست با چیزهای مقدّس سر و کار دارند. نزدیک به ۶۰۰–۵۹۲ پیش از میلاد.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"۱ نیفای ۹","verses":[{"vNo":"۱ ","txt":"و همۀ این چیزها را پدرم همچنان که او در درّۀ لموئیل در یک چادر ساکن بود، دید و شنید و گفت و همچنین چیزهای بسیار بزرگِ بیشتری، که نمی توانند بر این ورقه ها نوشته شوند."},{"vNo":"۲ ","txt":"و اینک، همان گونه که من دربارۀ این ورقه ها سخن گفته ام، بنگرید آنها ورقه هایی نیستند که من سرگذشت کاملی از تاریخچۀ مردمم را بر آنها می نگارم؛ زیرا ورقه هایی که من سرگذشت کاملی از تاریخ مردمم را بر آنها می نگارم نیفای نام نهاده ام. از این رو، آنها در پی نام خودم، ورقه های نیفای خوانده می شوند؛ و این ورقه ها نیز ورقه های نیفای خوانده می شوند."},{"vNo":"۳ ","txt":"با این وجود، من فرمانی از سَروَر دریافت کرده ام که می بایستی این ورقه ها را درست کنم، برای هدف ویژه ای که سرگذشتِ خدمت به مردمم کنده کاری شده موجود باشد."},{"vNo":"۴ ","txt":"بر روی ورقه های دیگر سرگذشتِ فرمانروایی پادشاهان و جنگها و درگیری های مردمم کنده کاری خواهد شد؛ از این رو این ورقه ها بیشتر برای بخش خدمتگزاری هستند؛ و ورقه های دیگر بیشتر برای بخش فرمانروایی پادشاهان و جنگ ها و درگیری های مردمم هستند."},{"vNo":"۵ ","txt":"از این رو، سَروَر به من فرمان داده است تا این ورقه ها را برای هدف خِرَدمندانۀ او بسازم، هدفی که من نمی دانم."},{"vNo":"۶ ","txt":"ولی سَروَر از آغاز همه چیز را می داند؛ از این رو، او راهی را برای به انجام رساندن همۀ کارهایش در میان فرزندان آدمی آماده می کند؛ زیرا بنگرید، او قدرتِ تمام در برآورده کردن همۀ سخنانش را دارد. و بدین گونه است. آمین."}]}