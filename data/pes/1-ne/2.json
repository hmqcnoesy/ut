{"heading":"لیحای خانواده اش را به بیابانِ کنار دریای سرخ می بَرد. آنها دارایی خود را باقی می گذارند — لیحای به سَروَر یک قربانی پیشکش می کند و به پسرانش می آموزد تا فرمان ها را نگه دارند — لامان و لموئیل علیه پدرشان غُرولند می کنند — نیفای مُطیع است و با ایمان نیایش می کند؛ سَروَر با او سخن می گوید و او برگزیده می شود تا بر برادرانش فرمانروایی کند. نزدیک به ۶۰۰ پیش از میلاد.","prevAbbr":"1-ne","prevNo":1,"nextAbbr":"1-ne","nextNo":3,"chapterTitle":"۱ نیفای ۲","verses":[{"vNo":"۱ ","txt":"زیرا بنگرید، چنین گذشت که سَروَر بر پدرم سخن گفت، آری، حتّی در یک خواب، و بر او گفت: برکت یافته هستی تو لیحای، به سبب کارهائی که تو انجام داده ای؛ و برای اینکه تو با ایمان بوده ای و بر این مردم چیزهایی را که من به تو فرمان دادم اعلام نموده ای، بنگر، آنها بدنبال گرفتن جان تو هستند."},{"vNo":"۲ ","txt":"و چنین گذشت که سَروَر پدرم را فرمان داد، حتّی در یک خواب، که او می بایستی خانواده اش را بردارد و راهی بیابان شود."},{"vNo":"۳ ","txt":"و چنین گذشت که او مُطیع سخن سَروَر بود؛ از این رو آنچنان که سَروَر به او فرمان داد، انجام داد."},{"vNo":"۴ ","txt":"و چنین گذشت که او راهی بیابان شد. و او خانه اش را ترک کرد، و سرزمین میراثیش را، و طلایش، و نقره اش، و چیزهای گرانبهایش را، و هیچ چیزی بجز خانواده اش، و آذوقه، و چادرها با خودش نبرد، و راهی بیابان شد."},{"vNo":"۵ ","txt":"و او پایین کنار مرزهای نزدیک کرانۀ دریای سرخ آمد؛ و او در بیابان در مرزهایی که نزدیکتر به دریای سرخ هستند مسافرت کرد؛ و او با خانواده اش، که برگرفته از مادرم، ثریّا، و برادران ارشدم، که لامان، لموئیل و سام بودند، در بیابان مسافرت کرد."},{"vNo":"۶ ","txt":"و چنین گذشت که هنگامی که او سه روز در بیابان مسافرت کرد، چادرش را در یک وادی کنار یک رود آب، برپا کرد."},{"vNo":"۷ ","txt":"و چنین گذشت که او یک قربانگاه از سنگ ساخت، و پیشکشی برای سَروَر گذاشت، و از خدایمان سَروَر سپاسگزاری کرد."},{"vNo":"۸ ","txt":"و چنین گذشت که او نام رودخانه را لامان خواند، و آن به دریای سرخ خالی می شد؛ و وادی در مرزهای نزدیک به دهانۀ آن بود."},{"vNo":"۹ ","txt":"و هنگامی که پدرم دید که آبهای رودخانه به سرچشمۀ دریای سرخ خالی می شدند، او بر لامان سخن گفت، گفتا: ای کاش تو هم می توانستی مانند این رودخانه باشی پیوسته روانه به سرچشمۀ همۀ پرهیزکاریها!"},{"vNo":"۱۰ ","txt":"و او بر لموئیل نیز سخن گفت: ای کاش تو هم می توانستی مانند این وادی باشی، پایدار و استوار، و پابرجا در نگهداری فرمان های سَروَر!"},{"vNo":"۱۱ ","txt":"اینک این سخن را او به سبب خیره سری لامان و لموئیل گفت؛ زیرا بنگرید آنها در مورد چیزهای بسیاری علیه پدرشان غُرولند کردند، برای اینکه او یک مرد رؤیانگر بود، و آنها را به بیرون آمدن از سرزمین اورشلیم راهنمایی کرده بود، تا سرزمین میراثیشان و طلایشان و نقره شان و چیزهای گرانبهایشان را باقی گذارند، تا در بیابان هلاک شوند. و این را آنها گفتند که او به سبب تصوّرهای بی خِردانۀ دلش انجام داده است."},{"vNo":"۱۲ ","txt":"و بدین گونه لامان و لموئیل، ارشدترین بوده، علیه پدرشان غُرولند کردند. و آنها غُرولند کردند برای اینکه از کارهای آن خدایی که آنها را آفریده بود آگاهی نداشتند."},{"vNo":"۱۳ ","txt":"آنها باور نمی کردند که اورشلیم، آن شهر بزرگ، بر پایۀ سخنان پیامبران بتواند نابود شود. و آنها مانند یهودیانی بودند که در اورشلیم بودند، کسانی که برآن شده بودند تا جان پدرم را بگیرند."},{"vNo":"۱۴ ","txt":"و چنین گذشت که پدرم در وادی لموئیل، با قدرت، آکنده شده از روح بر آنها سخن گفت، تا اینکه پیکرهایشان در برابر او تکان خورد. و او آنها را مجاب کرد، که آنها جرأت نکردند علیه او چیزی بگویند؛ از این رو آنها آنچنان که او به آنان فرمان داد انجام دادند."},{"vNo":"۱۵ ","txt":"و پدر من در چادری ساکن شد."},{"vNo":"۱۶ ","txt":"و چنین گذشت که من، نیفای، بی اندازه جوان بوده، با این وجود بسیار درشت قامت بوده، و نیز میل زیادی داشته تا رازهای خدا را بدانم، از این رو، من به درگاه سَروَر زاری کردم، و بنگرید او مرا دیدار کرد و دلم را نرم کرد که من به همۀ سخنانی که از سوی پدرم گفته شده بود، ایمان آوردم. از این رو، من مانند برادرانم علیه او شورش نکردم."},{"vNo":"۱۷ ","txt":"و من با سام سخن گفتم و چیزهایی را که سَروَر بدست روح مقدّسش بر من پدیدار کرده بود بر او آشکار کردم. و چنین گذشت که او به سخنان من ایمان آورد."},{"vNo":"۱۸ ","txt":"ولی بنگرید، لامان و لموئیل نخواستند سخنان مرا بگوش دل بپذیرند؛ و من به سبب سخت دلیهایشان غمگین بوده برای آنها نزد سَروَر زاری کردم."},{"vNo":"۱۹ ","txt":"و چنین گذشت که سَروَر بر من سخن گفت، گفتا: برکت یافته هستی تو، نیفای، به سبب ایمانت، زیرا تو با کوشایی، با افتاده دلی جویای من بوده ای."},{"vNo":"۲۰ ","txt":"و تا جایی که تو فرمان های مرا نگاه داری، تو کامروا خواهی شد، و به یک سرزمین موعود راهنمایی خواهی شد؛ آری، یعنی سرزمینی که من برای شما آماده کرده ام، آری، سرزمینی که برگزیده ای برتر از همۀ سرزمینهای دیگر است."},{"vNo":"۲۱ ","txt":"و تا جایی که برادران تو علیه تو شورش کنند، آنها از پیشگاه سَروَر بریده خواهند شد."},{"vNo":"۲۲ ","txt":"و تا جایی که تو فرمان های مرا نگاه داری، تو یک فرمانروا و یک آموزگار بر برادرانت خواهی بود."},{"vNo":"۲۳ ","txt":"زیرا بنگر، در آن روزی که آنها علیه من شورش کنند، من آنها را نفرین خواهم کرد یعنی با نفرینی دردناک، و آنها هیچ قدرتی بر نوادگان تو نخواهند داشت جز اینکه آنها نیز علیه من شورش کنند."},{"vNo":"۲۴ ","txt":"و اگر چنان باشد که آنها علیه من شورش کنند، آنها بر نوادگان تو تازیانه ای خواهند بود، تا آنان را به راه های یادآوری برانگیزند."}]}