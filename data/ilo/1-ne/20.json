{"heading":"Ipalgak ti Apo dagiti panggepna iti Israel—Mapili ti Israel iti urno ti panagsagaba ket nasken a pumanawda iti Babilonia—Idilig iti Isaias 48.  Agarup 588–570 s.c.","prevAbbr":"1-ne","nextAbbr":"1-ne","prevNo":19,"nextNo":21,"chapterTitle":"1 Nephi 20","prevTitle":"1 Nephi 19","nextTitle":"1 Nephi 21","verses":[{"vNo":1,"txt":"Imdengan ken denggenyo daytoy, O balay ni Jacob, a naawagan iti nagan ni Israel, ken naggapu iti dandanum ti Judah, wenno iti dandanum a pagbuniagan, a nangisapata iti nagan ti Apo, ken nangagapad iti Dios ti Israel, ngem dida met insapata ti kinapudno wenno ti kinalinteg."},{"vNo":2,"txt":"Nupay kasta, inawaganda ti bagbagida a nasantuan a siudad, ngem dida met intalimeng iti bagbagida ti Dios ti Israel, nga Apo ti Pangen; wen, Apo ti Pangen ti naganna."},{"vNo":3,"txt":"Adtoy, naipakdaarkon dagiti immuna a banag manipud idi punganay; ket nagaonda iti ngiwatko, ken impakitak kadakuada.  Kellaat nga impakitak kadakuada."},{"vNo":4,"txt":"Ket inaramidko agsipud ta ammok a nasukirkayo, ken limmandok ti piskel ti tengngedyo, ken gimmambang ti kidayyo;"},{"vNo":5,"txt":"Ken naipakdaarkon kadakayo uray pay idi punganay; naipakitakon kadakayo sakbay a napasamak; ket impakitak kadakayo iti amakko a kunaenyo—Ti didiosek ti nangaramid kadakuada, ken ti naikitikit a ladawak, ken ti nagamay a ladawak ti nangbilin kadakuada."},{"vNo":6,"txt":"Nakita ken nangngegyo amin dagitoy; ket diyo kadi ipakdaar ida?  Ken kasta met a naipakitakon kadakayo dagiti baro a banag manipud itoy a panawen, uray pay dagiti nailemmeng a banag, ngem diyo ida ammo."},{"vNo":7,"txt":"Ita ti pannakaaramidda, ket saan nga idi punganay, naipakdaarda kadakayo uray pay iti aldaw sakbay a nangngegyo ida, amangan ta kunayo—Adtoy am-ammok ida."},{"vNo":8,"txt":"Wen, ket saanyo a nangngeg; wen, diyo ammo; wen, saan pay a nalukatan ti lapayagyo iti dayta a kanito, ta ammok a sinisikap ti pannakilangenyo, ket naawaganda a managbasol manipud pay iti saklulo."},{"vNo":9,"txt":"Nupay kasta, alep-epek ti pungtotko gapu iti naganko, ket liniklikankayo gapu iti dayawko, ket saankayo a papatayen."},{"vNo":10,"txt":"Ta, adtoy, dinalusankayo, pinilikayo iti urno ti panagsagaba."},{"vNo":11,"txt":"Para iti pagimbagak, wen, para iti pagimbagak aramidek daytoy, ta saanko nga ipalubos a marugitan ti naganko, ken saanko nga ited iti sabali ti gloriak."},{"vNo":12,"txt":"Imdengannak, O Jacob, ken Israel ti awagko, ta siak ti isu; siak ti immuna, ken siak met ti maudi."},{"vNo":13,"txt":"Impasdekko met babaen ti imak ti pamuon ti daga, ket rinukod ti kanawan nga imak ti langit.  Inawagak ida ket sangsangkamaysada a timmakder."},{"vNo":14,"txt":"Dakayo amin, agtitiponkayo, ken dumngeg; asino kadakuada ti nangipakdaar kadagitoy a banag kadakuada?  Inayat ti Apo; wen, ket tungpalenna ti balikasna nga impakdaarna kadakuada; ket aramidenna ti pagayatanna iti Babilonia, ket gaw-aten ti takiagna dagiti Caldeano."},{"vNo":15,"txt":"Kasta met, kinuna ti Apo; siak nga Apo, wen, naibagakon; wen, napilikon a mangipakdaar, inkuyogko, ket pagbalinenna a nabunga ti aramidna."},{"vNo":16,"txt":"Umasidegkayo kaniak; diak pay nagsao iti nalimed; manipud idi punganay, nasaokon manipud iti kanito a panangipakdaarko; ket ti Apo a Dios, ken ti Espirituna, ti nangibaon kaniak."},{"vNo":17,"txt":"Ket kasta ti kinuna ti Apo, ti Mannubbotyo, ti Nasantuan ti Israel; imbaonko, ti Apo a Dios a mangiwanwan kadakayo a magunggonaan, a mangiturong kadakayo iti dana a surotenyo, naaramiden."},{"vNo":18,"txt":"O tapno imdenganyo dagiti bilinko—ket maaddaankayo iti talinaay a kas iti karayan, ken kas kadagiti dalluyon ti baybay ti kinalintegyo."},{"vNo":19,"txt":"Kas met iti anay ti bukelyo; kas iti darat sadiay dagiti saringit iti lalaemyo; saan koma a maisina wenno madadael ti naganna iti sangok."},{"vNo":20,"txt":"Mapankayo iti Babilonia, libasanyo dagiti Caldeano, ipakdaaryo iti nasam-it a timek, ibagayo daytoy, yebkasyo iti sangalubongan; kunayo:  Nasubboten ti Apo ni Jacob nga adipenna."},{"vNo":21,"txt":"Ket saanda a nawaw; imbagnosna ida iti disierto, pinagubbogna ti kabatuan nga agpaay kadakuada; binurakna met dagiti bato ket nagpussuak ti danum."},{"vNo":22,"txt":"Ket iti laksid ti panangaramidna amin kadagitoy, ken ad-adu pay, awan ti kappia, kinuna ti Apo, kadagiti nadangkes."}]}