{"heading":"Maiwaraswarasto ti Israel iti amin a dagdaga—Taripatuen ken taraonanto dagiti Gentil ti Israel iti ebanghelio kadagiti ud-udina nga aldaw—Maurnong ken maisalakanto ti Israel, ket mapuoranto dagiti nadangkes a kas iti garami—Madadaelto ti pagarian ti sairo, ket mapungonto ni Satanas.  Agarup 588–570 s.c.","prevAbbr":"1-ne","nextAbbr":"2-ne","prevNo":21,"nextNo":1,"chapterTitle":"1 Nephi 22","prevTitle":"1 Nephi 21","nextTitle":"2 Nephi 1","verses":[{"vNo":1,"txt":"Ket ita napasamak a kalpasan a siak, ni Nephi, nabasak dagitoy a banag a naikitikit kadagiti pinanid a gambang, inasitgandak dagiti kakabsatko ket kinunada kaniak:  Ania ti kayat a sawen dagitoy a banag nga imbasam?  Adtoy, nasken kadi a maawatanda a maibatay kadagiti naespirituan a banag, a mapasamakto a maibatay iti espiritu a saan ketdi nga iti lasag"},{"vNo":2,"txt":"Ket siak, ni Nephi, kinunak kadakuada:  Adtoy naiparangda kadagiti propeta babaen ti timek ti Espiritu; ta maipakaammo ti amin a banag kadagiti propeta babaen ti Espiritu, a maidanon kadagiti annak ti tattao a maibatay iti lasag."},{"vNo":3,"txt":"Gapuna, dagiti banag nga imbasak ti bambanag a maipanggep kadagiti banag nga agpadpada a naindagaan ken naespirituan; ta agparparang a ti balay ti Israel, iti saan a mabayag, maiwaraswarasto iti amin a dagdaga, ken kasta met kadagiti amin a pagilian."},{"vNo":4,"txt":"Ket adtoy, adu dagiti saanen a makaammo kadagiti adda iti Jerusalem.  Wen, ad-adu a tribu ti naipanaw; ket naiwaraswarasda kadagiti isla ti baybay; ken no sadino pay awan kadatayo ti makaammo, malaksid iti pannakaammotayo a naipanawda."},{"vNo":5,"txt":"Ket manipud iti pannakaipanawda, naipadto dagitoy a banag maipanggep kadakuada, ken maipanggep met kadagiti maiwaraswarasto kalpasanna ken mailaok, gapu iti Nasantuan ti Israel; ta nasukirto dagiti sumupring kenkuana; gapuna, maiwaraswarasdanto kadagiti amin a pagilian ken kaguranto ti amin a tao."},{"vNo":6,"txt":"Nupay kasta, kalpasan ti panangtaripato kadakuada dagiti Gentil, ken naitanggayan ti Apo ti imana kadagiti Gentil ket naitudingnan ti pagrukodanna kadakuada, ken naubbadan dagiti annakda, ken naibaklaydan dagiti babbai nga annakda, adtoy naindagaan dagitoy nasaon a banag; ta dagitoy dagiti katulagan ti Apo kadagiti ammatayo; ket kayatna a sawen kadatayo kadagiti masungad nga aldaw, kasta met kadagiti kakabsattayo nga adda iti balay ti Israel."},{"vNo":7,"txt":"Ket kayatna a sawen a dumteng ti kanito a kalpasan ti pannakaiwaraswaras ken pannakailaok ti amin a balay ti Israel, mangbangonto ti Apo a Dios iti maingel a pagilian kadagiti Gentil, wen, uray iti rabaw daytoy a daga; ket maiwaraswarasto kadakuada dagiti bukeltayo."},{"vNo":8,"txt":"Ket kalpasan ti pannakaiwaraswaras dagiti bukeltayo ituloyto ti Apo a Dios ti agaramid kadagiti pagsidsiddaawan nga aramid kadagiti Gentil, nga agbalinto a napateg unay kadagiti bukeltayo; gapuna, maipadanto iti panangtaripato kadakuada dagiti Gentil ken ti pannakaubba ken pannakabaklayda."},{"vNo":9,"txt":"Ken napategto met kadagiti Gentil; ken saan la a kadagiti Gentil ngem iti amin a balay ti Israel, iti pannakaipakaammo dagiti katulagan iti Ama ti langit ken ni Abraham, a kinunana:  Bendisionanto dagiti bukelyo dagiti amin a kakabsat iti daga."},{"vNo":10,"txt":"Ket ipalagipko, kakabsatko, a nasken a maammuanyo a saan a mabendisionan dagiti amin a kakabsat iti daga malaksid no aramatenna ti pannakabalinna iti imatang dagiti makipagili."},{"vNo":11,"txt":"Gapuna, ituloy ti Apo a Dios nga aramaten ti pannakabalinna iti imatang dagiti amin a pagilian, iti panangipatungpalna kadagiti katulagan ken ebangheliona kadagiti adda iti balay ti Israel."},{"vNo":12,"txt":"Gapuna, wayawayaannanto manen ida iti nakabaludanda, ket agtitipondanto kadagiti daga a tawidda; ket mawayawayaandanto iti kasipngetan ken iti pannakauppapay; ket maammuandanto a ti Apo ti Mangisalakan ken Mannubbotda, ti Naindaklan ti Israel."},{"vNo":13,"txt":"Ket ti dara dayta nabileg ken makarimon a simbaan, a manangabig iti amin a dagdaga, agballatekto met laeng kadagiti uloda; ta aggugubatdanto a sangkakadua, ket agdissonto ti ilayatda nga espada kadagiti uloda met laeng, ken mabartekdanto iti bukodda a dara."},{"vNo":14,"txt":"Ket tunggal pagilian a manggubat kenka, O balay ti Israel, isudanto met laeng ti agbibinnusor, ket maipisokdanto iti abut a kinalida a palab-og kadagiti tao ti Apo.  Ket madadaelto amin dagiti bumusor iti Zion, ket dayta manangabig a nangballikog kadagiti aramid ti Apo, wen, dayta nabileg ken makarimon a simbaan, marbanto iti katapokan ket nakaronto ti pannakaduprakna."},{"vNo":15,"txt":"Ta adtoy, kinuna ti propeta, napardas ti yaasideg ti panawen nga awanton ti bileg ni Satanas a mamagsubeg kadagiti annak ti tattao; ta dumtengton ti aldaw nga agbalin a kasla garami dagiti amin a napalangguad ken dagiti agaramid iti dinadangkes; ket dumtengto ti aldaw a mapuoranda."},{"vNo":16,"txt":"Ta dumtengton ti kanito a maibukbok ti nakaro a pungtot ti Dios kadagiti amin nga annak ti tattao; ta dinanto ipalubos a dadaelen dagiti nadangkes ti nalilinteg."},{"vNo":17,"txt":"Gapuna, taginayonennanto dagiti nalinteg babaen ti pannakabalinna, uray pay no dumtengto ti nakaro a pungtotna, ket mataginayon dagiti nalinteg, a kas iti pannakadadael dagiti kabusorda iti apuy.  Gapuna, awan ti rumbeng a pagdanagan dagiti nalinteg; ta kasta ti kinuna ti propeta, a maisalakanda, uray pay iti apuy."},{"vNo":18,"txt":"Adtoy, kakabsatko, kunak kadakayo, nga asidegen ti pannakapasamak dagitoy a banag; wen, umayto uray ti dara, ken apuy, ken ti alibungubong ti asuk; ket nasken nga iti rabaw daytoy a daga; ket mapasamakto kadagiti tao a maibatay iti lasag no patangkenenda dagiti pusoda a maibusor iti Nasantuan ti Israel."},{"vNo":19,"txt":"Ta adtoy, saanto a mapukaw dagiti nalinteg; ta talaga a dumtengto ti panawen a maisinanto amin dagiti mangbusor iti Zion."},{"vNo":20,"txt":"Ket awan duadua a mangisagana ti Apo iti suroten dagiti taona, iti pannakatungpal dagiti balikas ni Moises, nga imbagana, a kinunana:  Mangipatakderto iti propeta ti Apo a Diosyo kadakayo, a kas kaniak; mangngegyonto kenkuana ti amin a banag a kayatna nga ibaga kadakayo.  Ket mapasamakto a maisinanto kadagiti tao ti amin a di dumngeg iti dayta a propeta."},{"vNo":21,"txt":"Ket ita siak, ni Nephi, ipakdaarko kadakayo, a daytoy a propeta nga imbaga ni Moises ti Nasantuan ti Israel; gapuna, ipatungpalnanto ti panangukom iti kinalinteg."},{"vNo":22,"txt":"Ket awan ti rumbeng a pagdanagan dagiti nalinteg, ta isuda dagiti saanto a madadael.  Ngem ti pagarian ti sairo, a mabangonto kadagiti annak ti tattao, pagarian a binangonda a nainlasagan—"},{"vNo":23,"txt":"Ket dumtengto a sipapardas ti panawen nga amin a simbaan a nabangon a pamataudan iti sanikua, ken kadagiti amin a nabangon a mangpabileg iti lasag, ken kadagiti nabangon a makaawis iti imatang ti lubong, ken kadagiti agessem iti tarigagay ti lasag ken kadagiti banag a nailubongan, ken agaramid iti amin a kita ti kinadakes; wen, iti ababa a pannao, amin dagiti maibilang iti pagarian ti sairo ti rumbeng nga agdanag, ken mamigerger, ken agkintayeg; isuda dagiti nasken a maingubngob iti katapokan; isuda dagiti nasken a mauram a kasla garami; ket maibatay daytoy kadagiti balikas ti propeta."},{"vNo":24,"txt":"Ket sipapardas a dumteng ti panawen a nasken a maibagnos dagiti nalinteg a kas iti urbon ti baka iti koral, ket nasken nga iturayan ti Nasantuan ti Israel a sititimbeng, ken namainglan, ken napnuan bileg, ken nagloriaan."},{"vNo":25,"txt":"Ket inummongna dagiti annakna manipud iti uppat a suli ti daga; ket minarkaanna dagiti karnerona, ket am-ammoda; ket maysa a pastor iti maysa nga ummong; ket pakanenna ti karnerona, ket iturongna ida iti pagaraban."},{"vNo":26,"txt":"Ket gapu iti kinalinteg dagiti taona, awan ti bileg ni Satanas; gapuna, saan a makaruk-at iti uneg ti adu a tawen; gapu ta awan ti bilegna a mangituray kadagiti tao, ta agbibiagda iti kinalinteg, ken ti Nasantuan ti Israel ti agturay."},{"vNo":27,"txt":"Ket ita adtoy, siak, ni Nephi, kunak kadakayo a mapasamak amin dagitoy a banag a maibatay iti lasag."},{"vNo":28,"txt":"Ngem, adtoy, agbiagto a sitatalged amin a pagilian, kakabsat, pagsasao, ken tattao iti Nasantuan ti Israel no la ketdi agbabawida."},{"vNo":29,"txt":"Ket ita siak, ni Nephi, gibusakon; ta isardengkon ti agsao iti maipanggep kadagitoy a banag."},{"vNo":30,"txt":"Gapuna, kakabsatko, igunamgunamko ti panangubogyo a pudno dagiti banag a naisurat kadagiti pinanid a gambang; ken paneknekanda a nasken nga agtungpal ti tao kadagiti bilin ti Dios."},{"vNo":31,"txt":"Gapuna, diyo kunaen a dakami laeng iti amak ti nangipaneknek, ken nangisuro met kadakuada.  Gapuna, no la ketdi agtungpalkayo kadagiti bilin, ken agibtur agingga iti panungpalan, maisalakankayonto iti maudi nga aldaw.  Ket kastan.  Amen."}]}