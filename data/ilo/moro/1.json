{"heading":"Agsurat ni Moroni para iti pagsayaatan dagiti Lamanite—Mapapatay dagiti Nephite a saan a mangtallikud ken ni Cristo.  Agarup k.p. 401–421.","prevAbbr":"ether","nextAbbr":"moro","prevNo":15,"nextNo":2,"chapterTitle":"Moroni 1","prevTitle":"Ether 15","nextTitle":"Moroni 2","verses":[{"vNo":1,"txt":"ITA siak, ni Moroni, kalpasan ti panangyababak iti pakaammuan dagiti tao ni Jared, impapanko a saanakon nga agsurat pay, ngem saanak pay a napapatay, ket saanko nga inyam-ammo ti bagik kadagiti Lamanite amangan ta patayendak."},{"vNo":2,"txt":"Ta adtoy, narungsot unay ti panagrarangetda; ket gapu iti gurada patayenda ti tunggal Nephite a saan a mangtallikud ken ni Cristo."},{"vNo":3,"txt":"Ket siak, ni Moroni, saanko a tallikudan ni Cristo; gapuna, agsursursorak iti sadino man a mabalinko a papanan a pakasalakniban ti biagko."},{"vNo":4,"txt":"Gapuna, mangisuratak pay iti sangkabassit a banag, a maisupadi iti panangipagarupko; agsipud ta impagarupko a saanak nga agsuraten; ngem isuratko ti sumagmamano pay a banag, amangan no napategdanto kadagiti kabsatko, dagiti Lamanite, iti masakbayan nga aldaw, a maibatay iti pagayatan ti Apo."}]}