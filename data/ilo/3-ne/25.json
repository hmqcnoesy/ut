{"heading":"Mauramto dagiti natangsit ken nadangkes a kas iti naggapasan iti Maikadua a Yaay—Agsublinto ni Elias a propeta sakbay dayta naindaklan ken nakaal-alingget nga aldaw—Idilig iti Malakias 4. Agarup k.p. 34.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nephi 25","verses":[{"vNo":"1 ","txt":"Ta adtoy, umay ti aldaw a manguram a kasla pugon; ket amin dagiti natangsit, wen, ken amin dagiti agaramid iti dinadangkes, kasladanto naggapasan; ket uramento ida ti aldaw nga umay, kinuna ti Apo ti Pangen, a dinto mangitedda kadakuada iti uray ramut wenno sanga."},{"vNo":"2 ","txt":"Ngem kadakayo nga agbuteng iti naganko, lumgakto ti Anak ti Kinalinteg nga addaan makapasalun-at a paypayak; ket mapan ken dumakkelkayto a kasla kadagiti urbon iti apon."},{"vNo":"3 ","txt":"Ket iludekyonto dagiti nadangkes; ta dapodanto iti sakaananyo iti aldaw nga aramidek daytoy, kinuna ti Apo ti Pangen."},{"vNo":"4 ","txt":"Lagipenyo ti linteg ni Moises, ti adipenko, nga imbilinko kenkuana idiay Horeb nga agpaay iti amin nga Israel, nga addaan iti alagaden ken pangngeddeng."},{"vNo":"5 ","txt":"Adtoy, ibaonkonto kadakayo ni Elias a propeta iti sakbay ti yaay ti naindaklan ken nakaal-alingget nga aldaw ti Apo;"},{"vNo":"6 ","txt":"Ket iturongnanto ti puso dagiti amma kadagiti annak, ken ti puso dagiti annak kadagiti ammada, no saan umayak ket saplitek ti daga iti lunod."}]}