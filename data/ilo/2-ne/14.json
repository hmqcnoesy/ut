{"heading":"Masubbot ken maugasanto ti Zion ken dagiti babbai nga annakna iti aldaw a sangaribu—Idilig iti Isaias 4. Agarup 559–545 s.c.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nephi 14","verses":[{"vNo":"1 ","txt":"Ket iti dayta nga aldaw, pitonto a babbai ti mangtagikua iti maysa a lalaki, a kunada: Kanenmi ti tinapaymi, ken aruatenmi ti kawesmi; laeng ta maawagankami koma iti naganmo tapno maikkat ti pannakaibabainmi."},{"vNo":"2 ","txt":"Napintasto ken nailangitan iti dayta nga aldaw ti sanga ti Apo; awanto ti pagkuranganna ken makaay-ayo ti bunga ti daga kadakuada a naglibas iti Israel."},{"vNo":"3 ","txt":"Ket mapasamakto, maawaganto a nailangitan dagiti nabati iti Zion ken nagtalinaed iti Jerusalem, tunggal maysa a naisurat kadagiti nabiag iti Jerusalem—"},{"vNo":"4 ","txt":"Inton maugasan aminen ti Apo ti rugit dagiti babai nga annak ti Zion, ken maikkaten ti naimansa a dara ti Jerusalem kadakuada babaen ti espiritu ti panangukom ken babaen ti espiritu ti pannakapuor."},{"vNo":"5 ","txt":"Ket mamataudto ti Apo iti tunggal pagnaedan iti bantay ti Zion, ken kadagiti ummongna, iti ulep ken asuk iti aldaw ken ti lawag ti gumilgil-ayab nga apuy iti rabii; ta salakan ti amin a gloria ti Zion."},{"vNo":"6 ","txt":"Ket addanto tabernakulo a salinong iti aldaw a kapudotna, ken lugar a pagkamangan, ken saripda iti bagyo ken iti tudo."}]}