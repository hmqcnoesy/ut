{"heading":"Kas iti pannakadadael ti Asiria ti pannakadadaelto dagiti nadangkes iti Maikadua a Yaay—Bassitto laeng ti tao a mabati kalpasan ti yaay manen ti Apo—Agsublinto dagiti natda ni Jacob iti dayta nga aldaw—Idilig iti Isaias 10. Agarup 559–545 s.c.","prevAbbr":"2-ne","prevNo":19,"nextAbbr":"2-ne","nextNo":21,"chapterTitle":"2 Nephi 20","verses":[{"vNo":"1 ","txt":"Ay-ayto pay dagiti mangipaulog kadagiti saan a nalinteg a paulog, ken mangisurat iti panagladladingit nga insuroda;"},{"vNo":"2 ","txt":"A mangyadayo kadagiti makasapul manipud iti pannakaukom, ken mangilaksid iti kalintegan dagiti nakurapay a tattaok, tapno agbalin dagiti balo a baludda, ken tapno matakawanda dagiti awanan iti ama!"},{"vNo":"3 ","txt":"Ket anianto ti aramidenyo iti aldaw nga isasarungkar, ken iti kinaliday nga aggapunto iti adayo? asinonto ti dawatanyo iti tulong? ken sadinonto ti pangibatianyo iti bilegyo"},{"vNo":"4 ","txt":"No awanak agbalindanto a balud, ken mapapataydanto. Ta saan nga agmawmaw ti pungtotna gapu amin kadagitoy, ngem iwaradiwadna pay ti imana."},{"vNo":"5 ","txt":"O Asirio, ti pannakabalin ti pungtotko, ken ti panaplit iti imada ti nainkalintegan nga igugurada."},{"vNo":"6 ","txt":"Ibaonkonto a mangbusor iti managinsisingpet a pagilian, ket ikkakto iti pammalubos a mangala iti sinamsam dagiti kapungtotko a tattao, ken agsamsam, ken iludekludeknanto ida a kas iti pitak kadagiti kalsada."},{"vNo":"7 ","txt":"Nupay kasta dinanto igagara, wenno marikna man la koma; ngem iti pusona dadaelen ken isinana ti saan la a manmano a pagilian."},{"vNo":"8 ","txt":"Ta kinunana: Saan kadi nga agpapada nga ari dagiti prinsipek"},{"vNo":"9 ","txt":"Saan kadi a Carkemis ni Calne? Saan kadi nga Arpad ni Hamath? Saan kadi a Damasco ti Samaria"},{"vNo":"10 ","txt":"Kas iti panangbangon ti imak kadagiti pagarian dagiti didiosen, ket rinimbawanda dagiti kinitikitan a didiosen iti Jerusalem ken iti Samaria;"},{"vNo":"11 ","txt":"Saanko kadi, kas iti inaramidko iti Samaria ken kadagiti didiosenna, a maaramid iti Jerusalem ken kadagiti didiosenna"},{"vNo":"12 ","txt":"Gapuna mapasamakto nga inton maiwakasen ti Apo ti aramidna iti Bantay Zion ken iti Jerusalem, dusaekto ti bunga ti manangituray nga ari ti Asiria, ken ti bileg ti kinapalangguadna."},{"vNo":"13 ","txt":"Ta kinunana: Babaen ti pigsa ti imak ken ti siribko naaramidko dagitoy a banag; ta naannadak; ken nayalisko ti beddeng dagiti tao, ken naagawko dagiti sanikuada, ket awan dumak iti malalaki a nangparukma kadagiti agindeg;"},{"vNo":"14 ","txt":"Ket nagbalin ti imak a kasla umok ti kinabaknang dagiti tao; ket kas iti panamagtitiponko iti daga ti panangurnong ti tunggal maysa iti nabati nga itlog; ket awan ti asino man a nanggaraw iti payak, wenno nangnganga iti ngiwat, wenno naganit-it."},{"vNo":"15 ","txt":"Makapagpannakkel kadi ti wasay iti nangiwasay kenkuana? Maipateg kadi ti ragadi ti bagina iti nangigudagod kenkuana? A kas iti panangibasnot ti pagsaplit iti bagina iti nangitag-ay kenkuana, wenno kasla maitag-ay ti pagbaut ti bagina a kasla awan ti kayo!"},{"vNo":"16 ","txt":"Ngarud kinuna ti Apo, ti Apo ti Pangen, ibaonyo dagiti nasalun-atna, nga adda kutkuttongna; ket babaen ti dayagna rumsik ti darang a kas iti darang ti apuy."},{"vNo":"17 ","txt":"Ket agbalinto a silaw ti lawag ti Israel, ket apuyto ti Nasantuanna, ket uramennanto ken ibusennanto dagiti siitna ken dagiti kalkalunayna iti maysa nga aldaw;"},{"vNo":"18 ","txt":"Ket ibusennanto ti kinadayag ti kabakiranna, ken ti nabunga a pagtatalonanna, iti kararua ken bagi; ket agbalindanto a kas man iti nadupoy a mangitagtag-ay iti wagayway."},{"vNo":"19 ","txt":"Ket bassitto ti mabati kadagiti kayo iti kabakiranna, a kabaelanto ida nga isurat ti ubing."},{"vNo":"20 ","txt":"Ket mapasamakto iti dayta nga aldaw, a dagiti natda iti Israel, ket kas kadagiti naglibas iti balay ni Jacob, saanton nga agnaed kenkuana dagiti nangpasakit kadakuada, ngem makipagtaengdanto iti Apo, ti Nasantuan ti Israel, iti kinapudno."},{"vNo":"21 ","txt":"Agsublinto dagiti natda, wen, kas kadagiti natda ni Jacob, iti naindaklan a Dios."},{"vNo":"22 ","txt":"Ta nupay kas iti anay ti baybay dagiti taom, Israel, agsublinto latta dagiti nabati; aglibbiangto iti kinalinteg ti naipaulog a pannakadadael."},{"vNo":"23 ","txt":"Ta mangaramidto ti Apo ti Pangen iti pangdadael, saan a masaaw iti intero a daga."},{"vNo":"24 ","txt":"Ngarud, kasta ti kinuna ti Apo a Dios ti Pangen: O tattaok nga agnaed iti Zion, dikayo agbuteng kadagiti Asirio; saplitennaka iti panaplit, ket layatannakanto iti pagbasnot, a kas iti naaramid iti Egipto."},{"vNo":"25 ","txt":"Ta nupay kasta iti apagdarikmat, ket aggibusen ti pananggura, ken ti pungtotko iti panagdadaelda."},{"vNo":"26 ","txt":"Ket ikiburto ti Apo ti Pangen ti pannusa kenkuana a maibatay iti pannakapapatay ni Midian iti kabatuan ti Oreb; ket iti panangitudona iti pagbasnotna iti baybay intag-ayna a kas iti napasamak iti Egipto."},{"vNo":"27 ","txt":"Ket mapasamakto iti dayta nga aldaw a maikkatto ti dagensenna iti abagam, ken ti sangolna iti tengngedmo, ket madadaelto ti sangol gapu iti pannutok."},{"vNo":"28 ","txt":"Nagtaud ken ni Aiyat, limmabas ken ni Migron; indissaagna dagiti kargana iti Mikmas."},{"vNo":"29 ","txt":"Nagpukawda iti sungaban; intugotda dagiti gargaretda idiay Geba; nagbuteng ni Ramat; naglibas ni Gibeah ti Saul."},{"vNo":"30 ","txt":"Agpukkawka, O babai nga anak ni Gallim; ikagumaanam a mangngeg idiay Lais, O nakurapay nga Anathoth."},{"vNo":"31 ","txt":"Naikkat ni Madmenah; sangsangkamaysa a naglibas dagiti agtaeng iti Gebim."},{"vNo":"32 ","txt":"Ngem nasken nga agbati pay iti Nob iti dayta nga aldaw; iwagisna ti imana iti bantay ti babai nga anak ti Zion, ti turod ti Jerusalem."},{"vNo":"33 ","txt":"Adtoy, ti Apo, putdento ti Apo ti Pangen ti bai ti buteng; ket matumbanto dagiti nangato ti sasaadenna; ken agpakumbabanto dagiti napalangguad."},{"vNo":"34 ","txt":"Ket umaennanto ti kapuskolan ti kabakiran, ket parmekento ti maingel ti Lebanon."}]}