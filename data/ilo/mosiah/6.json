{"heading":"Isurat ni ari Benjamin ti nagnagan dagiti tao ken mangtuding iti saserdote a mangisuro kadakuada—Agturay ni Mosiah a nalinteg nga ari.  Agarup 124–121 s.c.","prevAbbr":"mosiah","nextAbbr":"mosiah","prevNo":5,"nextNo":7,"chapterTitle":"Mosiah 6","prevTitle":"Mosiah 5","nextTitle":"Mosiah 7","verses":[{"vNo":1,"txt":"Ket ita, napanunot ni ari Benjamin a maikanada, kalpasan ti panagsaona kadagiti tao, a nasken nga alaenna ti nagnagan dagiti amin a nakitulag iti Dios a mangtungpal kadagiti bilinna."},{"vNo":2,"txt":"Ket napasamak nga awan ti uray no maysa a kararua, malaksid kadagiti maladaga, a di nakitulag ken immawat iti nagan ni Cristo."},{"vNo":3,"txt":"Ket manen, napasamak nga idi maigibus ni ari Benjamin amin dagitoy a banag, ken maikkan-pategna ti lalaki nga anakna a ni Mosiah nga ari ken mangituray kadagiti taona, ken naitednan amin a pagrebbengan maipanggep iti pagarian, ken nakadutoken iti saserdote a mangisuro kadagiti tao, a sadiay mangngegda koma ken maammuanda dagiti bilin ti Dios, ken riingenna ida a manglagip iti inaramidda a sapata, pinagawidna ti ummong, ket nagsublida, tunggal maysa, kas maibatay iti kaamaanda, iti balbalayda."},{"vNo":4,"txt":"Ket nangrugi ti panangisaup ni Mosiah iti amana nga agturay.  Ket nangrugi nga agturay iti maika-sangapulo-ket-tallo a tawenna, a nangbukel, iti agarup uppat a gasut ken pitopulo-ket–innem a tawen manipud iti kanito nga ipapanaw ni Lehi iti Jerusalem."},{"vNo":5,"txt":"Ket nagbiag pay ni ari Benjamin iti tallo a tawen sakbay a natay."},{"vNo":6,"txt":"Ket napasamak a sinurot ni Mosiah ti pagayatan ti Apo, ket tinungpalna dagiti pangngeddeng ken alagadenna, ket tinungpalna dagiti bilinna iti amin a banag a paaramidna kenkuana."},{"vNo":7,"txt":"Ket kayat ni ari Mosiah a nasken a sukayen dagiti taona ti daga.  Kasta met, kenkuana, nagsukay iti daga, tapno sadiay saan nga agbalin a dagensen dagiti taona, tapno maaramidna ti maibatay iti inaramid ti amana iti amin a banag.  Ket awan ti panagsusupanget kadagiti taona iti las-ud ti tallo a tawen."}]}