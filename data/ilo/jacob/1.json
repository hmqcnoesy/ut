{"heading":"Ikagumaan da Jacob ken Jose nga allukoyen dagiti tao a mamati ken ni Cristo ken mangsalimetmet kadagiti bilinna—Matay ni Nephi—Agraira ti kinadangkes kadagiti Nephite. Agarup 544–421 s.c.","sectionHeading":"Dagiti balikas a pangaskasabana kadagiti kakabsatna. Kinarikiarna ti lalaki a nagpanggep a mangrimbaw kadagiti doktrina ni Cristo. Sumagmamano a balikas maipanggep iti pakasaritaan dagiti tao ni Nephi.","prevAbbr":"2-ne","prevNo":33,"nextAbbr":"jacob","nextNo":2,"chapterTitle":"Jacob 1","verses":[{"vNo":"1 ","txt":"TA adtoy, napasamak a limmabas ti limapulo-ket-lima a tawen manipud idi pimmanaw ni Lehi iti Jerusalem; gapuna, inikkannak ni Nephi, siak, ni Jacob, iti bilin maipapan kadagiti babassit a pinanid, a nakaikitikitan dagitoy a banag."},{"vNo":"2 ","txt":"Ket binilinnak, siak, ni Jacob, a mangisurat kadagiti pinanid kadagiti sumagmamano a banag nga ibilangko a kapatgan; a nasken a diak sagiden, uray no apagapaman ti maipapan iti pakasaritaan dagitoy a tao a maawagan iti tao ni Nephi."},{"vNo":"3 ","txt":"Ta kinunana a nasken a maikitikit ti pakasaritaan dagiti taona kadagiti napili a pinanidna, ket nasken a taginayonek dagitoy a pinanid ken itedkonto kadagiti bukelko, kadagiti agsasaruno a kaputotan."},{"vNo":"4 ","txt":"Ket no addan sagrado a panangaskasaba, wenno naindaklan a paltiing, wenno panangipadto, a nasken nga ikitikitko dagiti pauloda kadagitoy a pinanid, ket sagidek ida agingga iti mabalin, para ken ni Cristo, ken para kadagiti taomi."},{"vNo":"5 ","txt":"Ta gapu iti pammati ken nalaus a gagar, pudno a naipakita kadakami ti maipanggep kadagiti taomi, ta banag a mapasamak kadakuada."},{"vNo":"6 ","txt":"Ket naaddaankami met iti adu a paltiing, ken espiritu ti adu a padto; gapuna naammuanmi ni Cristo ken ti pagarianna, a dumtengto."},{"vNo":"7 ","txt":"Gapuna sireregtakami a nagtrabaho kadagiti taomi, ta bareng no magutugotmi ida nga umasideg ken ni Cristo, ken makibinglay kadagiti kinaimbag ti Dios, tapno makastrekdanto iti paginanaanna, malaksid no iti di maliklikan a gapu makapungtotto a mangikari a dida sumrek idiay, a kas kadagiti pangrubrob kadagiti aldaw ti pannulisog bayat ti kaadda dagiti annak ti Israel iti langalang."},{"vNo":"8 ","txt":"Gapuna, ipamatmatmi iti Dios a kabaelanmi nga allukoyen ti amin a tao a saan a mangsuppiat iti Dios, a mangaron iti pungtotna, ngem tapno mamati amin a tao ken ni Cristo, ket imatanganda ti ipapatayna, ken ituredna ti pannakailansana iti krus ket ibturanda ti pannakaibabain iti lubong; gapuna, siak, ni Jacob, awatek ti pannakaipatungpal ti bilin ti kabsatko a ni Nephi."},{"vNo":"9 ","txt":"Itan limmakay ni Nephi, ket nakitana a dandanin matay; gapuna, tinudinganna ti maysa a lalaki nga agbalin nga ari ken mangituray kadagiti taona, kas mayalubog iti panangituray dagiti ari."},{"vNo":"10 ","txt":"Aglaplapusanan ti panangipateg dagiti tao ken ni Nephi, isu a nabileg a salaknibda, ta inasutna ti espada ni Laban a pangsalaknibna kadakuada, ken nagtrabaho iti amin nga aldawna para iti pagimbaganda—"},{"vNo":"11 ","txt":"Gapuna, siaayat dagiti tao nga agtalinaed a silalagip iti naganna. Ket isu a mangisaup kenkuana nga agturay awaganto dagiti tao iti, maikadua a Nephi, maikatlo a Nephi, ken no ania pay ti sumaruno, kas maibatay iti panagturay dagiti ari; ket kasta ti panangawag kadakuada dagiti tao, bay-anyo a maawaganda iti ania man a naikudi kadakuada."},{"vNo":"12 ","txt":"Ket napasamak a natay ni Nephi."},{"vNo":"13 ","txt":"Ita Nephite dagiti tao a saan a Lamanite; ket iti kasta, naawaganda iti Nephite, Jacobite, Josephite, Zoramite, Lamanite, Lemuelite, ken Ismaelite."},{"vNo":"14 ","txt":"Ngem siak, ni Jacob, diak ida bigbigen kadagitoy a naganda, ngem awagak ida iti Lamanite nga agkalikagum a mangdadael kadagiti tao ni Nephi, ket awagak iti Nephite dagiti mannakigayyem ken ni Nephi, wenno dagiti tao ni Nephi, kas maibatay iti panagturay dagiti ari."},{"vNo":"15 ","txt":"Ket ita napasamak a dagiti tao ni Nephi, babaen ti panangituray ti maikadua nga ari, nangrugi a timmangken ti puspusoda, ket pinabus-oyanda ti bagbagida a nagaramid iti dinadangkes, a kas ken ni lakay a David a nagasawa ken nakikamalala iti adu, kasta met ni Solomon, nga anakna."},{"vNo":"16 ","txt":"Wen, ket rinugianda met ti nagsapul iti adu a balitok ken pirak, ket nangrugida a nagbalin a napalangguad."},{"vNo":"17 ","txt":"Gapuna siak, ni Jacob, intedko kadakuada dagitoy a balikas bayat ti panangisurok kadakuada iti templo, babaen ti panangawatko nga immuna iti inkumit kaniak ti Apo."},{"vNo":"18 ","txt":"Ta siak, ni Jacob, ken ti kabsatko a ni Jose naikkan-pategkami a kas saserdote ken mannursuro kadagitoy a tao, babaen ti ima ni Nephi."},{"vNo":"19 ","txt":"Ket impategmi ti takemmi iti Apo, imbaklaymi dagiti pagrebbenganmi, sungbatanmi ti basbasol dagiti tao iti ulomi no dimi insuro kadakuada ti balikas ti Dios iti amin a kinaregta; gapuna, iti panagtrabahomi iti amin a kabaelanmi saanto a mabalin a maikkan ti pagan-anaymi iti darada; no saan a maparsiakan dagiti pagan-anaymi iti darada, ket dikaminto makapagpakita nga awanan iti mulit iti ud-udina nga aldaw."}]}