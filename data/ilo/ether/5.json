{"heading":"Agtakderto a mamaneknek iti kinapudno ti Libro ni Mormon dagiti tallo a saksi ken ti aramid a mismo.","prevAbbr":"ether","prevNo":4,"nextAbbr":"ether","nextNo":6,"chapterTitle":"Ether 5","verses":[{"vNo":"1 ","txt":"Ket ita siak, ni Moroni, naisuratkon dagiti balikas a naibilin kaniak, a maibatay iti lagipko; ket naibagakon kadakayo dagiti banag a sinaluadak; ngarud diyo ida sagsagiden tapno maipatarusyo; ta maipawil kadakayo dayta a banag, malaksid no nakemton ti Dios inton agangay."},{"vNo":"2 ","txt":"Ket adtoy, nalabit a mapadayawankayonto a mangipakita kadagiti pinanid kadagidiay tumulongto a mangipatungpal iti daytoy nga aramid;"},{"vNo":"3 ","txt":"Ket maipakitanto kadagiti tallo babaen ti bileg ti Dios; gapuna ammodanto nga awan duadua a pudno dagitoy a banag."},{"vNo":"4 ","txt":"Ket agtaudto iti ngiwat dagiti tallo a saksi dagitoy a banag; ket ti pammaneknek dagiti tallo, ken daytoy nga aramid, ti pakaipakitaanto ti bileg ti Dios ken kasta met ti aramidna, a nangipaneknekan ti Ama, ken ti Anak, ken ti Espiritu Santo—ket amin dagitoy tumakderdanto a pammaneknek a maibusor iti lubong iti maudi nga aldaw."},{"vNo":"5 ","txt":"Ket no kastanto nga agbabawida ket umayda iti Ama iti nagan ni Jesus, maawatdanto iti pagarian ti Dios."},{"vNo":"6 ","txt":"Ket ita, no awan ti turayko kadagitoy a banag, kednganyo; ta ammoyonto nga addaanak iti turay inton makitadak, ket dumatagtayonto iti Dios iti maudi nga aldaw. Amen."}]}