{"heading":"Dadaelen ti pannakaikasaba ti balikas ti sikap dagiti Zoramite—Ikkatenda dagiti simmurot, a nakitipon kalpasanna kadagiti tao ni Ammon iti Jershon—Agladingit ni Alma gapu iti kinadangkes dagiti tao. Agarup 74 s.c.","prevAbbr":"alma","prevNo":34,"nextAbbr":"alma","nextNo":36,"chapterTitle":"Alma 35","verses":[{"vNo":"1 ","txt":"Ita napasamak nga idi naigibus ni Amulek dagitoy a balikas, simminada iti ummong ket napanda iti daga ti Jershon."},{"vNo":"2 ","txt":"Wen, ken dagiti dadduma pay a kakabsat, kalpasan ti panangikasabada iti balikas kadagiti Zoramite, immayda met iti daga ti Jershon."},{"vNo":"3 ","txt":"Ket napasamak a kalpasan ti panagiinnuman ti nalatlatak a bilang dagiti Zoramite maipanggep kadagiti balikas a naikasaba kadakuada, nagpungtotda gapu iti balikas, ta dinadaelna ti sikapda; ngarud dida dimngeg kadagiti balikas."},{"vNo":"4 ","txt":"Ket imbaon ken inurnongda amin a tao iti intero a daga, ken kinainnumanda ida maipanggep kadagiti nasao a balikas."},{"vNo":"5 ","txt":"Ita saan nga impalubos dagiti agturayda ken dagiti saserdoteda ken dagiti maestroda kadagiti tao a mangammo iti maipanggep iti tarigagayda; ngarud inammoda a saggaysa ti pampanunot ti amin a tao."},{"vNo":"6 ","txt":"Ket napasamak a kalpasan ti pannakaammoda iti pampanunot ti amin a tao, napapanaw iti daga dagiti umayon kadagiti balikas nga imbaga ni Alma ken dagiti kabsatna; ket aduda; ket immayda met iti daga ti Jershon."},{"vNo":"7 ","txt":"Ket napasamak nga insuro ida da Alma ken dagiti kabsatna."},{"vNo":"8 ","txt":"Ita nakapungtot dagiti tao dagiti Zoramite kadagiti tao ni Ammon nga adda iti Jershon, ket ti pangulo nga agturay dagiti Zoramite, gapu iti kinadangkesna a tao, impaidanonna kadagiti tao ni Ammon ti tarigagayna a mapapanaw iti dagada amin dagiti immay nakilaok kadakuada iti dagada."},{"vNo":"9 ","txt":"Ket adu ti inyebkasna a pamutbuteng kadakuada. Ket ita saan a kinabuteng dagiti tao ni Ammon dagiti balikasda; ngarud dida ida pinapanaw, ngem inawatda amin dagiti nakurapay a Zoramite a nagkamang kadakuada; ket tinarakenda ida, ken kinawesanda ida, ken inikkanda ida iti dagdaga a tawidda; ket inimatonanda ida a maibatay iti pagayatanda."},{"vNo":"10 ","txt":"Ita daytoy ti nangsugsog kadagiti Zoramite a gumura kadagiti tao ni Ammon, ket rinugianda ti nakilaok kadagiti Lamanite ket sinugsoganda met ida nga agpungtot kadakuada."},{"vNo":"11 ","txt":"Ket kasta ti nangrugian dagiti Zoramite ken dagiti Lamanite a nagsagana a makigubat kadagiti tao ni Ammon, ken kasta met kadagiti Nephite."},{"vNo":"12 ","txt":"Ket kasta ti naggibusan ti maika-sangapulo-ket-pito a tawen a panangituray dagiti ukom kadagiti tao ni Nephi."},{"vNo":"13 ","txt":"Ket pinanawan dagiti tao ni Ammon ti daga a Jershon, ket immayda iti daga a Melek, ket nangtedda iti lugar iti daga a Jershon kadagiti buyot dagiti Nephite, tapno makisupangetda kadagiti buyot dagiti Lamanite ken kadagiti buyot dagiti Zoramite; ket kasta ti nagtungpalan ti gubat iti nagbaetan dagiti Lamanite ken dagiti Nephite, iti maika-sangapulo-ket-walo a tawen a panagturay dagiti ukom; ket maited ti pakaammuan iti gubgubatda manipud ita."},{"vNo":"14 ","txt":"Ket nagsubli ni Alma, ken ni Ammon, ken dagiti kabsatda, ken kasta met dagiti dua a lallaki nga annak ni Alma iti daga a Zarahemla, kalpasan ti panagbalinda a ramit kadagiti ima ti Dios a namagbabawi kadagiti adu a Zoramite; ket kas iti kaadu ti napagbabawi ti napapanaw iti dagada; ngem adda dagdaga a tinawidda iti daga a Jershon, ket intag-ayda dagiti imada a mangikalakag iti bagbagida, ken dagiti assawada, ken annak, ken ti dagdagada."},{"vNo":"15 ","txt":"Ita nagladingit ni Alma, gapu iti kinamanagbasol dagiti taona, wen gapu iti gubgubat, ken ti panagayus ti dara, ken ti sinnupangetda; ken ti panangipakdaarda iti balikas, wenno naibaon a mangipakdaar iti balikas, iti amin a tao iti tunggal siudad; ken iti pannakakitana a nangrugi a mapatangken ti puspuso dagiti tao, ken nangrugi a nasaktan gapu iti kinaiget ti balikas, naglapusanan ti pusona iti leddaang."},{"vNo":"16 ","txt":"Ngarud, imbilinna a maurnong dagiti annakna a lallaki, tapno ikkanna ti tunggal maysa iti rebbengen, nga aggigidiat, a maipanggep kadagiti banag a maipapan iti kinalinteg. Ket adda pakaammomi kadagiti bilinna, nga intedna kadakuada a maibatay iti bukodna a sinurat."}]}