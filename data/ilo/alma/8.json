{"heading":"Mangasaba ken mamuniag ni Alma iti Melek—Saan a maawat iti Ammonihah ket pumanaw—Bilinen ti anghel nga agsubli ket dawatenna ti panagbabawi dagiti tao—Awaten ni Amulek, ket mangasabada a dua iti Ammonihah. Agarup 82 s.c.","prevAbbr":"alma","prevNo":7,"nextAbbr":"alma","nextNo":9,"chapterTitle":"Alma 8","verses":[{"vNo":"1 ","txt":"Ket ita napasamak a nagsubli ni Alma manipud iti daga ti Gideon, kalpasan ti panangisurona kadagiti tao ni Gideon iti adu a banag a saan a maisurat, kalpasan ti pannakabangon ti urnos ti simbaan, a maibatay iti sigud a naaramid iti daga ti Zarahemla, wen, nagsubli iti bukodna a balay iti Zarahemla tapno aginana manipud kadagiti trabaho a sinangona."},{"vNo":"2 ","txt":"Ket kasta ti panaggibus ti maikasiam a tawen a panagturay dagiti ukom kadagiti tao ni Nephi."},{"vNo":"3 ","txt":"Ket napasamak iti naggibusan ti maikasangapulo a tawen a panagturay dagiti ukom kadagiti tao ni Nephi, a pimmanaw ni Alma sadiay ket nagdaliasat a napan iti daga ti Melek, iti laud ti karayan Sidon, iti laud a nagbedngan ti langalang."},{"vNo":"4 ","txt":"Ket rinugianna a sursuruan dagiti tao iti daga ti Melek a maibatay iti nasantuan nga urnos ti Dios, a nakaawaganna; ket rinugianna a sursuruan dagiti tao iti intero a daga ni Melek."},{"vNo":"5 ","txt":"Ket napasamak nga immasideg kenkuana dagiti tao iti intero a beddeng ti daga iti igid ti langalang. Ket nabuniaganda iti intero a daga;"},{"vNo":"6 ","txt":"Isu nga idi malpasna ti trabahona iti Melek pimmanawen sadiay, ket nagdaliasat iti tallo nga aldaw a biahe a nagpaamianan iti daga ti Melek; ket nakadanon iti siudad a managanan iti Ammonihah."},{"vNo":"7 ","txt":"Ita ugali dagiti tao ni Nephi a naganan dagiti dagada, ken dagiti siudadda, ken dagiti purokda, wen, uray pay dagiti babassit a purokda, iti nagan ti immuna a nagtagikua kadakuada; ket kasta iti daga ti Ammonihah."},{"vNo":"8 ","txt":"Ket napasamak nga idi makadanon ni Alma iti siudad ti Ammonihah inrugina nga inkasaba ti balikas ti Dios kadakuada."},{"vNo":"9 ","txt":"Ita napingeten ti pananggemgem ni Satanas kadagiti puso dagiti tao iti siudad ti Ammonihah; ngarud dida dinengngeg dagiti balikas ni Alma."},{"vNo":"10 ","txt":"Nupay kasta impasnek ni Alma ti nagtrabaho iti espiritu, nakigubal iti Dios iti napinget a kararag, ta itdenna ti espirituna kadagiti tao nga adda iti siudad; ta ipalubosna koma met ti pannakabuniagda iti panagbabawi."},{"vNo":"11 ","txt":"Nupay kasta, pinatangkenda ti puspusoda, a kinunada kenkuana: Adtoy, ammomi a sika ni Alma; ken ammomi a nangato a saserdoteka iti simbaan nga impatakdermo iti adu a disso iti daga, a maibatay iti kannawidam; ket saankami a kameng ti simbaanmo, ken saankami a mamati iti dayta minamaag a kannawidan."},{"vNo":"12 ","txt":"Ket ita ammomi a gapu ta saankami a kameng ti simbaanmo ammomi nga awan ti bilegmo kadakami; ken yawatmo ti pangukoman ken ni Nephihah; ngarud saan a sika ti pangulo nga ukom kadakami."},{"vNo":"13 ","txt":"Ita idi maisao dagiti tao daytoy, ket nasarkedanda amin a balikasna; ken indanemda, ken tinupraanda, ken kinayatda a mapapanaw iti siudadda, pimmanaw sadiay ket rinugianna ti nagbiahe a mapan iti siudad a managan iti Aaron."},{"vNo":"14 ","txt":"Ket napasamak a bayat ti panagbibiahena sadiay, iti pannakapadagsenna iti leddaang, a nangisayangkat iti adu a panagtutuok ken sanaang ti kararua, gapu iti kinadangkes dagiti tao nga adda iti siudad ti Ammonihah, napasamak a bayat ti pannakapadagsen ni Alma iti leddaang, adtoy nagparang kenkuana ti anghel ti Apo, a nagkuna:"},{"vNo":"15 ","txt":"Bendisionanka, Alma; ngarud, yangadmo dayta ulom ket agragsakka, ta adda dakkel a gapu ti pagragsakam; agsipud ta nagbalinka a napudno iti panangtungpalmo kadagiti bilin ti Dios manipud iti kanito a panangawatmo iti umuna a mensahem manipud kenkuana. Adtoy, siak ti mangidanon kenka."},{"vNo":"16 ","txt":"Ket adtoy, naibaonak tapno bilinenka nga agsubli iti siudad ti Ammonihah, ket kasabaam manen dagiti tao iti siudad; wen, kasabaam ida. Wen, ibagam kadakuada, malaksid no agbabawida dadaelento ida ti Apo a Dios."},{"vNo":"17 ","txt":"Ta adtoy, ad-adalenda iti daytoy a kanito a mabalinda a dadaelen ti wayawaya dagiti tao, (ta kasta ti kinuna ti Apo) a maigiddiat iti alagaden, ken panangukom, ken bilbilin a naited kadagiti taona."},{"vNo":"18 ","txt":"Ita napasamak a kalpasan ti panangawat ni Alma iti mensahena manipud iti anghel ti Apo nagdardaras a nagsubli iti daga ti Ammonihah. Ket simrek iti siudad iti sabali a dalan, wen, iti dalan iti abagatan ti siudad ti Ammonihah."},{"vNo":"19 ","txt":"Ket bayat ti iserserrekna iti siudad nabisinan, ket kinunana iti maysa a tao: Di la mabalin nga ikkam daytoy nakakaasi a babaonen ti Dios iti ania man a makan"},{"vNo":"20 ","txt":"Ket kinuna ti tao kenkuana: Maysaak a Nephite, ket ammok a nasantuanka a propeta ti Dios, ta sika ti tao nga imbaga ti anghel iti parmata: Maawatmo. Ngarud, sumurotka kaniak iti balayko ket ibingayanka iti taraonko; ken ammok a bendisionka kaniak iti balayko."},{"vNo":"21 ","txt":"Ket napasamak nga inawat ti tao iti balayna; ket maawagan ti tao iti Amulek; ket inyalaanna iti tinapay ken karne ket indasarna ken ni Alma."},{"vNo":"22 ","txt":"Ket napasamak a kinnan ni Alma ti tinapay ket nabsog; ket binendisionanna ni Amulek ken ti balayna, ken nagyaman iti Dios."},{"vNo":"23 ","txt":"Ket kalpasan ti pannanganna ket nabsog kinunana ken ni Amulek: Siak ni Alma, ket siak ti nangato a saserdote ti simbaan ti Dios iti intero a daga."},{"vNo":"24 ","txt":"Ket adtoy, naibaonak a mangikasaba iti balikas ti Dios kadagitoy amin a tao, a maibatay iti espiritu ti paltiing ken pammadto; ket immayak idin ditoy a daga ngem didak inawat, ngem pinapanawdak ket tumallikudak koman ditoy a daga iti agnanayon."},{"vNo":"25 ","txt":"Ngem adtoy, naibilin kaniak a nasken nga agsubliak manen ket agipadtoak kadagitoy a tao, wen, ken mangipaneknek kadakuada ti maipanggep iti kinamanagbasolda."},{"vNo":"26 ","txt":"Ket ita, Amulek, gapu ta pinakan ken pinastreknak, mabendisionanka; ta nabisinanak, ta nagayunoak iti adu nga aldaw."},{"vNo":"27 ","txt":"Ket nagyan ni Alma iti yan ni Amulek iti adu nga aldaw sakbay a rinugianna ti nangasaba kadagiti tao."},{"vNo":"28 ","txt":"Ket napasamak a limmanlan ti kinamanagbasol dagiti tao."},{"vNo":"29 ","txt":"Ket immay ti balikas ken ni Alma, a nagkuna: Mapanka; kasta met nga ibagam iti katulongak a ni Amulek, mapanka ket mangipadtoka kadagitoy a tao, a kunam—Agbabawikayo, ta kasta ti kuna ti Apo, a malaksid no agbabawikayo isarungkarkonto kadagitoy a tao ti pungtotko; wen, ket diakto ilaksid ti nakaam-amak a pungtotko."},{"vNo":"30 ","txt":"Ket napan ni Alma, kasta met ni Amulek, kadagiti tao, tapno irakurakda dagiti balikas ti Dios kadakuada; ket napnoda iti Espiritu Santo."},{"vNo":"31 ","txt":"Ket addaanda iti bileg a naited kadakuada, ad-adda pay a dida naikaranukon iti pagitamnan; wenno saan a nabaelan ti asino a tao a patayen ida; nupay kasta dida inaramat ti bilegda agingga a dida napungo ken naipisok iti pagbaludan. Ita, napasamak daytoy tapno maipakita ti Apo ti bilegna kadakuada."},{"vNo":"32 ","txt":"Ket napasamak a napanda ket rinugianda ti mangasaba ken agipadto kadagiti tao, a maibatay iti espiritu ken bileg nga inted kadakuada ti Apo."}]}