{"heading":"Bilinen ni Moroni dagiti Lamanite a mangaramid iti katulagan iti kappia wenno madadaelda—Supringen ni Zerahemnah ti diaya, ket agtuloy ti ranget—Abaken dagiti buyot ni Moroni dagiti Lamanite. Agarup 74–73 s.c.","prevAbbr":"alma","prevNo":43,"nextAbbr":"alma","nextNo":45,"chapterTitle":"Alma 44","verses":[{"vNo":"1 ","txt":"Ket napasamak nga insardengda ket nagsanudda bassit. Ket kinuna ni Moroni ken ni Zerahemnah: Adtoy, Zerahemnah, a dimi tarigagayan ti agbalin a tao a naayat iti dara. Ammom nga addaka iti imami, ngem didaka pay la patayen."},{"vNo":"2 ","txt":"Adtoy, saankami nga immay a makiranget kadakayo tapno pagayusenmi ti darayo para iti bileg; wenno tinarigagayanmi nga isangol ti asino man iti pannakaadipen. Ngem daytoy ti talaga a gapu ti yaayyo kadakami; wen, ket kaungetdakami gapu iti pammatimi."},{"vNo":"3 ","txt":"Ngem ita, makitam nga adda kadakami ti Apo; ket makitam a winayawayaannakayo kadagiti imami. Ket ita kayatko nga awatem a napasamak daytoy kadakami gapu iti pammatimi ken iti panamatimi ken ni Cristo. Ket ita makitam a diyo madadael daytoy pammatimi."},{"vNo":"4 ","txt":"Ita makitam a daytoy ti pudno a pammati ti Dios; wen, makitam a tumulong ti Dios, ken mangtungpal, ken mangtaginayon kadakami, no la ketdi ta napudnokami kenkuana, ken iti panamatimi, ken ti pammatimi; ket saanto a pulos nga ipalubos ti Apo a madadaelkami malaksid no matnagkami iti pagbasolan ket tallikudanmi ti pammatimi."},{"vNo":"5 ","txt":"Ket ita, Zerahemnah, bilinenka, iti nagan dayta kabilgan a Dios, a nangpapigsa iti taktakiagmi a nangrimbaw kadakayo, babaen ti pammatimi, babaen ti relihionmi, ken babaen ti seremoniami nga agdaydayaw, ken babaen ti simbaanmi, ken babaen ti sagrado a tulong nga utangmi kadagiti assawami ken dagiti annakmi, babaen dayta wayawaya a namagrereppeng kadakami iti dagdagami ken iti pagilianmi; wen, ken kasta met ti pannakapagtalinaed iti sagrado a balikas ti Dios, a nakautanganmi iti amin a ragsakmi; ken babaen ti amin a napateg kadakami—"},{"vNo":"6 ","txt":"Wen, ket saan laeng a daytoy; bilinenka babaen ti amin a tarigagaymo iti biag, a yawatyo kadakami dagiti igamyo a pakigubat, ket saanmi a dawaten ti darayo, ngem dimi gudasen ti biagyo, no mapankayon iti danayo ket saankayon nga agsubli a manggubat manen kadakami."},{"vNo":"7 ","txt":"Ket ita, no diyo tungpalen daytoy, adtoy, addakayo iti imami, ket bilinek dagiti taok a mangdarup kadakayo, ket ipatayda ti sugsugat ni patay iti bagbagiyo, tapno mapukawkayon; sa kitaenminto no asino ti adda bilegna kadagitoy a tao; wen, kitaenminto no asino ti maadipen."},{"vNo":"8 ","txt":"Ket ita napasamak nga idi nangngeg ni Zerahemnah dagitoy a sasao immasideg ket inyawatna ti espada ken ti kampilanna, ken ti baina kadagiti ima ni Moroni, ket kinunana kenkuana: Adtoy, dagitoy dagiti igammi a pakigubat; yawatmi idan kadakayo, ngem dimi ipalubos ti bagbagimi nga agsapata kadakayo, nga ammomi a dadaelenminto, ken kasta met dagiti annakmi; ngem alaenyo dagiti igammi a pakigubat, ket ipalubosyo a pumanawkami nga agturong iti langalang; no saan pagtalinaedenmi dagiti espadami, ket mapukawkami wenno maabak."},{"vNo":"9 ","txt":"Adtoy, awankami iti pammatiyo; dimi patien a Dios ti nangwayawaya kadakami iti im-imayo; ngem patienmi a ti kinasikapyo ti nangisalakan kadakayo kadagiti espadami. Adtoy, dagiti kabal ken kalasagyo ti nangisalakan kadakayo."},{"vNo":"10 ","txt":"Ket ita idi malpas ni Zerahemnah nga isao dagitoy a balikas, insubli ni Moroni ti espada ken dagiti igam a pakigubat, nga inawatna, ken ni Zerahemnah, a kinunana: Adtoy, gibusanta ti riri."},{"vNo":"11 ","txt":"Ita diak malagip dagiti balikas nga insaok, ngarud iti kaadda ti Apo, dika makapanaw malaksid no pumanawka nga agsapata a dikanto agsubli manen a manggubat kadakami. Ita iti kaaddam iti imami ibukbokmi ti daram iti daga, wenno umannugotka iti saritaan nga insingasingko."},{"vNo":"12 ","txt":"Ket ita idi naisao ni Moroni dagitoy a balikas, innala ni Zerahemnah ti espadana, ket kinapungtotna ni Moroni, ket dimmarup a mangpapatay ken ni Moroni; ngem iti panangilayatna iti espadana, adtoy, maysa kadagiti soldado ni Moroni ti nangpalting itoy a nakatnaganna iti daga, ket natukkol ti putanna; ken inarrabisna met ni Zerahemnah a nakalapsian ti kudil ti ulona ket natnag iti daga. Ket timmakkias ni Zerahemnah kadakuada a kimmamang kadagiti soldadona."},{"vNo":"13 ","txt":"Ket napasamak a ti soldado a nagtakder, a nanglapsi iti kudil ti ulo ni Zerahemnah, pinidutna ti kudil ti ulo iti daga babaen ti buok, ket inkabilna iti tirad ti espadana, ket intag-ayna kadakuada, a kinunana kadakuada iti napigsa a timek:"},{"vNo":"14 ","txt":"Natnag daytoy a kudil ti ulo iti daga, a kudil ti ulo ti panguloyo, isu a madalebkayo met iti daga malaksid no yawatyo dagiti igamyo a pakigubat ket pumanawkayo nga addaan iti katulagan ti kappia."},{"vNo":"15 ","txt":"Ita adu, idi mangngegda dagitoy a balikas ken nakitada ti kudil ti ulo nga adda iti espada, ti sineknan ti buteng; ket adu ti immasideg a nangidisso kadagiti igamda a pakigubat iti sakaanan ni Moroni, ket simrekda iti katulagan ti kappia. Ket kas iti kaadu ti simrek iti katulagan napalubosanda a napan iti langalang."},{"vNo":"16 ","txt":"Ita napasamak a napalalo ti pungtot ni Zerahemnah, ket sinugsoganna nga agpungtot dagiti nabati a soldadona, a makisupanget a sibibileg kadagiti Nephite."},{"vNo":"17 ","txt":"Ket ita nagpungtot ni Moroni, gapu iti kinasukir dagiti Lamanite; ngarud binilinna dagiti taona a mangdaleb kadakuada ket patayenda ida. Ket napasamak a rinugianda a papatayen ida; wen, ket nakisupanget dagiti Lamanite kadagiti espada ken ti laingda."},{"vNo":"18 ","txt":"Ngem adtoy, nabatad kadagiti espada dagiti Nephite dagiti lamulamo a kudilda ken awan sipsiparna nga uloda; wen, adtoy naduyok ken nadangranda, wen, ket napardas ti pannakadalebda kadagiti espada dagiti Nephite; ket nangrugida a nasagad, a kas iti naipadto kadagiti soldado ni Moroni."},{"vNo":"19 ","txt":"Ita immararaw ni Zerahemnah, idi makitana a dandanida aminen madadael, ken ni Moroni a sipapakurang, a nagkari a sumrek iti katulagan ken kasta met dagiti taona kadakuada, no itdenda ti nabati pay a biagda, a saandanton a pulos umay gubaten ida."},{"vNo":"20 ","txt":"Ket napasamak nga imbilin ni Moroni a maisardeng manen ti aramid a pammapatay kadagiti tao. Ket innalana dagiti igam a pakigubat kadagiti Lamanite; ket kalpasan ti iseserrekda iti katulagan kenkuana iti kappia napalubosanda a napan iti langalang."},{"vNo":"21 ","txt":"Ita saan a mabilang ti kaadu dagiti minatayda gapu iti kaaduna; wen, nakadakdakkel ti bilang dagiti minatayda, dagiti Nephite ken dagiti Lamanite."},{"vNo":"22 ","txt":"Ket napasamak nga impuruakda dagiti minatayda iti danum ti Sidon, ket nagpukaw ken naitanemda iti tukot ti baybay."},{"vNo":"23 ","txt":"Ket nagsubli dagiti buyot dagiti Nephite, wenno ni Moroni, ken napanda iti balbalayda ken iti dagdagada."},{"vNo":"24 ","txt":"Ket kasta ti naggibusan ti maika-sangapulo-ket-walo a tawen a panangituray dagiti ukom kadagiti tao ni Nephi. Ket kasta ti naggibusan ti sinurat ni Alma, a naisurat kadagiti pinanid ni Nephi."}]}