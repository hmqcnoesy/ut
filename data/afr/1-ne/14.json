{"heading":"’n Engel vertel vir Nefi van die seëninge en vervloekinge wat oor sal kom die nie-Jode—Daar is net twee kerke: die Kerk van die Lam van God en die kerk van die duiwel—Die Heiliges van God onder alle nasies word vervolg deur die groot en gruwelike kerk—Die Apostel Johannes sal skryf oor die einde van die wêreld. Ongeveer 600–592 v.C.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1 Nefi 14","verses":[{"vNo":"1 ","txt":"En dit sal gebeur dat as die nie-Jode na die Lam van God sal luister in daardie dag wanneer Hy Homself sal openbaar aan hulle in woord, en ook in krag, en magtige dade, om hulle struikelblokke weg te neem—"},{"vNo":"2 ","txt":"En hulle nie hulle harte verhard teen die Lam van God nie, hulle gereken sal word onder jou vader se nageslag; ja, hulle sal gereken word onder die huis van Israel; en hulle sal vir ewig ’n geseënde volk wees in die land van belofte; hulle sal nie meer afgebring word in gevangenskap nie; en die huis van Israel sal nie meer vermeng wees nie."},{"vNo":"3 ","txt":"En daardie groot kuil wat gegrawe is vir hulle deur daardie groot en gruwelike kerk, wat gestig is deur die duiwel en sy kinders, sodat hy die siele van mense kan aflei na die hel—ja, daardie groot kuil wat gegrawe is vir die vernietiging van mense, sal gevul word deur hulle wat dit gegrawe het, tot hulle algehele vernietiging, sê die Lam van God; nie die vernietiging van die siel nie, tensy dit gewerp word in daardie hel wat geen einde het nie."},{"vNo":"4 ","txt":"Want kyk, dit is volgens die gevangenskap van die duiwel, en ook volgens die geregtigheid van God, oor almal wat goddeloosheid en gruwels bedryf voor Hom."},{"vNo":"5 ","txt":"En dit het gebeur dat die engel met my, Nefi, gespreek, en gesê: Jy het gesien dat as die nie-Jode bekeer, dit wel sal wees met hulle; en jy weet ook van die verbonde van die Here met die Huis van Israel; en jy het ook gehoor dat hy wat nie bekeer nie moet vergaan."},{"vNo":"6 ","txt":"Daarom, wee die nie-Jode as dit so is dat hulle hul harte verhard teen die Lam van God."},{"vNo":"7 ","txt":"Want die tyd kom, sê die Lam van God, dat Ek ’n groot en ’n wonderbaarlike werk sal bewerkstellig onder die kinders van mense; ’n werk wat ewigdurend sal wees, óf aan die een kant óf die ander—óf om hulle te oortuig tot vrede en die ewige lewe, óf tot hulle uitlewering aan die hardheid van hulle harte en die blindheid van hulle verstand totdat hulle afgebring word in gevangenskap, en ook tot vernietiging, beide stoflik en geestelik, volgens die gevangenskap van die duiwel, waarvan ek gespreek het."},{"vNo":"8 ","txt":"En dit het gebeur dat toe die engel hierdie woorde gespreek het, het hy vir my gesê: Onthou jy die verbonde van die Vader met die huis van Israel? Ek het vir hom gesê, Ja."},{"vNo":"9 ","txt":"En dit het gebeur dat hy vir my gesê het: Kyk, en aanskou daardie groot en gruwelike kerk wat die moeder is van gruwels, wie se stigter die duiwel is."},{"vNo":"10 ","txt":"En hy het vir my gesê: Kyk, daar is net twee kerke; die een is die kerk van die Lam van God, en die ander is die kerk van die duiwel; daarom, hy wat nie aan die kerk van die Lam van God behoort nie, behoort aan daardie groot kerk, wat die moeder is van gruwels; en sy is die hoer van die hele aarde."},{"vNo":"11 ","txt":"En dit het gebeur dat ek gekyk het en die hoer van die hele aarde gesien het, en sy het gesit op baie waters; en sy het heerskappy gehad oor die hele aarde, onder alle nasies, stamme, tale en volke."},{"vNo":"12 ","txt":"En dit het gebeur dat ek die kerk van die Lam van God gesien het, en sy getalle was klein, vanweë die goddeloosheid en gruwels van die hoer wat gesit het op baie waters; nietemin, ek het gesien dat die kerk van die Lam, wat die heiliges van God was, ook op die hele aangesig van die aarde was; en hulle heerskappye op die aangesig van die aarde was klein, vanweë die goddeloosheid van die groot hoer wat ek gesien het."},{"vNo":"13 ","txt":"En dit het gebeur dat ek gesien het dat die groot moeder van gruwels die menigtes op die aangesig van die hele aarde bymekaar gemaak het, onder al die nasies van die nie-Jode, om te stry teen die Lam van God."},{"vNo":"14 ","txt":"En dit het gebeur dat ek, Nefi, die krag van die Lam van God gesien het, dat dit neergedaal het op die heiliges van die kerk van die Lam, en op die verbondsvolk van die Here, wat verstrooi was oor die hele aangesig van die aarde; en hulle was bewapen met geregtigheid, en met die krag van God in groot heerlikheid."},{"vNo":"15 ","txt":"En dit het gebeur dat ek gesien het dat die toorn van God uitgestort is op daardie groot en gruwelike kerk, sodat daar oorloë en gerugte van oorloë onder al die nasies en stamme van die aarde was."},{"vNo":"16 ","txt":"En omdat daar oorloë en gerugte van oorloë onder al die nasies ontstaan het wat aan die moeder van gruwels behoort het, het die engel met my gespreek, en gesê: Kyk, die toorn van God is op die moeder van hoere; en kyk, jy sien al hierdie dinge—"},{"vNo":"17 ","txt":"En wanneer die dag kom dat die toorn van God uitgestort word op die moeder van die hoere, wat die groot en gruwelike kerk is van die hele aarde, wie se stigter die duiwel is, dan, op daardie dag, sal die werk van die Vader ’n aanvang neem om die weg te berei vir die vervulling van sy verbonde, wat Hy gemaak het met sy volk wat van die huis van Israel is."},{"vNo":"18 ","txt":"En dit het gebeur dat die engel met my gespreek, en gesê: Kyk!"},{"vNo":"19 ","txt":"En ek het gekyk en ’n man gesien, en hy was geklee in ’n wit kleed."},{"vNo":"20 ","txt":"En die engel het vir my gesê: Aanskou, een van die twaalf apostels van die Lam."},{"vNo":"21 ","txt":"Kyk, hy sal die oorblywende dinge sien en neerskrywe; ja, en ook baie dinge wat was."},{"vNo":"22 ","txt":"En hy sal ook aangaande die einde van die wêreld skrywe."},{"vNo":"23 ","txt":"Daarom, die dinge wat hy sal skrywe is regverdig en waar; en kyk, hulle is in die boek geskrywe wat jy sien voortkom het uit die mond van die Jood; in dié tyd toe hulle voortgekom het uit die mond van die Jood, of, in die tyd toe die boek uit die mond van die Jood voortgekom het, was die dinge wat geskrywe is, duidelik en suiwer, en baie kosbaar en maklik om te verstaan vir alle mense."},{"vNo":"24 ","txt":"En kyk, die dinge wat hierdie apostel van die Lam sal skrywe, is baie dinge wat jy gesien het; en kyk, jy sal die oorblywende sien."},{"vNo":"25 ","txt":"Maar die dinge wat jy hierna sal sien, moet jy nie skryf nie, want die Here God het die apostel van die Lam van God geordineer dat hy dit moet skrywe."},{"vNo":"26 ","txt":"En ook aan ander wat was, aan hulle het hy alle dinge getoon, en hulle het dit neergeskrywe; en hulle is verseël om voort te kom in hulle suiwerheid, volgens die waarheid wat in die Lam is, op die Here se eie bepaalde tyd, na die huis van Israel."},{"vNo":"27 ","txt":"En ek, Nefi, het gehoor en ek getuig, dat die naam van die apostel van die Lam Johannes was, volgens die woord van die engel."},{"vNo":"28 ","txt":"En kyk, ek Nefi, word verbied om die oorblywende dinge neer te skrywe wat ek gesien en gehoor het; daarom is die dinge wat ek geskrywe het vir my genoeg; en ek het maar ’n klein gedeelte neergeskrywe van die dinge wat ek gesien het."},{"vNo":"29 ","txt":"En ek getuig dat ek die dinge gesien het wat my vader gesien het, en die engel van die Here het hulle bekend gemaak aan my."},{"vNo":"30 ","txt":"En nou maak ek ’n einde daaraan om te spreek aangaande die dinge wat ek gesien het terwyl ek weggevoer was in die gees; en as al die dinge wat ek gesien het nie geskryf is nie, is die dinge wat ek wel geskrywe het waar. En so is dit. Amen."}]}