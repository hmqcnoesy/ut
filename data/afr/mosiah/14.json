{"heading":"Jesaja spreek oor die Messias—Die Messias se vernedering en lyding word uiteengesit—Hy maak sy siel ’n offerande vir sonde en maak voorspraak vir oortreders—Vergelyk Jesaja 53. Ongeveer 148 v.C.","prevAbbr":"mosiah","prevNo":13,"nextAbbr":"mosiah","nextNo":15,"chapterTitle":"Mosia 14","verses":[{"vNo":"1 ","txt":"Ja, wel, sê Jesaja nie: Wie het ons verslag geglo, en aan wie is die arm van die Here geopenbaar?"},{"vNo":"2 ","txt":"Want hy sal voor hom opgroei soos ’n tere plant, en soos ’n wortel uit droë grond; Hy het geen gestalte nóg aantreklikheid; en wanneer ons Hom sal sien, is daar geen skoonheid dat ons Hom sou begeer nie."},{"vNo":"3 ","txt":"Hy word verag en verwerp deur mense, ’n man van smarte, en bekend met verdriet; en ons het ons gesigte as’t ware van hom verberg; Hy was verag, en ons het Hom nie geag nie."},{"vNo":"4 ","txt":"Waarlik, Hy het ons verdriet op Hom geneem en ons smarte gedra; tog het ons Hom as getref beskou; geslaan deur God, en geteister."},{"vNo":"5 ","txt":"Maar Hy is gewond vir ons oortredinge, Hy is gekneus vir ons goddelooshede; die strafgerig vir ons vrede was op Hom, en deur sy wonde is ons genees."},{"vNo":"6 ","txt":"Ons almal, soos skape, het gedwaal; ons het elkeen gedwaal na sy eie pad; en die Here het die goddelooshede van ons almal laat neerkom op Hom."},{"vNo":"7 ","txt":"Hy was verdruk, en Hy was geteister, tog het Hy sy mond nie oopgemaak nie; Hy is gebring soos ’n lam na die slagplek, en soos ’n skaap wat stom is voor haar skeerders, so het Hy nie sy mond oopgemaak nie."},{"vNo":"8 ","txt":"Hy is geneem uit die gevangenis en uit die oordeel; en wie sal sy geslag verklaar? Want Hy is afgesny uit die land van die lewendes; vir die oortredinge van my volk was Hy gestraf."},{"vNo":"9 ","txt":"En Hy het sy graf by die goddeloses gemaak, en by die ryke in sy dood; omdat Hy geen onreg gedoen het nie, nóg was daar geen bedrog in sy mond."},{"vNo":"10 ","txt":"Tog het dit die Here behaag om Hom te kneus; Hy het Hom smart aangedoen; wanneer U sy siel as skuldoffer vir die sonde maak, sal Hy sy nageslag sien; Hy sal sy dae verleng, en die welbehae van die Here sal deur sy hand voorspoedig wees."},{"vNo":"11 ","txt":"Hy sal die lyding ervaar van sy siel, en sal tevrede wees; deur sy kennis sal my regverdige kneg baie regverdig maak; want Hy sal hulle goddelooshede dra."},{"vNo":"12 ","txt":"Daarom sal Ek Hom ’n deel gee onder die grotes, en Hy sal die buit deel met die sterkes; omdat Hy sy siel uitgestort het tot die dood toe; en Hy is gereken onder die oortreders en Hy het die sonde van baie gedra, en het voorspraak gemaak vir die oortreders."}]}