{"heading":"Koning Benjamin spreek sy volk toe—Hy beskryf die billikheid, regverdigheid en geestelikheid van sy heerskappy—Hy gee aan hulle raad om hulle Hemelse Koning te dien—Diegene wat rebelleer teen God sal sielesmart ly soos onuitblusbare vuur. Ongeveer 124 v.C.","prevAbbr":"mosiah","prevNo":1,"nextAbbr":"mosiah","nextNo":3,"chapterTitle":"Mosia 2","verses":[{"vNo":"1 ","txt":"En dit het gebeur dat nadat Mosia gedoen het soos sy vader hom beveel het, en ’n aankondiging in die hele land gemaak het, dat die volk hulleself versamel het deur die hele land, sodat hulle mag opgaan na die tempel om die woorde te hoor wat koning Benjamin sou spreek met hulle."},{"vNo":"2 ","txt":"En daar was ’n groot aantal, en wel so baie dat hulle hul nie getel het nie; want hulle het uitermate vermenigvuldig en talryk geword in die land."},{"vNo":"3 ","txt":"En hulle het ook van die eerstelinge van hulle kuddes geneem, sodat hulle offers kon bring en brandoffers volgens die wet van Moses;"},{"vNo":"4 ","txt":"En ook dat hulle dank mag betuig aan die Here hulle God, wat hulle uit die land van Jerusalem gebring het, en wat hulle uitgelewer het uit die hande van hulle vyande, en regverdige manne aangestel het om hulle leraars te wees, en ook ’n regverdige man om hulle koning te wees, wat vrede gevestig het in die land van Zarahemla, en wat hulle geleer het om die gebooie van God te onderhou, dat hulle hul mag verheug en gevul word met liefde teenoor God en alle mense."},{"vNo":"5 ","txt":"En dit het gebeur dat toe hulle opkom na die tempel, het hulle hul tente rondom opgeslaan, elke man volgens sy gesin, bestaande uit sy vrou, en sy seuns, en sy dogters, en hulle seuns, en hulle dogters, vanaf die oudste af tot die jongste toe, elke gesin was geskei van mekaar."},{"vNo":"6 ","txt":"En hulle het hulle tente opgeslaan rondom die tempel, elke man met sy tent se ingang na die tempel toe, sodat hulle gevolglik in hulle tente mag bly en die woorde hoor wat koning Benjamin met hulle sou spreek;"},{"vNo":"7 ","txt":"Want die skare was so groot dat koning Benjamin hulle nie almal kon onderrig binne die mure van die tempel nie, daarom het hy opdrag gegee dat ’n toring opgerig word sodat sy volk daardeur die woorde kon hoor wat hy met hulle sou spreek."},{"vNo":"8 ","txt":"En dit het gebeur dat hy begin spreek het met sy volk vanaf die toring; en hulle kon nie almal sy woorde hoor nie vanweë die grootte van die skare; daarom het hy die woorde wat hy gespreek het laat neerskryf en uitgestuur onder diegene wat nie onder die klank van sy stem was nie, sodat hulle ook sy woorde mag ontvang."},{"vNo":"9 ","txt":"En dit is die woorde wat hy gespreek het en laat neerskrywe het, en gesê: My broers, julle almal wat julle versamel het, julle wat my woorde kan hoor wat ek tot julle sal spreek hierdie dag; want ek het nie vir julle beveel om hierheen op te kom om die woorde ligtelik op te neem wat ek sal spreek nie, maar dat julle op my sal ag slaan, en julle ore oopmaak dat julle mag hoor, en julle harte dat julle mag verstaan, en julle verstand dat die verborgenhede van God oopgevou mag word tot julle aanskouing."},{"vNo":"10 ","txt":"Ek het julle nie beveel om hierheen op te kom dat julle my sal vrees nie, of dat julle sal dink dat ek self, meer as ’n sterflike mens is nie."},{"vNo":"11 ","txt":"Maar ek is soos julle, onderhewig aan allerhande swakhede van liggaam en verstand; tog is ek gekies deur hierdie volk, en gewy deur my vader, en is toegelaat deur die hand van die Here dat ek ’n heerser en ’n koning oor hierdie volk sal wees; en behou en bewaar is deur sy ongeëwenaarde krag, om julle te dien met al die mag, verstand en sterkte wat die Here aan my geskenk het."},{"vNo":"12 ","txt":"Ek sê aan julle dat omdat ek toegelaat is om my dae deur te bring in julle diens, en wel tot op die huidige tyd, en nie goud nóg silwer nóg enige soort rykdom van julle gesoek het;"},{"vNo":"13 ","txt":"Ook het ek nie toegelaat dat julle in kerkers opgesluit sou word nie, nóg dat julle slawe die een van die ander sou maak, nóg dat julle sou moor, of roof of steel, of egbreuk pleeg nie; nóg het ek toegelaat dat julle enige vorm van goddeloosheid sou pleeg, en het julle geleer dat julle die gebooie van die Here moet nakom, in al die dinge wat Hy julle gebied het—"},{"vNo":"14 ","txt":"En selfs ek, myself, het gearbei met my eie hande dat ek julle mag dien, en dat julle nie belaai moet word deur belastings nie, en dat daar niks oor julle moet kom wat swaar was om te verdra nie—en van al hierdie dinge waarvan ek gespreek het, is julle julself getuies hierdie dag."},{"vNo":"15 ","txt":"Tog, my broers, ek het nie hierdie dinge gedoen dat ek mag roem nie, nóg vertel ek hierdie dinge dat ek julle daardeur mag beskuldig; maar ek vertel julle hierdie dinge dat julle mag weet dat ek kan antwoord met ’n rein gewete voor God hierdie dag."},{"vNo":"16 ","txt":"Kyk, ek sê aan julle dat omdat ek aan julle gesê het dat ek my dae in julle diens deurgebring het, begeer ek nie om te roem nie, want ek was waarlik in die diens van God."},{"vNo":"17 ","txt":"En kyk, ek vertel julle hierdie dinge dat julle wysheid mag leer; dat julle mag leer dat wanneer julle in die diens van jul medemens is, julle waarlik in die diens van julle God is."},{"vNo":"18 ","txt":"Kyk, julle het my jul koning genoem; en as ek, wie julle jul koning noem, arbei om julle te dien, dan, behoort julle nie te arbei om mekaar te dien nie?"},{"vNo":"19 ","txt":"En kyk ook, as ek, wie julle jul koning noem, wat sy dae in julle diens deurgebring het, en tog in die diens van God was, enige dank van julle verdien, o, hoe behoort julle nie jul hemelse Koning te dank nie!"},{"vNo":"20 ","txt":"Ek sê aan julle, my broers, dat as julle al die dank en lof sou gee wat julle hele siel die mag het om te besit, aan daardie God wat julle geskape het, en julle behoed en bewaar het, en veroorsaak het dat julle jul sou verbly, en gegee het dat julle in vrede met mekaar moes lewe—"},{"vNo":"21 ","txt":"Ek sê aan julle dat as julle Hom sou dien wat julle geskape het van die begin af, en julle bewaar van dag tot dag, deur julle asem te verleen, sodat julle mag lewe en beweeg en handel volgens julle eie wil, en julle selfs ondersteun van een oomblik tot die ander—ek sê, as julle Hom sou dien met julle ganse siele, tog sou julle onverdienstelike diensknegte wees."},{"vNo":"22 ","txt":"En kyk, al wat Hy van julle vereis, is om sy gebooie te onderhou; en Hy het julle belowe dat as julle sy gebooie sal onderhou, julle voorspoedig sal wees in die land; en Hy wyk nooit af van dit wat Hy gesê het nie; daarom, as julle wel sy gebooie onderhou, seën Hy julle en maak julle voorspoedig."},{"vNo":"23 ","txt":"En nou, in die eerste plek, Hy het julle geskape, en het aan julle jul lewe geskenk, waarvoor julle in die skuld is by Hom."},{"vNo":"24 ","txt":"En tweedens, Hy vereis dat julle moet doen soos Hy julle gebied het; waarvoor, as julle dit doen, Hy julle onmiddellik seën; en daarom het Hy julle betaal: En julle is steeds in die skuld by Hom, en is, en sal wees, vir ewig en altyd; daarom, wat het julle om oor te roem?"},{"vNo":"25 ","txt":"En nou vra ek, kan julle iets sê van julleself? Ek antwoord julle, Nee. Julle kan nie sê dat julle selfs soveel is as die stof van die aarde nie; tog is julle geskape uit die stof van die aarde; maar kyk, dit behoort aan Hom wat julle geskape het."},{"vNo":"26 ","txt":"En ek, selfs ek, wie julle jul koning noem, is niks beter as wat julself is nie; want ek is ook van die stof. En julle sien dat ek oud is, en op die punt is om hierdie sterflike gestalte oor te gee aan sy moeder aarde."},{"vNo":"27 ","txt":"Daarom, soos ek aan julle gesê het dat ek julle gedien het, wandelend met ’n rein gewete voor God, en wel so het ek in hierdie tyd beveel dat julle bymekaar sou kom, sodat ek skuldeloos bevind mag word, en sodat julle bloed nie oor my moet kom wanneer ek sal staan om geoordeel te word deur God van die dinge wat Hy my beveel het aangaande julle nie."},{"vNo":"28 ","txt":"Ek sê aan julle dat ek bevel gegee het dat julle julself moet bymekaarmaak sodat ek my gewaad mag reinig van julle bloed, op hierdie tydstip wanneer ek op die punt staan om neer te daal na my graf, dat ek mag neerdaal in vrede, en my onsterflike gees mag aansluit by die kore daarbo om die lof van ’n regverdige God te sing."},{"vNo":"29 ","txt":"En bowendien, ek sê aan julle dat ek beveel het dat julle julself moet bymekaarmaak, sodat ek aan julle mag verklaar dat ek nie langer julle leraar nóg julle koning kan wees;"},{"vNo":"30 ","txt":"Want selfs op hierdie tydstip, beef my hele gestalte uitermate terwyl ek probeer om te spreek met julle; maar die Here God onderskraag my, en het toegelaat dat ek met julle mag spreek, en het my gebied dat ek vir julle moet verklaar op hierdie dag, dat my seun Mosia ’n koning en heerser oor julle is."},{"vNo":"31 ","txt":"En nou, my broers, ek wil hê dat julle moet doen soos julle tot dusver gedoen het. Soos julle my bevele onderhou het, en ook die bevele van my vader, en voorspoedig was, en verhoed is om in die hande van julle vyande te val, net so, as julle die bevele van my seun sal onderhou, of die gebooie van God wat oorgelewer sal word aan julle deur hom, sal julle voorspoedig wees in die land, en julle vyande sal geen mag oor julle hê nie."},{"vNo":"32 ","txt":"Maar, o my volk, pas op dat daar geen twiste onder julle ontstaan nie, en julle kies om die bose gees te gehoorsaam, waarvan my vader Mosia gespreek het."},{"vNo":"33 ","txt":"Want kyk, daar word wee uitgespreek oor hom wat kies om daardie gees te gehoorsaam; want as hy verkies om hom te gehoorsaam, en bly en sterwe in sy sonde, dieselfde drink verdoemenis oor sy eie siel; want hy ontvang vir sy loon ’n ewigdurende straf, omdat hy die wet van God oortree het strydig met sy eie kennis."},{"vNo":"34 ","txt":"Ek sê aan julle, dat daar geeneen onder julle is, behalwe dat dit julle klein kindertjies is wat nie geleer is aangaande hierdie dinge nie, of wat nie weet dat julle vir ewig in die skuld is by julle hemelse Vader, om aan Hom alles te gee wat julle het en is nie; en ook geleer is aangaande die kronieke wat die profesieë bevat wat gespreek is deur die heilige profete, en wel tot die tyd toe ons vader Lehi Jerusalem verlaat het;"},{"vNo":"35 ","txt":"En ook, alles wat gespreek is deur ons vaders tot nou toe. En kyk, ook, hulle het dit gespreek wat hulle beveel is deur die Here; daarom, hulle is juis en waar."},{"vNo":"36 ","txt":"En nou, ek sê aan julle, my broers, dat nadat julle geweet het en al hierdie dinge geleer is, indien julle sou oortree en strydig optree met dit wat gespreek is, dat julle julself onttrek van die Gees van die Here, sodat dit geen plek mag hê in julle om julle te lei in die weë van wysheid, dat julle geseënd, voorspoedig en behoed mag wees nie—"},{"vNo":"37 ","txt":"Ek sê aan julle, dat die man wat dit doen, dieselfde kom uit in openlike rebellie teen God; daarom verkies hy om die bose gees te gehoorsaam, en word ’n vyand van alle regverdigheid; daarom, die Here het geen plek in hom nie, want Hy woon nie in onheilige tempels nie."},{"vNo":"38 ","txt":"Daarom, as daardie man nie bekeer nie, en bly en sterwe as ’n vyand van God, wek die eise van goddelike geregtigheid sy onsterflike siel tot ’n lewendige besef van sy eie skuld op, wat hom laat terugdeins van die teenwoordigheid van die Here, en sy bors vul met skuld, en pyn, en sielesmart, wat soos ’n onuitbluslike vuur is, wie se vlam opstyg vir ewig en ewig."},{"vNo":"39 ","txt":"En nou sê ek aan julle, dat genade geen aanspraak het op daardie man nie; daarom is sy uiteindelike lot om nimmereindigende pyniging te verduur."},{"vNo":"40 ","txt":"O, al julle ou manne, en ook julle jong manne, en julle klein kindertjies wat my woorde kan verstaan, want ek het duidelik gespreek met julle sodat julle mag verstaan, ek bid dat julle sal ontwaak tot ’n herinnering aan die vreeslike toestand van diegene wat in oortreding verval het."},{"vNo":"41 ","txt":"En bowendien, ek sou begeer dat julle moet nadink oor die geseënde en gelukkige toestand van diegene wat die gebooie van God onderhou. Want kyk, hulle is geseënd in alle dinge, beide tydelik en geestelik; en as hulle getrou bly tot die einde, word hulle in die hemel ontvang, sodat hulle daardeur mag woon met God in ’n toestand van nimmereindigende geluk. O onthou, onthou dat hierdie dinge waar is; want die Here God het dit gespreek."}]}