{"heading":"Sion en haar dogters sal verlos en gereinig word in die millenniale dag—Vergelyk Jesaja 4. Ongeveer 559–545 v.C.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nefi 14","verses":[{"vNo":"1 ","txt":"En in dié dag, sal sewe vroue een man aangryp, en sê: Ons sal ons eie brood eet, en ons eie klere dra; laat ons net by jou naam genoem word om ons smaad weg te neem."},{"vNo":"2 ","txt":"In daardie dag sal die tak van die Here pragtig en heerlik wees; die vrug van die aarde voortreflik en mooi vir hulle wat ontvlug het van Israel."},{"vNo":"3 ","txt":"En dit sal gebeur, dat hulle wat agtergelaat is in Sion en bly in Jerusalem, sal heilig genoem word, elkeen wat opgeskrywe is onder die lewendes in Jerusalem—"},{"vNo":"4 ","txt":"Wanneer die Here die vieslikheid van die dogters van Sion afgewas het; en die bloed van Jerusalem uit die midde daarvan sal weggespoel het, deur die gees van oordeel en deur die gees van verbranding."},{"vNo":"5 ","txt":"En die Here sal skep oor elke woonplek van berg Sion, en oor haar plekke van samekoms, ’n wolk en rook bedags en die glans van ’n vlammende vuur in die nag; want oor al die heerlikheid van Sion sal ’n beskerming wees."},{"vNo":"6 ","txt":"En daar sal ’n skuiling wees vir ’n skaduwee bedags teen die hitte, en vir ’n toevlugsoord, en ’n bedekking teen storm en reën."}]}