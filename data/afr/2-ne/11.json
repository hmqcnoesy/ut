{"heading":"Jakob het sy Verlosser gesien—Die wet van Moses versinnebeeld Christus en bewys dat Hy sal kom. Ongeveer 559–545 v.C.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Nefi 11","verses":[{"vNo":"1 ","txt":"En nou, Jakob het baie meer dinge gespreek met my volk in daardie tyd; desnieteenstaande net hierdie dinge het ek laat skrywe, want die dinge wat ek geskrywe het is genoeg vir my."},{"vNo":"2 ","txt":"En nou ek, Nefi, skryf meer van die woorde van Jesaja, want my siel verheug hom in sy woorde. Want ek sal sy woorde toepas op my volk, en ek sal hulle uitstuur aan al my kinders, want hy het waarlik my Verlosser gesien, net soos ek Hom gesien het."},{"vNo":"3 ","txt":"En my broer, Jakob, het Hom ook gesien net soos ek Hom gesien het, daarom, ek sal hulle woorde uitstuur na my kinders om aan hulle te bewys dat my woorde waar is. Daarom, deur die woorde van drie, het God gesê, sal Ek my woord bevestig. Desnieteenstaande, God stuur meer getuies, en Hy bewys al sy woorde."},{"vNo":"4 ","txt":"Kyk, my siel verheug hom daarin om aan my volk die waarheid van die koms van Christus te bewys; want vir hierdie rede is die wet van Moses gegee; en alle dinge wat gegee is deur God vanaf die begin van die wêreld, aan die mens, versinnebeeld Hom."},{"vNo":"5 ","txt":"En ook my siel verheug hom in die verbonde van die Here wat Hy gesluit het met ons vaders; ja, my siel verheug hom in sy genade, en in sy geregtigheid, en krag, en genade in die groot en ewige plan van verlossing van die dood."},{"vNo":"6 ","txt":"En my siel verheug hom daarin om te bewys aan my volk dat tensy Christus sal kom, alle mense moet omkom."},{"vNo":"7 ","txt":"Want as daar geen Christus is nie, is daar geen God nie; en as daar geen God is nie, dan is ons nie, want daar kon geen skepping gewees het nie. Maar daar is ’n God, en Hy is Christus, en Hy kom in die volheid van sy eie tyd."},{"vNo":"8 ","txt":"En nou skryf ek sommige van die woorde van Jesaja, sodat wie ook al van my volk wat hierdie woorde sal sien, hulle harte mag ophef en hulle verbly vir alle mense. Nou, dit is die woorde, en julle kan hulle op julself toepas en op alle mense."}]}