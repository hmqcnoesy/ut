{"heading":"Alma begeer om bekering uit te roep met die geesdrif van ’n engel—Die Here gee leraars aan alle nasies—Alma roem in die Here se werk en in die sukses van Ammon en sy broers. Ongeveer 76 v.C.","prevAbbr":"alma","prevNo":28,"nextAbbr":"alma","nextNo":30,"chapterTitle":"Alma 29","verses":[{"vNo":"1 ","txt":"O, dat ek ’n engel was, en die wens van my hart kon hê, dat ek mag uitgaan en spreek met die trompet van God, met ’n stem om die aarde te skud, en bekering te roep tot elke volk!"},{"vNo":"2 ","txt":"Ja, ek sou verkondig aan elke siel, soos met die stem van die donder, bekering en die plan van verlossing, dat hulle moet bekeer en kom na ons God, sodat daar nie meer droefheid op die hele aangesig van die aarde mag wees nie."},{"vNo":"3 ","txt":"Maar kyk, ek is ’n mens, en sondig in my wens; want ek behoort tevrede te wees met die dinge wat die Here aan my toegeken het."},{"vNo":"4 ","txt":"Ek behoort nie in my begeertes die onwrikbare besluit van ’n regverdige God te verander nie, want ek weet dat Hy aan die mense gun volgens hulle begeerte, of dit tot die dood of tot die lewe is; ja, ek weet dat Hy aan die mense toeken, ja, aan hulle bevele beveel wat onveranderlik is, volgens hul wil of hulle tot saligheid is of tot vernietiging."},{"vNo":"5 ","txt":"Ja, en ek weet dat goed en kwaad gekom het voor alle mense; hy wat die goeie nie van die kwaad ken nie, is sonder skuld; maar hy wat goed en kwaad ken, aan hom word dit gegee volgens sy begeertes, of hy goed of kwaad begeer, lewe of dood, vreugde of berou van die gewete."},{"vNo":"6 ","txt":"Nou, siende dat ek hierdie dinge weet, waarom sou ek meer begeer as om die werk uit te voer waartoe ek geroep is?"},{"vNo":"7 ","txt":"Waarom sou ek begeer dat ek ’n engel is, dat ek kon spreek met al die eindes van die aarde?"},{"vNo":"8 ","txt":"Want kyk, die Here gun aan alle nasies, van hulle eie nasie en tong, om sy woord te onderrig, ja, in wysheid, alles wat Hy goeddink dat hulle moet hê; daarom sien ons dat die Here raad gee in wysheid, volgens dit wat regverdig en waar is."},{"vNo":"9 ","txt":"Ek ken dit wat die Here my gebied het, en ek roem daarin. Ek roem nie in myself nie, maar ek roem in dit wat die Here my gebied het; ja, en dit is my roem, dat ek miskien ’n werktuig mag wees in die hande van God om een of ander siel te bring tot bekering; en dit is my vreugde."},{"vNo":"10 ","txt":"En kyk, wanneer ek baie van my broers waarlik berouvol sien, en dat hulle na die Here hulle God kom, dan word my siel vervul met vreugde; dan onthou ek wat die Here vir my gedoen het, ja, wel dat Hy my gebed verhoor het; ja, dan onthou ek sy genadige arm wat Hy uitgestrek het na my."},{"vNo":"11 ","txt":"Ja, en ek onthou ook die gevangenskap van my vaders; want ek weet vir seker dat die Here hulle verlos het uit gevangenskap, en hierdeur sy kerk gestig het; ja, die Here God, die God van Abraham, die God van Isak, en die God van Jakob, het hulle verlos uit gevangenskap."},{"vNo":"12 ","txt":"Ja, ek het altyd die gevangenskap van my vaders onthou; en daardie selfde God wat hulle verlos het uit die hande van die Egiptenare, het hulle verlos uit die gevangenskap."},{"vNo":"13 ","txt":"Ja, en daardie selfde God het sy kerk onder hulle gestig; ja, en daardie selfde God het my geroep met ’n heilige roeping, om die woord aan hierdie volk te preek, en het my veel welslae gegee, waardeur my vreugde vol is."},{"vNo":"14 ","txt":"Maar ek verheug my nie net in my eie welslae nie, maar my vreugde is meer vol vanweë die welslae van my broers, wat na die land van Nefi opgegaan het."},{"vNo":"15 ","txt":"Kyk, hulle het uitermate gearbei, en het baie vrug voortgebring; en hoe groot sal hulle beloning nie wees nie!"},{"vNo":"16 ","txt":"Nou, as ek dink aan die welslae van hierdie broers van my, word my siel weggevoer, en wel tot die skeiding daarvan van die liggaam, as’t ware, so groot is my vreugde."},{"vNo":"17 ","txt":"En nou, mag God gun aan hierdie, my broers, dat hulle mag sit in die koninkryk van God; ja, en ook al diegene wat die vrugte is van hulle arbeid dat hulle nie meer mag uitgaan nie, maar dat hulle Hom mag prys vir ewig. En mag God gun dat dit gedoen mag word volgens my woorde, net soos ek gespreek het. Amen."}]}