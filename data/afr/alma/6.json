{"heading":"Die Kerk in Zarahemla word gereinig en in orde gebring—Alma gaan na Gideon om te preek. Ongeveer 83 v.C.","prevAbbr":"alma","prevNo":5,"nextAbbr":"alma","nextNo":7,"chapterTitle":"Alma 6","verses":[{"vNo":"1 ","txt":"En nou, dit het gebeur dat nadat Alma ’n einde gemaak het om te spreek met die volk van die kerk, wat gevestig was in die stad van Zarahemla, het hy priesters en ouderlinge geordineer, deur sy hande op te lê volgens die orde van God, om te presideer en te waak oor die kerk."},{"vNo":"2 ","txt":"En dit het gebeur dat wie ook al nie aan die kerk behoort het nie, gedoop is tot bekering en opgeneem is in die kerk."},{"vNo":"3 ","txt":"En dit het ook gebeur dat wie ook al behoort het aan die kerk wat nie bekeer het van hul goddeloosheid en hulle voor God verootmoedig het nie—ek bedoel diegene wat verhef was in die trots van hulle harte—dieselfde is verwerp, en hulle name is uitgewis, sodat hulle name nie gereken was onder dié van die regverdiges nie."},{"vNo":"4 ","txt":"En so het hulle begin om die orde te vestig van die kerk in die stad van Zarahemla."},{"vNo":"5 ","txt":"Nou wil ek hê dat julle moet verstaan dat die woord van God vry was aan almal, sodat niemand ontneem is van die voorreg om bymekaar te kom om die woord van God aan te hoor nie."},{"vNo":"6 ","txt":"Nieteenstaande is die kinders van God beveel dat hulle dikwels bymekaar moes kom, en verenig in vas en kragtige gebed ten behoewe van die welsyn van die siele van diegene wat nie vir God geken het nie."},{"vNo":"7 ","txt":"En nou, dit het gebeur dat toe Alma hierdie verordeninge gemaak het, het hy vertrek van hulle, ja, van die kerk wat in die stad van Zarahemla was, en het oorgegaan na die oostekant van die rivier Sidon, in die vallei van Gideon, en daar was ’n stad gebou, wat genoem is die stad van Gideon, wat in die vallei was wat Gideon genoem is, wat genoem is na die man wat gedood is deur die hand van Nehor met die swaard."},{"vNo":"8 ","txt":"En Alma het gegaan en begin om die woord van God te verkondig aan die kerk wat gevestig was in die vallei van Gideon, volgens die openbaring van die waarheid van die woord wat gespreek is deur sy vaders, en volgens die gees van profesie wat in hom was, volgens die getuienis van Jesus Christus, die Seun van God, wat sou kom om sy volk te verlos van hulle sonde, en die heilige orde waarvolgens hy geroep is. En so is dit geskryf. Amen."}]}