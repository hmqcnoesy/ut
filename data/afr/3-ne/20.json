{"heading":"Jesus voorsien brood en wyn wonderbaarlik en bedien weer die nagmaal aan die volk—Die oorblyfsel van Jakob sal kom tot die kennis van die Here hulle God en sal die Amerikas beërwe—Jesus is die profeet soos Moses, en die Nefiete is kinders van die profete—Andere van die Here se volk sal versamel word na Jerusalem. Ongeveer 34 n.C.","prevAbbr":"3-ne","prevNo":19,"nextAbbr":"3-ne","nextNo":21,"chapterTitle":"3 Nefi 20","verses":[{"vNo":"1 ","txt":"En dit het gebeur dat Hy die skare gebied het dat hulle moes ophou om te bid, en ook sy dissipels. En Hy het hulle gebied dat hulle nie moes ophou om te bid in hulle harte nie."},{"vNo":"2 ","txt":"En Hy het hulle gebied dat hulle moes opstaan en op hulle voete staan. En hulle het opgestaan en gestaan op hulle voete."},{"vNo":"3 ","txt":"En dit het gebeur dat Hy weer brood gebreek het en dit geseën het, en gegee het aan die dissipels om te eet."},{"vNo":"4 ","txt":"En toe hulle geëet het, het Hy hulle gebied dat hulle brood moes breek, en aan die skare gee."},{"vNo":"5 ","txt":"En toe hulle aan die skare gegee het, het Hy hulle ook wyn gegee om te drink, en hulle gebied dat hulle aan die skare moes gee."},{"vNo":"6 ","txt":"Nou, daar was geen brood, nóg wyn, gebring deur die dissipels, nóg deur die skare;"},{"vNo":"7 ","txt":"Maar Hy het waarlik aan hulle brood gegee om te eet, en ook wyn om te drink."},{"vNo":"8 ","txt":"En Hy het aan hulle gesê: Hy wat hierdie brood eet, eet van my liggaam tot sy siel; en hy wat drink van hierdie wyn, drink van my bloed tot sy siel; en sy siel sal nooit honger nóg dors, maar sal gevul wees."},{"vNo":"9 ","txt":"Nou, toe die skare almal geëet en gedrink het, kyk, is hulle gevul deur die Gees; en hulle het uitgeroep met een stem, en Jesus geloof, vir wie hulle beide gesien en gehoor het."},{"vNo":"10 ","txt":"En dit het gebeur dat toe hulle almal Jesus geloof het, het Hy aan hulle gesê: Kyk, nou volbring Ek die gebad wat die Vader My gebied het aangaande hierdie volk, wat ’n oorblyfsel is van die huis van Israel."},{"vNo":"11 ","txt":"Julle onthou dat Ek tot julle gespreek het, en gesê het dat wanneer die woorde van Jesaja vervul sou word—kyk, hulle is geskrywe, julle het hulle voor julle, daarom, ondersoek hulle—"},{"vNo":"12 ","txt":"En voorwaar, voorwaar, Ek sê aan julle, dat wanneer hulle vervul sal word, dan is die vervulling van die verbond wat die Vader aangegaan het met sy volk, o huis van Israel."},{"vNo":"13 ","txt":"En dan sal die oorblyfsels, wat ver en wyd verstrooi sal wees op die aangesig van die aarde, bymekaar gemaak word van die ooste en van die weste, en van die suide en van die noorde; en hulle sal gebring word tot die kennis van die Here hulle God, wat hulle verlos het."},{"vNo":"14 ","txt":"En die Vader het My gebied dat Ek aan julle hierdie land moet gee, as julle erfenis."},{"vNo":"15 ","txt":"En Ek sê aan julle, dat as die nie-Jode nie bekeer na die seëning wat hulle sal ontvang nie, nadat hulle my volk verstrooi het—"},{"vNo":"16 ","txt":"Dan sal julle, wat ’n oorblyfsel is van die huis van Jakob, uitgaan onder hulle; en julle sal in die middel wees van hulle wat baie sal wees; en julle sal onder hulle wees soos ’n leeu onder die diere van die woud, en soos ’n jong leeu onder die kuddes van skape, wat, as hy deurgaan, beide vertrap en in stukke verskeur, en niemand kan verlos nie."},{"vNo":"17 ","txt":"Julle hand sal opgelig wees teen julle teenstanders, en al julle vyande sal afgesny wees."},{"vNo":"18 ","txt":"En Ek sal my volk bymekaarmaak soos ’n man sy gerwe bymekaarmaak op die vloer."},{"vNo":"19 ","txt":"Want Ek sal my volk maak met wie die Vader ’n verbond aangegaan het, ja, Ek sal julle horing yster maak, en Ek sal julle hoewe brons maak. En julle sal baie volke in stukke slaan; en Ek sal hulle wins toewy aan die Here, en hulle besittings aan die Here van die hele aarde. En kyk, Ek is Hy wat dit doen."},{"vNo":"20 ","txt":"En dit sal gebeur, sê die Vader, dat die swaard van my geregtigheid sal hang oor hulle op daardie dag; en tensy hulle bekeer, sal dit op hulle val, sê die Vader, ja, wel op al die nasies van die nie-Jode."},{"vNo":"21 ","txt":"En dit sal gebeur dat Ek my volk sal vestig, o huis van Israel."},{"vNo":"22 ","txt":"En kyk, hierdie volk sal Ek vestig in hierdie land, ter vervulling van die verbond wat Ek aangegaan het met julle vader Jakob; en dit sal ’n Nuwe Jerusalem wees. En die magte van die hemel sal in die midde van hierdie volk wees; ja, waarlik, Ek sal in julle midde wees."},{"vNo":"23 ","txt":"Kyk, Ek is Hy van wie Moses gespreek het, wat sê: ’n Profeet sal die Here julle God vir julle verwek uit julle broers, net soos ek; Hom sal julle hoor in alle dinge wat ook al Hy sal spreek met julle. En dit sal gebeur dat elke siel wat nie daardie profeet sal hoor nie, afgesny sal word van onder die volk."},{"vNo":"24 ","txt":"Voorwaar, Ek sê aan julle, ja, en al die profete van Samuel en diegene wat daarna volg, soveel as wat gespreek het, het getuig van My."},{"vNo":"25 ","txt":"En kyk, julle is die kinders van die profete; en julle is van die huis van Israel; en julle is van die verbond wat die Vader aangegaan het met julle vaders, wat aan Abraham sê: En in jou nageslag sal al die stamme van die aarde geseën word."},{"vNo":"26 ","txt":"Die Vader het My opgewek, eerste vir julle, en het My gestuur om julle te seën deur elkeen van julle weg te draai van sy goddelooshede; en dit omdat julle die kinders is van die verbond—"},{"vNo":"27 ","txt":"En nadat julle geseën is, dan vervul die Vader die verbond wat Hy met Abraham aangegaan het, wat sê: In jou nageslag sal al die stamme van die aarde geseën word—tot die uitstorting van die Heilige Gees deur My op die nie-Jode, welke seëning op die nie-Jode hulle magtig sal maak bo almal, tot die verstrooiing van my volk, o huis van Israel."},{"vNo":"28 ","txt":"En hulle sal ’n gésel wees vir die volk van hierdie land. Nogtans, wanneer hulle die volheid van my evangelie sal ontvang het, dan, as hulle hul harte sal verhard teen My, sal Ek hulle goddelooshede terugbring op hulle eie hoofde, sê die Vader."},{"vNo":"29 ","txt":"En Ek sal die verbond onthou wat Ek aangegaan het met my volk; en Ek het met hulle ’n verbond aangegaan dat Ek hulle sal bymekaarmaak in my eie bepaalde tyd, dat Ek weer aan hulle die land van hulle vaders as hulle erfdeel sal gee, wat die land van Jerusalem is, wat die beloofde land is vir hulle vir ewig, sê die Vader."},{"vNo":"30 ","txt":"En dit sal gebeur dat die tyd kom, wanneer die volheid van my evangelie verkondig sal word aan hulle;"},{"vNo":"31 ","txt":"En hulle sal glo in My, dat Ek Jesus Christus is, die Seun van God, en sal bid tot die Vader in My naam."},{"vNo":"32 ","txt":"Dan sal hulle wagte hul stemme verhef, en met die stem tesame sal hulle sing; want hulle sal oog tot oog sien."},{"vNo":"33 ","txt":"Dan sal die Vader hulle weer bymekaarmaak, en aan hulle Jerusalem gee as die land van hulle erfdeel."},{"vNo":"34 ","txt":"Dan sal hulle uitbreek in gejubel—Sing saam, julle verwoeste plekke van Jerusalem; want die Vader het sy volk vertroos, Hy het Jerusalem verlos."},{"vNo":"35 ","txt":"Die Vader het sy heilige arm ontbloot voor die oë van al die nasies; en al die eindes van die aarde sal die saligheid van die Vader sien; en die Vader en Ek is een."},{"vNo":"36 ","txt":"En dan sal dit geskied wat geskrywe is: Ontwaak, ontwaak weer, en beklee jou met sterkte, o Sion, trek jou sierlike klere aan, o Jerusalem, die heilige stad, want voortaan sal daar nie meer in jou kom die onbesnedenes en die onreines nie."},{"vNo":"37 ","txt":"Skud jouself los van die stof; staan op, gaan sit, o Jerusalem; maak jouself los van die bande van jou nek, o gevange dogter van Sion."},{"vNo":"38 ","txt":"Want so sê die Here: Julle het julself verkoop vir niks, en julle sal verlos word sonder geld."},{"vNo":"39 ","txt":"Voorwaar, voorwaar, Ek sê aan julle, dat my volk my Naam sal ken; ja, op daardie dag sal hulle weet dat Ek hy is wat spreek."},{"vNo":"40 ","txt":"En dan sal hulle sê: Hoe lieflik is op die berge die voete van hom wat goeie tydings bring vir hulle, wat vrede verkondig; wat goeie tydings van die goeie aan hulle bring, wat saligheid verkondig; wat sê aan Sion: Jou God regeer!"},{"vNo":"41 ","txt":"En dan sal ’n geroep opgaan: Vertrek julle, vertrek julle, gaan julle uit daarvandaan, raak dit nie aan wat onrein is nie; gaan julle uit haar midde uit, wees julle rein wat die heilige voorwerpe dra van die Here."},{"vNo":"42 ","txt":"Want julle sal nie uitgaan met haas nie, nóg gaan deur te vlug; want die Here sal uitgaan voor julle, en die God van Israel sal julle agterhoede wees."},{"vNo":"43 ","txt":"Kyk, my Kneg sal wyslik optree; Hy sal verhoog wees en geëer en baie verhewe."},{"vNo":"44 ","txt":"Net so baie was verstom oor U—sy gelaat was so misvorm, meer as enige mens, en sy liggaam meer as die seuns van mense—"},{"vNo":"45 ","txt":"So sal Hy baie nasies besprinkel; die konings sal hulle monde toemaak oor hom; want dit wat nie aan hulle vertel is nie, sal hulle sien; en dit wat hulle nie gehoor het nie, sal hulle begryp."},{"vNo":"46 ","txt":"Voorwaar, voorwaar, Ek sê aan julle, al hierdie dinge sal sekerlik kom, net soos die Vader My gebied het. Dan sal hierdie verbond wat die Vader aangegaan het met sy volk vervul word; en dan sal Jerusalem weer bewoon word deur my volk, en dit sal die land wees van hulle erfenis."}]}