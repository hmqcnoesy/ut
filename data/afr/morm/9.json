{"heading":"Moroni doen ’n beroep op diegene wat nie in Christus glo nie om te bekeer—Hy verkondig ’n God van wonderwerke, wat openbaringe gee en gawes en tekens uitstort op die getroues—Wonderwerke hou op as gevolg van ongeloof—Tekens volg diegene wat glo—Die mens word vermaan om wys te wees en die gebooie te onderhou. Ongeveer 401–421 n.C.","prevAbbr":"morm","prevNo":8,"nextAbbr":"ether","nextNo":1,"chapterTitle":"Mormon 9","verses":[{"vNo":"1 ","txt":"En nou, ek spreek ook aangaande diegene wat nie glo in Christus nie."},{"vNo":"2 ","txt":"Kyk, sal julle glo in die dag van julle besoeking—kyk, wanneer die Here sal kom, ja, wel daardie groot dag wanneer die aarde opgerol sal word soos ’n boekrol, en die elemente sal smelt met vurige hitte, ja, in daardie groot dag wanneer julle gebring sal word om te staan voor die Lam van God—sal julle dan sê dat daar geen God is nie?"},{"vNo":"3 ","txt":"Sal julle dan langer die Christus loën, of kan julle die Lam van God aanskou? Veronderstel julle dat julle by Hom sal woon onder ’n bewustheid van julle skuld? Veronderstel julle dat julle gelukkig kan wees om te woon by daardie heilige Wese, wanneer julle siele gemartel word deur ’n bewustheid van skuld, dat julle altyd sy wette oortree het?"},{"vNo":"4 ","txt":"Kyk, ek sê aan julle dat julle ellendiger sal wees om te woon by ’n heilige en regverdige God, onder ’n bewustheid van julle vieslikheid voor Hom, as wat julle sou woon by die verdoemde siele in die hel."},{"vNo":"5 ","txt":"Want kyk, wanneer julle gebring sal word om julle naaktheid te sien voor God, en ook die heerlikheid van God, en die heiligheid van Jesus Christus, sal dit ’n vlam aansteek van onuitbluslike vuur in julle."},{"vNo":"6 ","txt":"O dan julle ongelowiges, wend julle tot die Here; roep kragtig tot die Vader in die Naam van Jesus, dat julle miskien onbevlek, rein, en skoon, en wit bevind mag word, omdat julle gereinig is deur die bloed van die Lam, op daardie groot en laaste dag."},{"vNo":"7 ","txt":"En weer spreek ek met julle wat die openbarings van God loën, en sê dat hulle weggedoen is, dat daar geen openbarings is, nóg profesieë, nóg gawes, nóg genesing, nóg spreek in tonge, en die uitleg van tonge;"},{"vNo":"8 ","txt":"Kyk, ek sê aan julle, hy wat hierdie dinge loën, ken nie die evangelie van Christus nie; ja, hy het nie die skrifture gelees nie; indien wel, verstaan hy hulle nie."},{"vNo":"9 ","txt":"Want lees ons nie dat God dieselfde is gister, vandag, en vir ewig nie, en in Hom is daar geen veranderlikheid of skaduwee van ommekeer nie?"},{"vNo":"10 ","txt":"En nou, as julle vir julle ’n god voorgestel het wat verander, en in wie daar ’n skaduwee van ommekeer is, dan het julle vir julle ’n god voorgestel wat nie ’n God van wonderwerke is nie."},{"vNo":"11 ","txt":"Maar kyk, ek sal aan julle ’n God toon van wonderwerke, en wel die God van Abraham, en die God van Isak, en die God van Jakob; en dit is daardie selfde God wat die hemele en die aarde geskape het, en alle dinge wat in hulle is."},{"vNo":"12 ","txt":"Kyk, Hy het vir Adam geskape, en deur Adam het die val van die mens gekom. En vanweë die val van die mens het Jesus Christus gekom, en wel die Vader en die Seun; en vanweë Jesus Christus het die verlossing van die mens gekom."},{"vNo":"13 ","txt":"En vanweë die verlossing van die mens, wat gekom het deur Jesus Christus, word hulle teruggebring na die teenwoordigheid van die Here; ja, dit is waardeur alle mense verlos word, omdat die dood van Christus die opstanding teweegbring, wat ’n verlossing teweegbring uit ’n eindelose slaap, uit welke slaap alle mense opgewek sal word deur die krag van God wanneer die trompet sal blaas; en hulle sal te voorskyn kom, beide klein en groot, en almal sal staan voor sy regbank, verlos en bevry van hierdie ewige band van die dood, welke dood ’n tydelike dood is."},{"vNo":"14 ","txt":"En dan kom die oordeel van die Heilige Een oor hulle; en dan kom die tyd dat hy wat vieslik is, steeds vieslik sal wees; en hy wat regverdig is, sal steeds regverdig wees; hy wat gelukkig is, sal steeds gelukkig wees, en hy wat ongelukkig is, sal steeds ongelukkig wees."},{"vNo":"15 ","txt":"En nou, o julle almal wat vir julle ’n god voorgestel het wat geen wonderwerke kan verrig nie, ek wil vir julle vra, het al hierdie dinge verbygegaan, waarvan ek gespreek het? Het die einde al gekom? Kyk, ek sê aan julle, Nee; en God het nie opgehou om ’n God van wonderwerke te wees nie."},{"vNo":"16 ","txt":"Kyk, is die dinge wat God verrig het, nie wonderbaarlik in ons oë nie? Ja, en wie kan die wonderbaarlike werke van God begryp?"},{"vNo":"17 ","txt":"Wie sal sê dat dit nie ’n wonderwerk was dat deur sy woord die hemel en die aarde sou wees nie, en dat deur die krag van sy woord is die mens geskape uit die stof van die aarde; en deur die krag van sy woord is wonderwerke verrig?"},{"vNo":"18 ","txt":"En wie sal sê dat Jesus Christus nie baie magtige wonderwerke gedoen het nie? En daar is baie magtige wonderwerke verrig deur die hande van die apostels."},{"vNo":"19 ","txt":"En as daar toe wonderwerke verrig is, hoekom het God opgehou om ’n God van wonderwerke te wees, en tog ’n onveranderlike Wese te bly? En kyk, ek sê aan julle, Hy verander nie; indien wel, sal Hy ophou om God te wees; en Hy hou nie op om God te wees nie, en is ’n God van wonderwerke."},{"vNo":"20 ","txt":"En die rede waarom Hy ophou om wonderwerke te doen onder die kinders van mense, is omdat hulle kwyn in ongeloof, en afwyk van die regte weg, en nie die God ken op wie hulle behoort te vertrou nie."},{"vNo":"21 ","txt":"Kyk, ek sê aan julle dat wie ook al glo in Christus, en glad nie twyfel nie, wat hy ook al die Vader sal vra in die Naam van Christus, dit sal aan hom gegee word; en hierdie belofte is aan almal, en wel tot aan die eindes van die aarde."},{"vNo":"22 ","txt":"Want kyk, so sê Jesus Christus, die Seun van God, aan sy dissipels wat sou vertoef, ja, en ook aan al sy dissipels, ten aanhore van die skare: Gaan julle die hele wêreld in, en preek die evangelie aan elke skepsel;"},{"vNo":"23 ","txt":"En hy wat glo en gedoop word, sal gered word, maar hy wat nie glo nie, sal verdoem word;"},{"vNo":"24 ","txt":"En hierdie tekens sal hulle volg wat glo—in my Naam sal hulle duiwels uitwerp; hulle sal in nuwe tonge spreek; hulle sal slange opneem; en as hulle enige dodelike ding drink, sal dit hulle nie kwaad doen nie; hulle sal die hande lê op die siekes en hulle sal herstel;"},{"vNo":"25 ","txt":"En wie ook al in my Naam sal glo, en glad nie twyfel nie, aan hom sal Ek al my woorde bevestig, en wel tot aan die eindes van die aarde."},{"vNo":"26 ","txt":"En nou, kyk, wie kan die werke van die Here weerstaan? Wie kan sy woorde loën? Wie sal opstaan teen die almagtige krag van die Here? Wie sal die werke van die Here verag? Wie sal die kinders van Christus verag? Kyk, julle almal wat veragters is van die werke van die Here, want julle sal wonder en vergaan."},{"vNo":"27 ","txt":"O dan, verag nie, en wonder nie, maar slaan ag op die woorde van die Here, en vra die Vader in die Naam van Jesus vir welke dinge ook al julle nodig sal hê. Twyfel nie, maar wees gelowig, en begin soos in die dae van die voortyd, en kom na die Here met julle hele hart, en werk julle eie heil uit met vrees en bewing voor Hom."},{"vNo":"28 ","txt":"Wees wys in die dae van julle toetsing; stroop julleself van alle onreinheid; vra nie, sodat julle dit nie mag deurbring in julle welluste nie, maar vra met standvastige onwankelbaarheid, dat julle nie sal swig voor enige versoeking nie, maar dat julle die waaragtige en lewende God sal dien."},{"vNo":"29 ","txt":"Sorg dat julle nie onwaardig gedoop word nie; sorg dat julle nie onwaardig die nagmaal van Christus gebruik nie; maar sorg dat julle alle dinge doen in waardigheid, en doen dit in die Naam van Jesus Christus, die Seun van die lewende God; en as julle dit doen, en volhard tot die einde toe, sal julle geensins uitgewerp word nie."},{"vNo":"30 ","txt":"Kyk, ek spreek met julle asof ek uit die dode gespreek het, want ek weet dat julle my woorde sal hê."},{"vNo":"31 ","txt":"Veroordeel my nie vanweë my onvolmaaktheid nie, nóg my vader, vanweë sy onvolmaaktheid, nóg hulle wat geskrywe het voor hom; maar gee liewer dank aan God dat Hy aan ons ons onvolmaakthede geopenbaar het, sodat julle mag leer om wyser te wees as wat ons was."},{"vNo":"32 ","txt":"En nou kyk, ons het hierdie kroniek geskryf volgens ons kennis, in die karakters wat onder ons bekend staan as hervormde Egipties, wat oorgelewer is en gewysig is deur ons volgens ons spreekwyse."},{"vNo":"33 ","txt":"En as ons plate groot genoeg was, sou ons in Hebreeus geskryf het; maar die Hebreeus is ook gewysig deur ons; en as ons in Hebreeus kon geskryf het, kyk, sou julle geen onvolmaakthede gehad het in ons kroniek nie."},{"vNo":"34 ","txt":"Maar die Here ken die dinge wat ons geskryf het, en ook dat geen ander volk ons taal ken nie; daarom, en omdat geen ander volk ons taal ken nie, daarom het Hy middele berei vir die vertolking daarvan."},{"vNo":"35 ","txt":"En hierdie dinge word geskryf sodat ons ons gewaad mag reinig van die bloed van ons broers, wat gekwyn het in ongeloof."},{"vNo":"36 ","txt":"En kyk, hierdie dinge wat ons begeer het aangaande ons broers, ja, naamlik hulle herstel tot die kennis van Christus, is volgens die gebede van al die heiliges wat in die land gewoon het."},{"vNo":"37 ","txt":"En mag die Here Jesus Christus gun dat hulle gebede verhoor mag word volgens hulle geloof; en mag God die Vader die verbond onthou wat Hy gemaak het met die huis van Israel; en mag Hy hulle seën vir ewig, deur geloof in die Naam van Jesus Christus. Amen."}]}