{"heading":"ໂມ​ໂຣ​ໄນ​ຂຽນ​ເພື່ອ​ຜົນ​ປະ​ໂຫຍດ​ຂອງ​ຊາວ​ເລມັນ—ຊາວ​ນີ​ໄຟ​ຜູ້​ທີ່​ບໍ່​ປະຕິ​ເສດ​ພຣະ​ຄຣິດ​ຖືກ​ຂ້າ​ຕາຍ. ປະມານ ຄ.ສ. 401–421.","prevAbbr":"ether","nextAbbr":"moro","prevNo":15,"nextNo":2,"chapterTitle":"ໂມ​ໂຣ​ໄນ 1","prevTitle":"ອີ​ເທີ 15","nextTitle":"ໂມ​ໂຣ​ໄນ 2","verses":[{"vNo":1,"txt":"ບັດ​ນີ້​ຂ້າພະ​ເຈົ້າໂມ​ໂຣ​ໄນ​ຫລັງ​ຈາກ​ຫຍໍ້​ເລື່ອງ​ລາວ​ຂອງ​ຜູ້ຄົນ​ຢາ​ເຣັດ​ຈົບ​ແລ້ວ, ຂ້າພະ​ເຈົ້າບໍ່​ຄິດ​ວ່າ​ຈະ​ໄດ້​ຂຽນ​ອີກ, ແຕ່​ວ່າ​ຂ້າພະ​ເຈົ້າ​ຍັງ​ບໍ່​ຕາຍ​ເທື່ອ; ແລະ ຂ້າພະ​ເຈົ້າບໍ່​ໄດ້​ໃຫ້​ຊາວ​ເລ​ມັນ​ເຫັນ​ຂ້າພະ​ເຈົ້າ ເພາະ​ພວກ​ເຂົາ​ຈະ​ທຳລາຍ​ຂ້າພະ​ເຈົ້າ."},{"vNo":2,"txt":"ເພາະ​ຈົ່ງ​ເບິ່ງ, ສົງຄາມ​ລະຫວ່າງ​ພວກ​ເຂົາ​ເອງ​ເປັນ​ໜ້າ​ຢ້ານ​ກົວ​ຫລາຍ​ທີ່​ສຸດ; ແລະ ເປັນ​ຍ້ອນ​ຄວາມ​ຄຽດ​ແຄ້ນ​ຂອງ​ພວກ​ເຂົາ, ພວກ​ເຂົາ​ຈຶ່ງ​ໄດ້​ຂ້າ​ຊາວ​ນີ​ໄຟ​ທຸກ​ຄົນ​ທີ່​ບໍ່​ປະຕິ​ເສດ​ພຣະ​ຄຣິດ."},{"vNo":3,"txt":"ແລະ ຂ້າພະ​ເຈົ້າໂມ​ໂຣ​ໄນ​ຈະ​ບໍ່​ປະຕິ​ເສດ​ພຣະ​ຄຣິດ; ດັ່ງນັ້ນ, ຂ້າພະ​ເຈົ້າຈຶ່ງ​ໄດ້​ຊັດ​ເຊ​ພະ​ເນ​ຈອນ​ໄປ​ຫາ​ບ່ອນ​ໃດ​ກໍ​ຕາມ​ທີ່​ຂ້າພະ​ເຈົ້າຈະ​ໄປ​ໄດ້ ເພື່ອ​ຄວາມ​ປອດ​ໄພ​ຂອງຊີວິດ​ຂອງ​ຂ້າພະ​ເຈົ້າ​ເອງ."},{"vNo":4,"txt":"ສະນັ້ນ, ຂ້າພະ​ເຈົ້າ​ຈຶ່ງ​ຂຽນ​ອີກ​ເລັກ​ໜ້ອຍ, ກົງ​ກັນ​ຂ້າມ​ກັບ​ຂ້າພະ​ເຈົ້າ​ຄິດ​ໄວ້; ເພາະ​ວ່າ​ຂ້າພະ​ເຈົ້າ​ບໍ່​ຄິດ​ວ່າ ຈະ​ໄດ້​ຂຽນ​ຕື່ມ​ອີກ; ແຕ່​ຂ້າພະ​ເຈົ້າ​ກໍ​ຂຽນ​ຕື່ມ​ອີກ​ເລັກ​ໜ້ອຍ, ເພື່ອ​ທາງ​ທີ​ມັນ​ອາດ​ຈະ​ມີ​ຄຸນຄ່າ​ແກ່​ຊາວ​ເລ​ມັນ, ພີ່​ນ້ອງ​ຂອງ​ຂ້າພະ​ເຈົ້າ, ໃນ​ມື້​ໜຶ່ງ​ຂ້າງ​ໜ້າ​ຕາມ​ພຣະ​ປະ​ສົງ​ຂອງ​ພຣະຜູ້​ເປັນ​ເຈົ້າ."}]}