{"heading":"​ຜູ້​ເປັນ​ແອວ​ເດີ​ແຕ່ງຕັ້ງປະ​ໂລຫິດ ແລະ ຄູ​ສອນ​ໂດຍ​ການວາງ​ມື. ປະມານ ຄ.ສ. 401–421.","prevAbbr":"moro","prevNo":2,"nextAbbr":"moro","nextNo":4,"chapterTitle":"ໂມ​ໂຣ​ໄນ ໓","verses":[{"vNo":"1 ","txt":"ວິທີ​ທີ່​ສານຸສິດ​ຜູ້​ຊຶ່ງ​ຖືກ​ເອີ້ນ​ວ່າ​ແອວ​ເດີ​ຂອງ​ສາດສະໜາ​ຈັກ​ໄດ້​ແຕ່ງ​ຕັ້ງ​ປະ​ໂລຫິດ ແລະ ຄູ​ສອນ—"},{"vNo":"2 ","txt":"ຫລັງ​ຈາກ​ທີ່​ພວກ​ເພິ່ນໄດ້​ອະທິຖານ​ຫາ​ພຣະ​ບິດາ​ໃນ​ພຣະ​ນາມ​ຂອງ​ພຣະ​ຄຣິດ​ແລ້ວ, ພວກ​ເພິ່ນໄດ້​ປົກ​ມື​ໃສ່​ພວກ​ເຂົາ, ແລະ ກ່າວ​ວ່າ:"},{"vNo":"3 ","txt":"ໃນ​ພຣະ​ນາມ​ຂອງ​ພຣະ​ເຢຊູ​ຄຣິດ ຂ້າພະ​ເຈົ້າ​ແຕ່ງ​ຕັ້ງ​ທ່ານ​ໃຫ້​ເປັນ​ປະ​ໂລຫິດ (ຫລື ຖ້າ​ຫາກ​ເຂົາ​ຈະ​ເປັນ​ຄູ​ສອນ, ຂ້າພະ​ເຈົ້າ​ແຕ່ງ​ຕັ້ງ​ທ່ານ​ໃຫ້​ເປັນ​ຄູ​ສອນ) ເພື່ອ​ສັ່ງສອນ​ການ​ກັບ​ໃຈ ແລະ ການ​ປົດ​ບາບ ໂດຍ​ທາງ​ພຣະ​ເຢຊູ​ຄຣິດ, ໂດຍ​ຄວາມ​ອົດ​ທົນ​ແຫ່ງ​ສັດທາ​ຕໍ່​ພຣະ​ນາມ​ຂອງ​ພຣະ​ອົງ​ຈົນ​ເຖິງ​ທີ່​ສຸດ. ອາ​ແມນ."},{"vNo":"4 ","txt":"ແລະ ຕາມ​ວິທີ​ນີ້​ພວກ​ເພິ່ນ​ໄດ້​ແຕ່ງ​ຕັ້ງປະ​ໂລຫິດ ແລະ ຄູ​ສອນ, ຕາມ​ຂອງ​ປະທານ ແລະ ການ​ເອີ້ນຂອງ​ພຣະ​ເຈົ້າ​ໃຫ້​ແກ່​ມະນຸດ; ແລະ ພວກ​ເພິ່ນ​ໄດ້​ແຕ່ງ​ຕັ້ງພວກ​ເຂົາ​ໂດຍ​ອຳນາດ​ຂອງ​ພຣະ​ວິນ​ຍານ​ບໍລິສຸດ, ຊຶ່ງ​ຢູ່​ໃນພວກ​ເພິ່ນ."}]}