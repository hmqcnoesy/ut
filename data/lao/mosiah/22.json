{"heading":"ມີການວາງແຜນ​ເພື່ອ​ຜູ້ຄົນ​ຈະ​ໄດ້​ປົບ​ໜີ​ຈາກ​ການ​ເປັນ​ຂ້າ​ທາດ​ຂອງ​ຊາວ​ເລ​ມັນ—ຊາວ​ເລ​ມັນ​ຖືກເກືອເຫລົ້າຈົນມຶນ​ເມົາ—ຜູ້ຄົນ​ປົບ​ໜີ​ກັບ​ຄືນ​ໄປ​ເຊ​ລາ​ເຮັມລາ ແລະ ກາຍ​ເປັນ​ຜູ້ຄົນ​ຂອງ​ກະສັດ​ໂມ​ໄຊ​ຢາ. ປະມານ 121–120 ປີ ກ່ອນ ຄ.ສ.","prevAbbr":"mosiah","nextAbbr":"mosiah","prevNo":21,"nextNo":23,"chapterTitle":"ໂມ​ໄຊ​ຢາ 22","prevTitle":"ໂມ​ໄຊ​ຢາ 21","nextTitle":"ໂມ​ໄຊ​ຢາ 23","verses":[{"vNo":1,"txt":"ແລະ ບັດ​ນີ້​ເຫດການ​ໄດ້​ບັງ​ເກີດ​ຂຶ້ນຄື ອຳ​ໂມນ ແລະ ກະສັດ​ລິ​ມ​ໄຮ​ເລີ່ມ​ປຶກ​ສາ​ຫາລື​ກັບ​ຜູ້ຄົນ​ວ່າ ຈະປົດ​ປ່ອຍ​ຕົນ​ເອງ​ອອກ​ຈາກ​ການ​ເປັນ​ຂ້າ​ທາດ​ໄດ້​ແນວ​ໃດ; ແລະ ທັງ​ສອງ​ໄດ້​ໃຫ້​ຜູ້ຄົນ​ທັງ​ໝົດ​ມາ​ເຕົ້າ​ໂຮມ​ກັນ; ແລະ ການ​ນີ້​ເຮັດ​ໄປ​ກໍ​ເພື່ອ​ຈະ​ໄດ້​ຟັງ​ຄວາມ​ຄິດ​ຄວາມ​ເຫັນ​ຂອງ​ຜູ້ຄົນ​ກ່ຽວ​ກັບ​ເລື່ອງ​ນີ້."},{"vNo":2,"txt":"ແລະ ບັດ​ນີ້​ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ຫາ​ຊ່ອງ​ທາງ​ປົດ​ປ່ອຍ​ຕົວ​ເອງ​ອອກ​ຈາກ​ການ​ເປັນ​ຂ້າ​ທາດ​ບໍ່​ໄດ້​ນອກ​ຈາກ​ຈະ​ພາ​ພວກ​ຜູ້ຍິງ ແລະ ເດັກນ້ອຍ, ທັງ​ຝູງ​ແກະ, ແລະ ຝູງ​ງົວ​ຂອງ​ພວກເຂົາ, ແລະ ຜ້າ​ເຕັ້ນ​ທີ່​ເປັນ​ບ່ອນ​ພັກ​ພາ​ອາ​ໄສ​ຂອງ​ພວກ​ເຂົາ​ໜີ​ເຂົ້າ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ; ເພາະ​ຊາວ​ເລ​ມັນ​ມີ​ຈຳນວນ​ຫລວງຫລາຍ, ຈຶ່ງ​ເປັນ​ໄປ​ບໍ່​ໄດ້​ທີ່​ຜູ້​ຄົນ​ຂອງ​ລິ​ມ​ໄຮ​ຈະ​ຕໍ່ສູ້​ກັບພວກເຂົາ, ໂດຍ​ຄິດ​ຈະ​ປົດ​ປ່ອຍ​ຕົວ​ເອງ​ອອກ​ຈາກ​ຄວາມ​ເປັນ​ທາດດ້ວຍດາບ."},{"vNo":3,"txt":"ແລະ ບັດ​ນີ້​ເຫດການ​ໄດ້​ບັງ​ເກີດ​ຂຶ້ນຄື ກີ​ເດ​ໂອນ​ໄດ້​ອອກ​ໄປ​ຢືນ​ຢູ່​ຕໍ່​ໜ້າ​ກະສັດ ແລະ ກ່າວ​ວ່າ: ໂອ້ ຂ້າ​ແດ່​ເຈົ້າ​ເໜືອ​ຫົວ, ທ່ານ​ຟັງ​ຄຳ​ເວົ້າ​ຂອງ​ຂ້ານ້ອຍ​ມາ​ຫລາຍ​ເທື່ອ​ແລ້ວ​ຈົນ​ຮອດ​ບັດ​ນີ້​ເວລາ​ທີ່​ພວກ​ເຮົາ​ໄດ້​ຕໍ່​ສູ້​ກັບ​ຊາວ​ເລ​ມັນ, ພີ່​ນ້ອງ​ຂອງ​ພວກ​ເຮົາ."},{"vNo":4,"txt":"ແລະ ບັດ​ນີ້ ໂອ້ ກະສັດ​ເອີຍ ຖ້າ​ຫາກ​ທ່ານ​ບໍ່​ເຫັນ​ວ່າ​ຂ້ານ້ອຍ​ເປັນ​ຜູ້​ຮັບ​ໃຊ້​ທີ່​ບໍ່​ມີ​ປະ​ໂຫຍດ​ແລ້ວ, ຫລືວ່າ​ຈົນ​ຮອດ​ບັດ​ນີ້​ທ່ານ​ໄດ້​ຟັງ​ຄຳ​ເວົ້າ​ຂອງ​ຂ້ານ້ອຍ​ມາ​ບໍ່​ຫລາຍ​ກໍ​ໜ້ອຍ, ແລະ ມັນ​ເປັນ​ປະ​ໂຫຍດ​ແກ່​ທ່ານ, ຈົນກະທັ້ງບັດ​ນີ້ຂ້ານ້ອຍ​ຢາກ​ໃຫ້​ທ່ານ​ຟັງ​ຄຳ​ເວົ້າຂອງ​ຂ້ານ້ອຍ​ໃນ​ຄັ້ງນີ້, ແລະ ຂ້ານ້ອຍ​ຈະ​ເປັນ​ຜູ້​ຮັບ​ໃຊ້​ຂອງ​ທ່ານ ແລະ ປົດ​ປ່ອຍ​ຜູ້ຄົນ​ພວກ​ນີ້​ອອກ​ຈາກ​ຄວາມ​ເປັນ​ຂ້າ​ທາດ."},{"vNo":5,"txt":"ແລະ ກະສັດ​ອະນຸຍາດ​ໃຫ້​ລາວ​ເວົ້າ. ແລະ ກີ​ເດ​ໂອນ​ກ່າວ​ວ່າ:"},{"vNo":6,"txt":"ຈົ່ງ​ເບິ່ງ ທາງ​ຜ່ານ​ຂ້າງ​ຫລັງ ຜ່ານ​ກຳ​ແພງ​ຂ້າງຫລັງຢູ່ທາງຂ້າງຫລັງຂອງ​ເມືອງ. ຊາວ​ເລ​ມັນ ແລະ ນາຍ​ຍາມ​ຂອງ​ຊາວ​ເລ​ມັນ​ເມົາ​ເຫລົ້າ​ໃນ​ຕອນ​ກາງຄືນ; ດັ່ງນັ້ນ ໃຫ້​ພວກ​ເຮົາ​ອອກ​ປະກາດໄປ​ໃນບັນດາຜູ້ຄົນພວກນີ້ທັງໝົດໃຫ້ພວກເຂົາ​ຮວບຮວມ​ຝູງ​ສັດລ້ຽງ ແລະ ຝູງ​ສັດ​ໃຊ້​ແຮງ​ງານ​ຂອງ​ພວກ​ເຂົາໄວ້ ເພື່ອ​ຈະ​ຕ້ອນ​ມັນ​ເຂົ້າ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ​ໃນຕອນ​ກາງຄືນ."},{"vNo":7,"txt":"ແລະ ຂ້າພະ​ເຈົ້າ​ຈະ​ໄປ​ຕາມ​ຄຳ​ສັ່ງ​ຂອງ​ທ່ານ ແລະ ມອບ​ເຫລົ້າ​ແວງ​ໃຫ້​ແກ່​ຊາວ​ເລ​ມັນ​ເປັນ​ເຄື່ອງ​ຊ່ອຍ​ເທື່ອ​ສຸດ​ທ້າຍ; ແລະ ພວກ​ເຂົາ​ຈະ​ມຶນ​ເມົາ; ແລະ ພວກ​ເຮົາ​ຈະ​ຜ່ານ​ໄປ​ທາງ​ລັບ ທາງ​ເບື້ອງ​ຊ້າຍ​ຂອງ​ຄ້າຍ​ພວກ​ເຂົາ​ເວລາ​ພວກ​ເຂົາ​ເມົາ​ເຫລົ້າ ແລະ ນອນ​ຫລັບ​ຢູ່."},{"vNo":8,"txt":"ພວກ​ເຮົາ​ຈະ​ອອກ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ​ພ້ອມ​ດ້ວຍ​ພວກ​ຜູ້ຍິງ​ຂອງ​ພວກເຮົາ ແລະ ເດັກ​ນ້ອຍ​ຂອງ​ພວກ​ເຮົາ, ທັງ​ຝູງ​ແກະ​ຂອງ​ພວກ​ເຮົາ, ແລະ ຝູງ​ງົວ​ຂອງ​ພວກ​ເຮົາ, ແລະ ພວກ​ເຮົາ​ຈະ​ເດີນທາງ​ໄປ​ທາງ​ຫລັງ​ຂອງ​ແຜ່ນດິນ​ໄຊ​ລຳ."},{"vNo":9,"txt":"ແລະ ບັດ​ນີ້​ເຫດການ​ໄດ້​ບັງເກີດ​ຂຶ້ນ​ຄື ກະສັດ​ໄດ້​ເຊື່ອ​ຟັງ​ຄຳ​ເວົ້າ​ຂອງ​ກີ​ເດ​ໂອນ."},{"vNo":10,"txt":"ແລະ ກະສັດ​ລິມ​ໄຮ​ໄດ້​ໃຫ້​ຜູ້ຄົນ​ຂອງ​ເພິ່ນ​ທ້ອນ​ໂຮມ​ຝູງ​ສັດ​ໄວ້; ແລະ ເພິ່ນ​ໄດ້​ສົ່ງ​ເຫລົ້າ​ແວງ​ເປັນ​ເຄື່ອງ​ຊ່ອຍ​ໄປ​ໃຫ້​ຊາວ​ເລ​ມັນ; ແລະ ເພິ່ນ​ໄດ້​ສົ່ງ​ເຫລົ້າ​ແວງ​ເພີ່ມ​ໄປ​ເພື່ອ​ເປັນ​ລາງ​ວັນ​ແກ່​ພວກ​ເຂົາ​ນຳ​ອີກ; ແລະ ພວກ​ເຂົາ​ໄດ້​ກິນ​ເຫລົ້າ​ແວງ​ທີ່​ກະສັດ​ລິມ​ໄຮ​ສົ່ງ​ໄປ​ໃຫ້​ຢ່າງ​ບໍ່​ຢຸດ​ພັກ."},{"vNo":11,"txt":"ແລະ ບັດ​ນີ້​ເຫດການ​ໄດ້​ບັງເກີດ​ຂຶ້ນ​ຄື ຜູ້ຄົນ​ຂອງ​ກະ​ສັດ​ລິມ​ໄຮ​ໄດ້​ເດີນ​ທາງ​ເຂົ້າ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ​ໃນ​ເວລາ​ກາງຄືນ​ພ້ອມ​ທັງ​ຝູງ​ສັດລ້ຽງ​ຂອງພວກເຂົາ ແລະ ຝູງ​ສັດ​ໃຊ້​ແຮງ​ງານຂອງພວກເຂົາ, ແລະ ພວກເຂົາໄດ້​ອອກ​ໄປ​ທາງ​ຫລັງ​ຜ່ານ​ແຜ່ນດິນ​ໄຊ​ລຳເຂົ້າ​ໄປ​ໃນ​ຖິ່ນ​ແຫ້ງແລ້ງ​ກັນດານ, ແລະ ມຸ້ງ​ໜ້າ​ໄປ​ສູ່​ແຜ່ນດິນ​ເຊ​ລາ​ເຮັມ​ລາ​ໂດຍ​ມີ​ອຳ​ໂມນ​ກັບ​ພີ່ນ້ອງ​ຂອງ​ລາວ​ພາ​ໄປ."},{"vNo":12,"txt":"ແລະ ພວກ​ເຂົາ​ໄດ້​ເອົາ​ຄຳ​ຂອງ​ພວກ​ເຂົາ, ແລະ ເງິນ, ແລະ ສິ່ງ​ທີ່​ມີຄ່າ​ທຸກ​ຢ່າງຂອງພວກເຂົາ, ເທົ່າ​ທີ່​ພວກ​ເຂົາຈະ​ເອົາ​ໄປ​ໄດ້, ແລະ ສະ​ບຽງ​ອາຫານ​ຂອງ​ພວກ​ເຂົາ​ໄປ​ໃນ​ຖິ່ນ​ແຫ້ງແລ້ງ​ກັນດານ​ນຳພວກ​ເຂົາ; ແລະ ພວກ​ເຂົາ​ເດີນທາງ​ຂອງ​ພວກ​ເຂົາຕໍ່​ໄປ."},{"vNo":13,"txt":"ແລະ ຫລັງ​ຈາກ​ຢູ່​ໃນ​ຖິ່ນ​ແຫ້ງແລ້ງ​ກັນດານ​ເປັນ​ເວລາ​ຫລາຍ​ມື້ ພວກ​ເຂົາ​ກໍ​ມາ​ເຖິງ​ແຜ່ນດິນ​ເຊ​ລາ​ເຮັມ​ລາ, ແລະ ໄດ້​ເຂົ້າ​ຮ່ວມ​ກັບ​ຜູ້ຄົນ​ຂອງ​ໂມ​ໄຊ​ຢາ, ແລະ ໄດ້​ກາຍເປັນ​ຜູ້ຄົນ​ຂອງ​ເພິ່ນ."},{"vNo":14,"txt":"ແລະ ເຫດການ​ໄດ້​ບັງເກີດ​ຂຶ້ນ​ຄື ໂມ​ໄຊ​ຢາ​ໄດ້​ຕ້ອນຮັບ​ພວກ​ເຂົາ​ດ້ວຍ​ຄວາມ​ຊື່ນ​ຊົມ; ແລະ ເພິ່ນ​ກໍໄດ້​ຮັບ​ເອົາ​ບັນທຶກ​ຂອງ​ພວກ​ເຂົາໄວ້ນຳ, ພ້ອມ​ທັງ​ບັນທຶກ​ຊຶ່ງ​ຜູ້ຄົນ​ຂອງ​ລິມ​ໄຮ​ໄດ້​ພົບ​ເຫັນ​ໄວ້ນຳ."},{"vNo":15,"txt":"ແລະ ບັດ​ນີ້​ເຫດການ​ໄດ້​ບັງເກີດ​ຂຶ້ນ​ຄື ເມື່ອ​ຊາວ​ເລ​ມັນ​ຮູ້ຈັກ​ວ່າ​ຜູ້ຄົນ​ຂອງ​ລິມ​ໄຮ​ໄດ້​ລັກ​ໜີ​ໄປຈາກ​ແຜ່ນດິນ​ໃນ​ຕອນ​ກາງຄືນ, ພວກ​ເຂົາ​ຈຶ່ງ​ໄດ້​ສົ່ງ​ກອງທັບ​ຕິດຕາມ​ເຂົ້າ​ໄປ​ໃນ​ຖິ່ນ​ແຫ້ງແລ້ງ​ກັນດານ;"},{"vNo":16,"txt":"ແລະ ຫລັງ​ຈາກ​ຕິດຕາມ​ໄດ້​ສອງ​ມື້ ພວກ​ເຂົາ​ກໍ​ນຳ​ຮອຍ​ພວກ​ນັ້ນ​ບໍ່​ໄດ້​ຕໍ່​ໄປ; ດັ່ງນັ້ນ ພວກ​ເຂົາ​ຈຶ່ງ​ຫລົງ​ທາງ​ຢູ່​ໃນ​ຖິ່ນ​ແຫ້ງແລ້ງ​ກັນດານ."}]}