{"heading":"ກະສັດ​ເບັນ​ຢາ​ມິນ​ບັນທຶກ​ຊື່​ຂອງ​ຜູ້ຄົນ ແລະ ແຕ່ງ​ຕັ້ງ​ປະ​ໂລຫິດ​ເພື່ອ​ສັ່ງສອນ​ພວກ​ເຂົາ—ໂມ​ໄຊ​ຢາ​ເປັນ​ກະສັດ​ປົກ​ຄອງ​ດ້ວຍ​ຄວາມ​ຊອບ​ທຳ. ປະມານ 124–121 ປີ ກ່ອນ ຄ.ສ.","prevAbbr":"mosiah","prevNo":5,"nextAbbr":"mosiah","nextNo":7,"chapterTitle":"ໂມ​ໄຊ​ຢາ ໖","verses":[{"vNo":"1 ","txt":"ແລະ ບັດ​ນີ້​ຫລັງ​ຈາກ​ກະສັດ​ເບັນ​ຢາ​ມິນ​ໄດ້​ກ່າວ​ກັບ​ຜູ້​ຄົນ​ຈົບ​ແລ້ວ, ເພິ່ນ​ຄິດ​ວ່າ​ມັນ​ສົມຄວນ​ທີ່​ເພິ່ນ​ຈະ​ຈົດ​ຊື່​ຄົນ​ທັງ​ປວງ​ໄວ້ຜູ້​ທີ່​ໄດ້ເຂົ້າເຮັດພັນທະ​ສັນຍາ​ກັບ​ພຣະ​ເຈົ້າ ເພື່ອ​ຈະ​ຮັກສາ​ພຣະ​ບັນຍັດ​ຂອງ​ພຣະ​ອົງ."},{"vNo":"2 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ບໍ່ມີຈັກຄົນ ເວັ້ນເສຍແຕ່ເດັກນ້ອຍໆທີ່ບໍ່ໄດ້ເຂົ້າເຮັດ​ພັນທະ​ສັນຍາ ແລະ ຮັບ​ເອົາ​ພຣະນາມຂອງ​ພຣະ​ຄຣິດ."},{"vNo":"3 ","txt":"ແລະ ອີກ​ເທື່ອ​ໜຶ່ງ ເຫດການ​ໄດ້​ບັງ​ເກີດ​ຂຶ້ນຄື ເວລາ​ທີ່​ກະສັດ​ເບັນ​ຢາ​ມິນ​ກະທຳ​ເລື່ອງ​ທັງ​ໝົດ​ນີ້​ຈົບ​ແລ້ວ, ແລະ ໄດ້​ແຕ່ງຕັ້ງ​ໂມ​ໄຊ​ຢາ​ລູກ​ຊາຍ​ຂອງ​ເພິ່ນ​ໃຫ້​ເປັນ​ກະສັດ ແລະ ເປັນ​ຜູ້​ດູ​ແລ​ຜູ້ຄົນ​ຂອງ​ເພິ່ນ, ແລະ ມອບ​ໝາຍ​ໜ້າ​ທີ່​ທັງ​ໝົດ​ກ່ຽວ​ກັບ​ອານາຈັກ​ໃຫ້, ແລະ ໄດ້​ແຕ່ງຕັ້ງປະ​ໂລຫິດ​ເພື່ອ​ສັ່ງສອນ​ຜູ້ຄົນນຳ​ອີກ ເພື່ອ​ໃຫ້​ພວກ​ເຂົາ​ໄດ້​ຍິນ ແລະ ຮູ້ຈັກ​ພຣະ​ບັນຍັດ​ຂອງ​ພຣະ​ເຈົ້າ, ແລະ ເຮັດ​ໃຫ້​ພວກ​ເຂົາ​ສຳນຶກ​ເຖິງ​ຄຳ​ສາບານ​ທີ່​ພວກ​ເຂົາ​ໄດ້​ເຮັດ​ໄວ້, ເພິ່ນໄດ້​ໃຫ້​ຜູ້ຄົນ​ເລີກລາ​ກັນ​ໄປ, ແລະ ທຸກ​ຄົນ​ໄດ້​ກັບ​ໄປ​ພ້ອມ​ກັບ​ຄອບຄົວເພື່ອ​ໄປ​ສູ່​ບ້ານ​ເຮື​ອນຂອງ​ໃຜລາວ."},{"vNo":"4 ","txt":"ແລະ ໂມ​ໄຊ​ຢາ​ເລີ່ມ​ປົກ​ຄອງ​ແທນ​ບິດາ​ຂອງ​ເພິ່ນ. ແລະ ເພິ່ນ​ໄດ້​ເລີ່ມ​ປົກຄອງ​ໃນ​ເວລາ​ເພິ່ນ​ມີ​ອາຍຸ​ໄດ້​ສາມ​ສິບ​ປີ, ລວມ​ເປັນ​ເວລາ​ປະມານ​ສີ່​ຮ້ອຍ​ເຈັດ​ສິບ​ຫົກ​ປີ​ນັບ​ຕັ້ງ​ແຕ່​ເວລາ​ທີ່​ລີ​ໄຮ​ອອກ​ຈາກ​ເຢຣູ​ຊາເລັມ​ມາ."},{"vNo":"5 ","txt":"ແລະ ກະສັດ​ເບັນ​ຢາ​ມິນ​ມີ​ອາຍຸ​ຕື່ມ​ພຽງ​ສາມ​ປີ ແລະ ເພິ່ນ​ກໍສິ້ນ​ຊີວິດ​ໄປ."},{"vNo":"6 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ກະສັດ​ໂມ​ໄຊ​ຢາ​ໄດ້​ເດີນ​ຕາມ​ເສັ້ນທາງ​ຂອງ​ພຣະຜູ້​ເປັນ​ເຈົ້າ, ແລະ ຍຶດຖື​ຄຳ​ຕັດສິນ​ຂອງ​ພຣະ​ອົງ ແລະ ຂໍ້​ກຳນົດ​ຂອງ​ພຣະ​ອົງ, ແລະ ໄດ້​ຮັກສາ​ພຣະ​ບັນຍັດ​ຂອງ​ພຣະ​ອົງ​ທຸກ​ຢ່າງບໍ່ວ່າ​ອັນ​ໃດ​ກໍ​ຕາມ​ແລ້ວ​ແຕ່​ພຣະ​ອົງ​ຈະ​ບັນຊາ​ເພິ່ນ."},{"vNo":"7 ","txt":"ແລະ ກະສັດ​ໂມ​ໄຊ​ຢາ​ໄດ້​ໃຫ້​ຜູ້ຄົນ​ຂອງ​ເພິ່ນ​ໄຖ​ດິນ ແລະ ເພິ່ນ​ເອງ​ກໍ​ກະທຳ​ເຊັ່ນ​ດຽວ​ກັນ. ເພິ່ນ​ໄດ້​ໄຖ​ດິນ​ເພື່ອ​ເປັນ​ຕົວຢ່າງ​ໃຫ້​ແກ່​ຜູ້ຄົນ​ຂອງ​ເພິ່ນ, ເພື່ອ​ເພິ່ນ​ຈະ​ໄດ້​ເຮັດ​ຕາມ​ສິ່ງ​ທີ່​ບິດາ​ຂອງ​ເພິ່ນ​ໄດ້​ເຮັດ​ໄວ້​ເປັນ​ຕົວຢ່າງ. ແລະ ບໍ່​ມີ​ການ​ຂັດ​ແຍ້ງ​ກັນ​ເລີຍ​ໃນ​ບັນດາ​ຜູ້ຄົນ​ຂອງ​ເພິ່ນ​ເປັນ​ເວລາ​ສາມ​ປີ."}]}