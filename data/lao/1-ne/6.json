{"heading":"ນີ​ໄຟ​ບັນທຶກ​ເລື່ອງ​ລາວ​ຂອງ​ພຣະ​ເຈົ້າ—ຈຸດ​ປະສົງ​ຂອງນີ​ໄຟ​ແມ່ນ​ຢາກ​ຊັກ​ຊວນ​ໃຫ້​ມະນຸດ​ເຂົ້າມາ​ຫາ​ພຣະ​ເຈົ້າຂອງ​ອັບ​ຣາ​ຮາມ ແລະ ໄດ້ຮັບຄວາມ​ລອດ. ປະມານ 600–592 ປີ ກ່ອນ ຄ.ສ.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 ນີ​ໄຟ ໖","verses":[{"vNo":"1 ","txt":"ແລະ ບັດ​ນີ້​ຂ້າພະ​ເຈົ້າ​ນີ​ໄຟ​ຈະ​ບໍ່​ກ່າວ​ເຖິງ​ລຳດັບ​ການ​ສືບ​ເຊື້ອ​ສາຍ​ຂອງ​ບັນພະບຸລຸດ​ຂອງ​ບິດາ​ຂອງ​ຂ້າພະ​ເຈົ້າ​ໄວ້​ໃນ​ບັນທຶກ​ຂອງ​ຂ້າພະ​ເຈົ້າ; ທັງ​ຂ້າພະ​ເຈົ້າຈະ​ບໍ່​ກ່າວ​ໃນ​ແຜ່ນ​ຈາລຶກ​ທີ່​ຂ້າພະ​ເຈົ້າກຳລັງ​ຂຽນ​ຢູ່​ໃນ​ຕອນ​ໃດ​ເລີຍ; ເພາະ​ມັນ​ໄດ້​ກ່າວ​ມາ​ແລ້ວ​ໃນ​ບັນທຶກ ຊຶ່ງ​ບິດາ​ຂອງ​ຂ້າພະ​ເຈົ້າ​ຮັກ​ສາ​ໄວ້; ດັ່ງນັ້ນ, ຂ້າພະ​ເຈົ້າ​ຈຶ່ງ​ບໍ່​ໄດ້​ຂຽນ​ມັນ​ໄວ້​ໃນ​ບັນທຶກ​ນີ້."},{"vNo":"2 ","txt":"ເພາະ​ເປັນ​ການ​ພຽງພໍ​ສຳລັບ​ຂ້າພະ​ເຈົ້າທີ່​ຈະ​ກ່າວ​ວ່າ ພວກ​ເຮົາ​ເປັນ​ຜູ້​ສືບ​ຕະກຸນ​ຂອງ​ໂຢ​ເຊັບ."},{"vNo":"3 ","txt":"ແລະ ບໍ່​ສຳຄັນ​ກັບ​ຂ້າພະ​ເຈົ້າທີ່ຈະ​ເຈາະ​ຈົງ​ໃຫ້​ເລື່ອງ​ລາວ​ໂດຍ​ຄົບ​ຖ້ວນ​ກ່ຽວ​ກັບ​ທຸກ​ເລື່ອງຂອງ​ບິດາ​ຂອງຂ້າພະ​ເຈົ້າ, ເພາະ​ຂຽນ​ໄວ້​ບໍ່​ໄດ້​ໃນ​ແຜ່ນ​ຈາລຶກ​ເຫລົ່າ​ນີ້, ເພາະ​ຂ້າພະ​ເຈົ້າ​ປາ​ຖະໜາ​ຈະ​ໃຫ້​ມີ​ບ່ອນ​ໄວ້​ສຳລັບຂຽນ​ເລື່ອງ​ຂອງ​ພຣະ​ເຈົ້າ."},{"vNo":"4 ","txt":"ເພາະ​ຄວາມ​ຕັ້ງ​ໃຈ​ອັນ​ເຕັມ​ປ່ຽມ​ຂອງ​ຂ້າພະ​ເຈົ້າກໍ​ເພື່ອ​ຈະ​ຊັກ​ຊວນ​ມະນຸດ​ໃຫ້​ເຂົ້າມາ​ຫາ​ພຣະ​ເຈົ້າຂອງ​ອັບ​ຣາ​ຮາມ, ແລະ ພຣະ​ເຈົ້າຂອງ​ອີ​ຊາກ, ແລະ ພຣະ​ເຈົ້າຂອງ​ຢາ​ໂຄບ, ແລະ ຮັບ​ຄວາມ​ລອດ."},{"vNo":"5 ","txt":"ດັ່ງນັ້ນ ຂ້າພະ​ເຈົ້າຈຶ່ງ​ບໍ່​ຂຽນ​ເລື່ອງ​ອັນ​ເປັນ​ທີ່​ພໍ​ໃຈ​ຂອງ​ໂລກ, ແຕ່​ຂຽນ​ເລື່ອງ​ອັນ​ທີ່​ພໍ​ພຣະ​ໄທ​ຂອງ​ພຣະ​ເຈົ້າ ແລະ ພໍ​ໃຈ​ຄົນ​ຜູ້​ບໍ່​ໄດ້​ເປັນ​ຂອງ​ໂລກ."},{"vNo":"6 ","txt":"ດັ່ງນັ້ນ ຂ້າພະ​ເຈົ້າຈຶ່ງ​ໄດ້​ໃຫ້​ຄຳ​ສັ່ງ​ກັບ​ລູກ​ຫລານ​ຂອງ​ຂ້າພະ​ເຈົ້າ, ວ່າພວກ​ເຂົາ​ຈະ​ຕ້ອງ​ບໍ່​ໃຊ້​ບ່ອນ​ໃນ​ແຜ່ນ​ຈາລຶກ​ເຫລົ່ານີ້​ໄປ​ດ້ວຍ​ເລື່ອງ​ທີ່​ບໍ່​ມີ​ຄຸນຄ່າ​ສຳລັບ​ລູກ​ຫລານ​ມະນຸດ."}]}