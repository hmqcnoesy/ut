{"heading":"ນີ​ໄຟ​ເຮັດ​ບັນທຶກ​ສອງ​ຊຸດ—ແຕ່​ລະ​ຊຸດ​ເອີ້ນ​ວ່າ​ແຜ່ນ​ຈາລຶກ​ຂອງ​ນີ​ໄຟ—ແຜ່ນ​ຈາລຶກ​ໃຫຍ່​ປະ​ກອບ​ດ້ວຍ​ປະຫວັດ​ສາດ​ຂອງ​ການ​ປົກຄອງ​ແຜ່ນດິນ; ແຜ່ນ​ຈາລຶກ​ນ້ອຍ​ສ່ວນ​ໃຫຍ່​ແມ່ນ​ກ່ຽວ​ກັບ​ສິ່ງ​ສັກສິດ. ປະມານ 600–592 ປີ ກ່ອນ ຄ.ສ.","prevAbbr":"1-ne","nextAbbr":"1-ne","prevNo":8,"nextNo":10,"chapterTitle":"1 ນີ​ໄຟ 9","prevTitle":"1 ນີ​ໄຟ 8","nextTitle":"1 ນີ​ໄຟ 10","verses":[{"vNo":1,"txt":"ແລະ ເລື່ອງ​ທັງ​ໝົດ​ນີ້​ບິດາ​ຂອງ​ຂ້າພະ​ເຈົ້າ​ໄດ້​ເຫັນ ແລະ ໄດ້​ຍິນ ແລະ ໄດ້​ເວົ້າ​ເວລາ​ທີ່​ເພິ່ນຢູ່​ໃນ​ຜ້າ​ເຕັ້ນ​ໃນ​ຮ່ອມ​ພູ​ເລ​ມູ​ເອນ, ແລະ ມີ​ອີກ​ຫລາຍ​ເລື່ອງ​ທີ່​ຂ້າພະ​ເຈົ້າບໍ່​ໄດ້​ຂຽນ​ໄວ້​ໃນ​ແຜ່ນ​ຈາລຶກ​ນີ້."},{"vNo":2,"txt":"ແລະ ບັດ​ນີ້, ດັ່ງ​ທີ່​ຂ້າພະ​ເຈົ້າ​ໄດ້​ເວົ້າກ່ຽວ​ກັບ​ແຜ່ນ​ຈາລຶກ​ເຫລົ່າ​ນີ້, ຈົ່ງ​ເບິ່ງ ບໍ່​ແມ່ນ​ຢູ່​ໃນ​ແຜ່ນ​ຈາລຶກ​ນີ້ທີ່​ຂ້າພະ​ເຈົ້າ​ເຮັດ​ເລື່ອງ​ລາວ​ຂອງ​ຜູ້​ຄົນ​ຂອງ​ຂ້າພະ​ເຈົ້າ​ໂດຍ​ຄົບ​ຖ້ວນ; ເພາະ​ແຜ່ນ​ຈາລຶກ​ທີ່​ຂ້າພະ​ເຈົ້າ​ເຮັດ​ເລື່ອງ​ລາວ​ຂອງ​ຜູ້​ຄົນ​ຂອງ​ຂ້າພະ​ເຈົ້າ​ໂດຍ​ຄົບ​ຖ້ວນ​ນັ້ນຂ້າພະ​ເຈົ້າຕັ້ງຊື່​ໃຫ້​ວ່າ ນີ​ໄຟ; ດັ່ງນັ້ນ, ມັນ​ຈຶ່ງ​ມີ​ຊື່ວ່າ​ແຜ່ນ​ຈາລຶກ​ຂອງ​ນີ​ໄຟ​ຕາມ​ຊື່​ຂອງ​ຂ້າພະ​ເຈົ້າ​ເອງ, ແລະ ແຜ່ນ​ຈາລຶກ​ເຫລົ່າ​ນີ້ຈຶ່ງ​ໄດ້​ຖືກ​ເອີ້ນ​ວ່າ ແຜ່ນ​ຈາລຶກ​ຂອງ​ນີ​ໄຟ​ເໝືອນ​ກັນ."},{"vNo":3,"txt":"ເຖິງ​ຢ່າງ​ໃດ​ກໍ​ຕາມ, ຂ້າພະ​ເຈົ້າ​ໄດ້​ຮັບ​ພຣະ​ບັນຍັດ​ຈາກ​ພຣະ​ຜູ້​ເປັນ​ເຈົ້າວ່າ ຂ້າພະ​ເຈົ້າຄວນ​ຈະ​ເຮັດ​ແຜ່ນ​ຈາລຶກ​ເຫລົ່າ​ນີ້, ດ້ວຍ​ຈຸດ​ປະສົງ​ພິ​ເສດ​ທີ່​ຄວນ​ບັນທຶກ​ເລື່ອງ​ລາວ​ຕ່າງໆ​ກ່ຽວ​ກັບ​ການ​ປະຕິບັດ​ສາ​ດສະໜາ​ກິດ​ຂອງ​ຜູ້​ຄົນ​ຂອງ​ຂ້າພະ​ເຈົ້າ."},{"vNo":4,"txt":"ໃນ​ແຜ່ນ​ຈາລຶກ​ອີກ​ຊຸດ​ໜຶ່ງ​ຈະ​ບັນທຶກ​ເລື່ອງລາວ​ຕ່າງໆ​ກ່ຽວ​ກັບ​ການ​ປົກຄອງ​ຂອງ​ກະສັດ, ແລະ ສົງຄາມ ແລະ ການ​ຂັດ​ແຍ້ງ​ຂອງ​ຜູ້​ຄົນ​ຂອງ​ຂ້າພະ​ເຈົ້າ; ດັ່ງນັ້ນ ແຜ່ນ​ຈາລຶກ​ເຫລົ່າ​ນີ້​ຈຶ່ງ​ບັນທຶກ​ກ່ຽວ​ກັບ​ການ​ປະຕິບັດ​ສາ​ດສະໜາ​ກິດ​ເປັນ​ສ່ວນ​ໃຫຍ່ ຊຶ່ງ​ແຜ່ນ​ຈາລຶກ​ອີກ​ຊຸດ​ໜຶ່ງ​ບັນທຶກ​ກ່ຽວ​ກັບ​ການ​ປົກຄອງ​ຂອງ​ກະສັດ ແລະ ສົງຄາມ ແລະ ການ​ຂັດ​ແຍ້ງ​ຂອງ​ຜູ້​ຄົນ​ຂອງ​ຂ້າພະ​ເຈົ້າ​ເປັນ​ສ່ວນ​ໃຫຍ່."},{"vNo":5,"txt":"ດັ່ງນັ້ນ, ພຣະ​ຜູ້​ເປັນ​ເຈົ້າ​ໄດ້​ບັນຊາ​ຂ້າພະ​ເຈົ້າ​ໃຫ້​ເຮັດ​ແຜ່ນ​ຈາລຶກ​ເຫລົ່າ​ນີ້​ໄວ້​ດ້ວຍ​ຈຸດ​ປະສົງ​ອັນ​ສະຫລາດ​ໃນ​ພຣະ​ອົງ, ຊຶ່ງຂ້າພະ​ເຈົ້າບໍ່ຮູ້​ຫຍັງ​ເລີຍ​ກ່ຽວ​ກັບ​ຈຸດ​ປະສົງ​ເຫລົ່າ​ນີ້."},{"vNo":6,"txt":"ແຕ່ ພຣະ​ຜູ້​ເປັນ​ເຈົ້າຮູ້​ເລື່ອງ​ທັງ​ໝົດ​ຕັ້ງ​ແຕ່​ຕົ້ນມາ; ດັ່ງນັ້ນ, ພຣະ​ອົງ​ຈຶ່ງ​ຕຽມ​ທາງ​ໄວ້​ເພື່ອ​ວຽກ​ງານ​ຂອງ​ພຣະ​ອົງ​ຈະ​ສຳ​ເລັດ​ໃນ​ບັນດາ​ລູກ​ຫລານ​ມະນຸດ; ເພາະ​ຈົ່ງ​ເບິ່ງ, ພຣະ​ອົງ​ມີ​ອຳນາດ​ທຸກ​ຢ່າງ​ເພື່ອ​ໃຫ້​ຄຳ​ຂອງ​ພຣະ​ອົງ​ທັງ​ໝົດ​ສຳ​ເລັດ. ແລະ ເປັນ​ໄປ​ດັ່ງນັ້ນ. ອາ​ແມນ."}]}