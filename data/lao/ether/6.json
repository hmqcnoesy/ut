{"heading":"ເຮືອ​ຂອງ​ຊາວ​ຢາ​ເຣັດ​ຖືກ​ລົມ​ພັດ​ໄປ​ຫາ​ແຜ່ນ​ດິນ​ແຫ່ງ​ຄຳ​ສັນຍາ—ຜູ້​ຄົນ​ສັນ​ລະ​ເສີນ​ພຣະຜູ້​ເປັນ​ເຈົ້າ​ສຳລັບ​ພຣະ​ກະລຸນາ​ທິຄຸນ​ຂອງ​ພຣະ​ອົງ—ໂອ​ໄຣ​ຮາ​ໄດ້​ຖືກ​ແຕ່ງ​ຕັ້ງ​ໃຫ້​ເປັນ​ກະສັດ​ປົກຄອງ​ພວກ​ເຂົາ—ຢາ​ເຣັດ ແລະ ນ້ອງ​ຊາຍ​ຂອງ​ລາວ​ໄດ້​ສິ້ນ​ຊີວິດ​ໄປ.","prevAbbr":"ether","prevNo":5,"nextAbbr":"ether","nextNo":7,"chapterTitle":"ອີ​ເທີ ໖","verses":[{"vNo":"1 ","txt":"ແລະ ບັດ​ນີ້​ຂ້າພະ​ເຈົ້າ​ໂມ​ໂຣ​ໄນ​ເລີ່ມ​ຂຽນ​ບັນທຶກ​ຂອງ​ຢາ​ເຣັດ ແລະ ນ້ອງ​ຊາຍ​ຂອງ​ລາວ​ຕໍ່​ໄປ."},{"vNo":"2 ","txt":"ເພາະ​ເຫດການ​ໄດ້​ບັງ​ເກີດ​ຂຶ້ນ​ຫລັງ​ຈາກ​ພຣະຜູ້​ເປັນ​ເຈົ້າ​ໄດ້​ຕຽມ​ຫີນ​ເຫລົ່າ​ນັ້ນ ຊຶ່ງ​ນ້ອງ​ຊາຍ​ຂອງ​ຢາ​ເຣັດ​ນຳ​ຂຶ້ນ​ໄປ​ເທິງ​ພູ​ເຂົາ​ແລ້ວ, ນ້ອງ​ຊາຍ​ຂອງ​ຢາ​ເຣັດ​ໄດ້​ລົງ​ມາ​ຈາກ​ພູ​ນັ້ນ, ແລະ ລາວ​ໄດ້​ເອົາ​ຫີນ​ໃສ່​ໄວ້​ໃນ​ເຮືອ ຊຶ່ງ​ຕຽມ​ໄວ້​ແລ້ວ, ກ້ອນ​ໜຶ່ງ​ໄວ້​ແຕ່​ລະ​ສົ້ນ​ຂອງ​ເຮືອ; ແລະ ຈົ່ງ​ເບິ່ງ, ມັນ​ໄດ້​ໃຫ້​ຄວາມ​ສະຫວ່າງ​ແກ່​ເຮືອ​ເຫລົ່າ​ນັ້ນ."},{"vNo":"3 ","txt":"ແລະ ພຣະຜູ້​ເປັນ​ເຈົ້າ​ໄດ້​ເຮັດ​ໃຫ້​ຫີນ​ສ່ອງ​ແສງ​ໃນ​ຄວາມ​ມືດ, ເພື່ອ​ໃຫ້​ຄວາມ​ແຈ້ງ​ແກ່​ພວກ​ຜູ້​ຊາຍ, ພວກ​ແມ່​ຍິງ, ແລະ ເດັກນ້ອຍ, ເພື່ອ​ພວກ​ເຂົາ​ຈະ​ບໍ່​ໄດ້​ຂ້າມ​ແຜ່ນ​ນ້ຳອັນ​ກວ້າງ​ໃຫຍ່​ໃນ​ຄວາມ​ມືດ."},{"vNo":"4 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ເວລາ​ພວກ​ເຂົາ​ຕຽມ​ອາຫານ​ທຸກ​ຢ່າງ​ໄວ້​ຮຽບ​ຮ້ອຍ​ແລ້ວ ເພື່ອ​ພວກ​ເຂົາ​ຈະ​ໄດ້​ດຳລົງ​ຄົງ​ຢູ່​ໄດ້​ໃນ​ທະເລ​ນ້ຳ​ນັ້ນ, ແລະ ອາຫານ​ສຳລັບ​ສັດລ້ຽງ ແລະ ສັດ​ໃຊ້​ແຮງ​ງານ​ຂອງ​ພວກ​ເຂົາ, ພ້ອມ​ທັງ​ສັດປ່າ ແລະ ນົກ​ນາໆ​ຊະນິດ ທີ່​ພວກ​ເຂົາ​ຄວນ​ເອົາ​ໄປ​ນຳ​ອີກ—​ແລະ ເຫດການ​ໄດ້​ບັງ​ເກີດ​ຂຶ້ນຄື ເມື່ອ​ພວກ​ເຂົາ​ຈັດ​ແຈງ​ຮຽບຮ້ອຍ​ແລ້ວ ພວກ​ເຂົາ​ໄດ້​ລົງ​ໄປ​ຫາ​ພາຊະນະ ຫລື ເຮືອ​ຂອງ​ພວກ​ເຂົາ ແລະ ອອກ​ທະ​ເລ​ໄປ, ໂດຍ​ມອບ​ພວກ​ເຂົາ​ໄວ້​ກັບ​ພຣະ​ຜູ້​ເປັນ​ເຈົ້າອົງ​ເປັນ​ພຣະ​ເຈົ້າ​ຂອງ​ພວກ​ເຂົາ."},{"vNo":"5 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ອົງ​ພຣະຜູ້​ເປັນ​ເຈົ້າ​ໄດ້​ເຮັດ​ໃຫ້​ເກີດ​ລົມ​ແຮງ​ພັດ​ຢູ່​ເທິງ​ໜ້ານ້ຳ ພັດ​ໄປ​ທາງ​ແຜ່ນດິນ​ແຫ່ງ​ຄຳ​ສັນຍາ; ແລະ ພວກ​ເຂົາ​ຖືກ​ຍູ້​ໄປ​ທາງ​ໜ້າ​ລົມ​ຢູ່​ເທິງ​ຄື້ນ​ຂອງ​ທະ​ເລ​ດັ່ງນັ້ນ."},{"vNo":"6 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ຖືກ​ຝັງ​ຢູ່​ໃນ​ຄວາມ​ເລິກ​ຂອງ​ທະ​ເລ​ຫລາຍ​ເທື່ອ ຍ້ອນ​ວ່າ​ຟອງນ້ຳຂະ​ໜາດ​ໃຫຍ່ ຊຶ່ງພັດ​ພວກ​ເຂົາ ແລະ ລົມ​ພາ​ຍຸ​ຮ້າຍ​ອັນ​ໃຫຍ່​ຫລວງ ແລະ ໜ້າ​ຢ້ານ​ກົວ ຊຶ່ງ​ເກີດ​ຂຶ້ນຍ້ອນ​ຄວາມ​ຮ້າຍ​ກາດ​ຂອງ​ລົມ."},{"vNo":"7 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ເວລາ​ພວກ​ເຂົາ​ຖືກ​ຝັງ​ຢູ່​ໃນ​ຄວາມ​ເລິກ​ຂອງ​ທະ​ເລ ນ້ຳກໍ​ເຮັດ​ອັນຕະລາຍ​ໃຫ້​ພວກ​ເຂົາ​ບໍ່​ໄດ້​ເລີຍ, ເພາະ​ເຮືອ​ຂອງ​ພວກ​ເຂົາ​ນັ້ນ​ແໜ້ນໜາ​ຄື​ກັນ​ກັບ​ຊາມ, ແລະ ເຮືອ​ນັ້ນ ແໜ້ນໜາ​ຄື​ກັນ​ກັບ​ເຮືອ​ຂອງ​ໂນ​ອາ; ດັ່ງນັ້ນ​ເວລາ​ທີ່​ພວກ​ເຂົາ​ຈົມ​ລົງ​ນ້ຳ​ເລິກ ພວກ​ເຂົາ​ກໍ​ຮ້ອງ​ທູນ​ຕໍ່​ພຣະຜູ້​ປັນ​ເຈົ້າ, ແລະ ພຣະ​ອົງ​ກໍ​ໄດ້​ນຳ​ພວກ​ເຂົາ​ຂຶ້ນມາ​ໜ້ານ້ຳອີກ."},{"vNo":"8 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ລົມ​ບໍ່​ໄດ້​ຢຸດ​ພັດ​ໄປ​ທາງ​ແຜ່ນດິນ​ແຫ່ງ​ຄຳ​ສັນຍາ​ເລີຍ​ໃນ​ຂະນະ​ທີ່​ພວກ​ເຂົາ​ຢູ່​ເທິງ​ແຜ່ນນ້ຳ; ແລະ ພວກ​ເຂົາ​ໄດ້​ຖືກ​ຍູ້​ໄປ​ທາງ​ໜ້າ​ລົມ​ນັ້ນ."},{"vNo":"9 ","txt":"ແລະ ພວກ​ເຂົາ​ໄດ້​ຮ້ອງ​ສັນລະ​ເສີນ​ພຣະຜູ້​ເປັນ​ເຈົ້າ; ແທ້​ຈິງ​ແລ້ວ, ນ້ອງ​ຊາຍ​ຂອງ​ຢາ​ເຣັດ​ໄດ້​ຮ້ອງ​ສັນລະ​ເສີນ​ພຣະຜູ້​ເປັນ​ເຈົ້າໝົດ​ມື້; ແລະ ລາວ​ໄດ້​ຂອບ​ພຣະ​ຄຸນ ແລະ ສັນລະ​ເສີນ​ພຣະຜູ້​ເປັນ​ເຈົ້າໝົດ​ມື້; ແລະ ເມື່ອຮອດ​ຕອນ​ກາງຄືນ, ພວກ​ເຂົາ​ກໍ​ບໍ່​ໄດ້​ຢຸດ​ສັນລະ​ເສີນ​ພຣະຜູ້​ເປັນ​ເຈົ້າ."},{"vNo":"10 ","txt":"ແລະ ພວກ​ເຂົາ​ໄດ້​ຖືກ​ພັດ​ໄປ​ດັ່ງນັ້ນ; ແລະ ບໍ່​ມີ​ຜີ​ສາດ​ທະ​ເລ​ຕົວ​ໃດ​ສາມາດ​ທຳ​ລາຍ​ພວກ​ເຂົາ​ໄດ້​ເລີຍ, ທັງ​ປາ​ວານ​ກໍ​ເຮັດ​ໃຫ້​ພວກ​ເຂົາ​ເສຍ​ຫາຍ​ບໍ່​ໄດ້; ແລະ ພວກ​ເຂົາ​ມີ​ແສງ​ສະຫວ່າງ​ຢູ່​ຕະຫລອດ​ເວລາ​ເຖິງ​ແມ່ນ​ຈະ​ຢູ່​ເທິງ​ນ້ຳ ຫລື ໃຕ້​ນ້ຳ."},{"vNo":"11 ","txt":"ແລະ ພວກ​ເຂົາ​ໄດ້​ຖືກ​ພັດ​ໄປ​ຢູ່​ເທິງ​ໜ້ານ້ຳ​ເປັນ​ເວລາ​ສາມ​ຮ້ອຍ​ສີ່​ສິບ​ສີ່​ມື້."},{"vNo":"12 ","txt":"ແລະ ພວກ​ເຂົາ​ໄດ້​ຂຶ້ນຝັ່ງ​ຂອງ​ແຜ່ນດິນ​ແຫ່ງ​ຄຳ​ສັນຍາ. ແລະ ເວລາ​ພວກ​ເຂົາ​ກ້າວ​ຕີນ​ຂຶ້ນ​ຝັ່ງ​ຂອງ​ແຜ່ນດິນ​ແຫ່ງ​ຄຳ​ສັນຍາ​ແລ້ວ, ພວກ​ເຂົາ​ກໍ​ກົ້ມຂາບ​ລົງ​ຢູ່ກັບ​ພື້ນ​ດິນ, ແລະ ໄດ້​ຖ່ອມຕົວ​ຕໍ່​ພຣະ​ພັກ​ຂອງ​ພຣະຜູ້​ເປັນ​ເຈົ້າ, ແລ​ະ ໄດ້​ຫລັ່ງນ້ຳຕາ​ຕໍ່​ພຣະ​ພັກ​ຂອງ​ພຣະຜູ້​ເປັນ​ເຈົ້າ, ເພາະ​ຄວາມສຸກຍ້ອນ​ວ່າ​ພຣະ​ກະລຸນາ​ທິຄຸນ​ອັນ​ລົ້ນ​ເຫລືອ​ຂອງ​ພຣະ​ອົງ​ທີ່​ມີ​ຕໍ່​ພວກ​ເຂົາ."},{"vNo":"13 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ໄດ້​ອອກ​ໄປ​ຕາມ​ຜືນ​ແຜ່ນດິນ ແລະ ເລີ່ມ​ໄຖ​ດິນ."},{"vNo":"14 ","txt":"ແລະ ຢາ​ເຣັດ​ມີ​ລູກ​ຊາຍ​ຢູ່​ສີ່​ຄົນ; ແລະ ພວກ​ເຂົາ​ມີ​ຊື່ວ່າ ຢາ​ຄົມ, ແລະ ກຽວ​ກາ, ແລະ ເມ​ຮາ, ແລະ ໂອ​ໄຣ​ຮາ."},{"vNo":"15 ","txt":"ແລະ ນ້ອງ​ຊາຍ​ຂອງ​ຢາ​ເຣັດ​ກໍ​ມີ​ລູກ​ຊາຍ ແລະ ລູກ​ສາວຫລາຍ​ຄົນຄື​ກັນ."},{"vNo":"16 ","txt":"ແລະ ໝູ່​ເພື່ອນ​ຂອງ​ຢາ​ເຣັດ ແລະ ນ້ອງ​ຊາຍ​ຂອງ​ລາວມີ​ຈຳນວນ​ປະມານ​ຊາວ​ສອງ​ຄົນ; ແລະ ພວກ​ເຂົາ​ເກີດ​ລູກ​ຊາຍ ແລະ ລູກ​ສາວ​ຫລາຍ​ຄົນ​ກ່ອນ​ທີ່​ຈະ​ມາ​ຮອດ​ແຜ່ນດິນ​ແຫ່ງ​ຄຳ​ສັນຍາ​ນີ້; ແລະ ດັ່ງນັ້ນພວກ​ເຂົາ​ຈຶ່ງ​ເລີ່ມ​ມີ​ຈຳນວນ​ຄົນ​ຫລາຍ​ຂຶ້ນ."},{"vNo":"17 ","txt":"ແລະ ພວກ​ເຂົາ​ໄດ້​ຮັບ​ການ​ສິດສອນ​ໃຫ້​ເດີນ​ໄປ​ຢ່າງ​ຖ່ອມຕົວ​ຕໍ່​ພຣະ​ພັກ​ຂອງ​ພຣະຜູ້​ເປັນ​ເຈົ້າ; ແລະ ພວກ​ເຂົາ​ໄດ້​ຮັບ​ການ​ສິດສອນ​ຈາກ​ເບື້ອງບົນ​ນຳ​ອີກ."},{"vNo":"18 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ເລີ່ມ​ແຜ່​ຂະຫຍາຍ​ອອກ​ໄປ​ທົ່ວ​ແຜ່ນດິນ ແລະ ເພີ່ມ​ທະວີ​ຂຶ້ນ, ແລະ ໄດ້​ໄຖ​ດິນ; ແລະ ພວກ​ເຂົາ​ໄດ້​ໝັ້ນຄົງ​ຫລາຍ​ຂຶ້ນ​ໃນ​ແຜ່ນດິນ."},{"vNo":"19 ","txt":"ແລະ ນ້ອງ​ຊາຍ​ຂອງ​ຢາ​ເຣັດ​ເລີ່ມ​ເຖົ້າ​ແກ່​ລົງ, ແລະ ເຫັນ​ວ່າ​ໃນ​ບໍ່​ຊ້າ​ນີ້​ຕົນ​ເອງ​ກໍ​ຈະ​ຕ້ອງ​ລົງ​ໄປ​ສູ່​ຫລຸມ​ຝັງ​ສົບ​ແລ້ວ; ລາວ​ຈຶ່ງ​ເວົ້າກັບ​ຢາ​ເຣັດ​ວ່າ: ໃຫ້​ພວກ​ເຮົາ​ເຕົ້າ​ໂຮມ​ຜູ້ຄົນ​ຂອງ​ພວກ​ເຮົາ ເພື່ອ​ພວກ​ເຮົາ​ຈະ​ໄດ້​ນັບ​ຈຳນວນ​ພວກ​ເຂົາ, ເພື່ອ​ພວກ​ເຂົາ​ຈະ​ໄດ້​ຮູ້ຈັກ​ວ່າ ພວກ​ເຂົາ​ປາ​ຖະໜາ​ອັນ​ໃດ​ຈາກ​ພວກ​ເຮົາ​ກ່ອນ​ທີ່​ພວກ​ເຮົາ​ຈະ​ລົງ​ໄປ​ສູ່​ຫລຸມ​ຝັງ​ສົບ."},{"vNo":"20 ","txt":"ແລະ ຜູ້ຄົນ​ໄດ້​ມາ​ເຕົ້າ​ໂຮມ​ກັນ​ຕາມ​ນັ້ນ. ບັດ​ນີ້ຈຳນວນ​ລູກ​ຊາຍ ແລະ ລູກ​ສາວ​ຂອງ​ນ້ອງ​ຊາຍ​ຂອງ​ຢາ​ເຣັດ​ມີ​ຊາວ​ສອງ​ຄົນ; ແລະ ຈຳນວນ​ລູກ​ສາວ ແລະ ລູກ​ຊາຍ​ຂອງ​ຢາ​ເຣັດ​ມີ​ສິບ​ສອງ​ຄົນ, ລາວ​ມີ​ລູກ​ຊາຍ​ຢູ່​ສີ່​ຄົນ."},{"vNo":"21 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ເຂົາ​ເຈົ້າໄດ້​ນັບ​ຈຳນວນ​ຜູ້ຄົນ​ຂອງ​ຕົນ; ແລະ ຫລັງ​ຈາກ​ເຂົາ​ເຈົ້າ​ໄດ້​ນັບ​ຈຳນວນ​ແລ້ວ, ເຂົາ​ເຈົ້າໄດ້​ສອບ​ຖາມ​ເຖິງ​ຄວາມ​ປາ​ຖະໜາ​ຂອງ​ພວກ​ເຂົາ​ວ່າ ພວກ​ເຂົາ​ປາ​ຖະໜາ​ໃຫ້​ເຂົາ​ເຈົ້າເຮັດ​ຫຍັງ​ໃຫ້​ພວກ​ເຂົາ​ກ່ອນ​ທີ່​ເຂົາ​ເຈົ້າຈະ​ລົງ​ໄປ​ສູ່​ຫລຸມ​ຝັງ​ສົບ."},{"vNo":"22 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຜູ້ຄົນ​ປາ​ຖະໜາ​ຢາກ​ໃຫ້​ເຂົາ​ເຈົ້າ​ແຕ່ງ​ຕັ້ງລູກ​ຊາຍ​ຄົນ​ໜຶ່ງ​ຂອງ​ເຂົາ​ເຈົ້າໃຫ້​ເປັນ​ກະສັດ​ປົກຄອງ​ພວກ​ເຂົາ."},{"vNo":"23 ","txt":"ແລະ ບັດ​ນີ້​ຈົ່ງ​ເບິ່ງ, ນີ້​ເປັນ​ການ​ໂສກ​ເສົ້າຫລາຍ​ສຳລັບ​ເຂົາ​ເຈົ້າ. ແລະ ນ້ອງ​ຊາຍ​ຂອງ​ຢາ​ເຣັດ​ໄດ້​ເວົ້າກັບ​ຜູ້ຄົນ​ເຫລົ່ານັ້ນວ່າ: ສິ່ງ​ນີ້​ຈະ​ນຳ​ໄປ​ສູ່​ການ​ເປັນ​ຊະ​ເລີຍ​ຢ່າງ​ແນ່​ນອນ."},{"vNo":"24 ","txt":"ແຕ່​ວ່າ​ຢາ​ເຣັດ​ໄດ້​ເວົ້າກັບ​ນ້ອງ​ຊາຍ​ວ່າ: ຈົ່ງ​ປ່ອຍ​ໃຫ້​ພວກ​ເຂົາ​ມີ​ກະສັດ​ເສຍ. ແລະ ດັ່ງນັ້ນ ລາວ​ຈຶ່ງ​ໄດ້​ເວົ້າກັບ​ພວກ​ເຂົາວ່າ: ພວກ​ເຈົ້າຈົ່ງ​ເລືອກ​ເອົາ​ກະສັດ​ຈາກ​ບັນດາ​ລູກ​ຊາຍ​ຂອງ​ພວກ​ເຮົາ​ຜູ້​ທີ່​ພວກ​ເຈົ້າພໍ​ໃຈ."},{"vNo":"25 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ໄດ້​ເລືອກ​ເອົາ​ລູກກົກ​ຂອງ​ນ້ອງ​ຊາຍ​ຂອງ​ຢາ​ເຣັດ ຜູ້​ທີ່​ມີ​ຊື່ວ່າ ເພ​ແກກ. ແລະ ເຫດການ​ໄດ້​ບັງ​ເກີດ​ຂຶ້ນຄື ເພ​ແກກປະຕິ​ເສດ ແລະ ບໍ່​ຍອມ​ເປັນ​ກະສັດ​ຂອງ​ພວກ​ເຂົາ. ແລະ​ ຜູ້ຄົນ​ຢາກ​ໃຫ້​ບິດາຂອງ​ລາວ​ບັງຄັບລາວ​ໃຫ້​ເປັນ, ແຕ່​ບິດາຂອງ​ລາວ​ບໍ່​ຍອມ; ແລະ ລາວ​ໄດ້​ບອກ​ພວກ​ເຂົາ​ວ່າ ບໍ່​ຄວນ​ບັງຄັບ​ຜູ້​ໃດ​ໃຫ້​ເປັນ​ກະສັດ​ຂອງ​ພວກ​ເຂົາ."},{"vNo":"26 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ໄດ້​ເລືອກ​ເອົາ​ນ້ອງ​ຊາຍທັງ​ໝົດ​ຂອງ​ເພ​ແກກ, ແຕ່​ບໍ່​ມີ​ຜູ້​ໃດ​ຍອມຮັບ."},{"vNo":"27 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ລູກ​ຊາຍ​ຂອງ​ຢາ​ເຣັດ​ກໍ​ບໍ່​ຍອມ​ຈັກ​ຄົນ​ນອກ​ຈາກ​ຜູ້​ດຽວ​ເທົ່າ​ນັ້ນ; ແລະ ໂອ​ໄຣ​ຮາ​ກໍ​ໄດ້​ຮັບ​ການ​ແຕ່ງຕັ້ງ​ໃຫ້​ເປັນ​ກະສັດ​ປົກຄອງ​ຜູ້ຄົນ."},{"vNo":"28 ","txt":"ແລະ ລາວ​ໄດ້​ເລີ່ມ​ປົກ​ຄອງ ແລະ ຜູ້ຄົນ​ກໍ​ເລີ່ມ​ຈະ​ເລີນ​ຮຸ່ງ​ເຮືອງ​ຂຶ້ນ ແລະ ພວກ​ເຂົາ​ກັບ​ມາ​ເປັນ​ຄົນ​ຮັ່ງມີ​ເປັນ​ດີ​ຢ່າງ​ຍິ່ງ."},{"vNo":"29 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຢາ​ເຣັດ​ໄດ້​ສິ້ນ​ຊີວິດ​ໄປ, ແລະ ນ້ອງ​ຊາຍ​ຂອງ​ລາວ​ກໍ​ຄື​ກັນ."},{"vNo":"30 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ໂອ​ໄຣ​ຮາ​ໄດ້​ເດີນ​ໄປ​ຢ່າງ​ຖ່ອມ​ຕົນ​ຕໍ່​ພຣະ​ພັກ​ຂອງ​ພຣະຜູ້​ເປັນ​ເຈົ້າ, ແລະ ໄດ້​ຈື່​ຈຳ​ສິ່ງ​ທີ່​ຍິ່ງ​ໃຫຍ່​ຊຶ່ງພຣະຜູ້​ເປັນ​ເຈົ້າ​ໄດ້​ເຮັດ​ເພື່ອ​ບິດາຂອງ​ລາວ, ແລະ ລາວ​ໄດ້​ສິດ​ສອນ​ຜູ້ຄົນ​ຂອງ​ລາວ​ອີກ​ວ່າ ພຣະຜູ້​ເປັນ​ເຈົ້າ​ໄດ້​ເຮັດ​ສິ່ງ​ທີ່​ຍິ່ງ​ໃຫຍ່​ແນວ​ໃດ​ເພື່ອ​ບັນພະບຸລຸດ​ຂອງ​ພວກ​ເຂົາ."}]}