{"heading":"ໂມ​ໂຣ​ໄນ​ຫຍໍ້​ການ​ບັນທຶກ​ຂອງ​ອີ​ເທີ​ເຂົ້າກັນ—ລຳດັບ​ການ​ສືບ​ເຊື້ອສາຍ​ຂອງ​ອີ​ເທີ—ພາສາ​ຂອງ​ຊາວ​ຢາ​ເຣັດ​ບໍ່​ໄດ້​ສັບສົນ​ໃນ​ສະ​ໄໝ​ຂອງ​ຫໍຄອຍ​ເມືອງ​ບາ​ເບັນ—ພຣະຜູ້​ເປັນ​ເຈົ້າ​ສັນຍາ​ວ່າ​ຈະ​ນຳ​ພວກ​ເຂົາ​ໄປ​ຫາ​ແຜ່ນດິນ​ທີ່​ເລືອກ​ໄວ້ ແລະ ເຮັດ​ໃຫ້​ພວກ​ເຂົາ​ເປັນ​ປະ​ຊາ​ຊາດ​ທີ່​ຍິ່ງ​ໃຫຍ່.","prevAbbr":"morm","nextAbbr":"ether","prevNo":9,"nextNo":2,"chapterTitle":"ອີ​ເທີ 1","prevTitle":"ມໍ​ມອນ 9","nextTitle":"ອີ​ເທີ 2","verses":[{"vNo":1,"txt":"ແລະ ບັດ​ນີ້ຂ້າພະ​ເຈົ້າໂມ​ໂຣ​ໄນ​ໃຫ້​ເລື່ອງ​ລາວ​ຂອງ​ຜູ້​ທີ່​ອາ​ໄສ​ຢູ່​ໃນ​ສະ​ໄໝ​ກ່ອນ ຊຶ່ງ​ໄດ້​ຖືກ​ທຳລາຍ​ໄປ​ແລ້ວ​ໃນ​ຜືນ​ແຜ່ນດິນ​ທາງ​ເໜືອ​ນີ້ ໂດຍ​ພຣະຫັດ​ຂອງ​ພຣະຜູ້​ເປັນ​ເຈົ້າ."},{"vNo":2,"txt":"ແລະ ຂ້າພະ​ເຈົ້າຈະ​ເຮັດ​ບັນທຶກ​ຂອງ​ຂ້າພະ​ເຈົ້າຈາກ​ແຜ່ນ​ຈາລຶກ​ຊາວ​ສີ່​ແຜ່ນ ຊຶ່ງຜູ້ຄົນ​ຂອງ​ລິ​ມ​ໄຮ​ໄດ້​ພົບ​ເຫັນ, ຊຶ່ງມີ​ຊື່ວ່າ ໜັງສື​ອີ​ເທີ."},{"vNo":3,"txt":"ແລະ ຄື​ກັນ​ກັບ​ທີ່​ຂ້າພະ​ເຈົ້າຄິດ​ໄວ້​ແລ້ວ​ວ່າ, ໃນ​ພາກ​ທຳ​ອິດ​ຂອງ​ບັນທຶກ​ນີ້ ມີ​ຢູ່​ແລ້ວ​ໃນ​ບັນດາ​ຊາວ​ຢິວ ຊຶ່ງ​ເວົ້າກ່ຽວ​ກັບ​ການ​ສ້າງ​ໂລກ ແລະ ກ່ຽວ​ກັບ​ອາ​ດາມ​ນຳ​ອີກ ແລະ ເລື່ອງ​ລາວ​ນັບ​ຕັ້ງ​ແຕ່​ເວລາ​ຂອງ​ອາ​ດາມ​ຈົນ​ມາ​ຮອດ​ເວລາ​ຂອງ​ຫໍ​ຄອຍ​ສູງ​ໃຫຍ່​ນັ້ນ, ແລະ ເລື່ອງອັນ​ໃດ​ກໍ​ຕາມ​ຊຶ່ງ​ເກີດ​ຂຶ້ນ​ໃນ​ບັນດາ​ລູກ​ຫລານ​ມະ​ນຸດ​ຈົນ​ຮອດ​ເວລາ​ນັ້ນ—"},{"vNo":4,"txt":"ດັ່ງນັ້ນ ຂ້າພະ​ເຈົ້າຈຶ່ງ​ບໍ່​ໄດ້​ຂຽນ​ເລື່ອງ​ເຫລົ່ານັ້ນ ຊຶ່ງ​ໄດ້​ເກີດ​ຂຶ້ນນັບ​ຕັ້ງ​ແຕ່​ເວລາ​ຂອງ​ອາ​ດາມ​ຈົນ​ມາ​ຮອດ​ເວລາ​ນັ້ນ; ເພາະ​ມັນ​ມີ​ຢູ່​ແລ້ວ​ໃນ​ແຜ່ນ​ຈາລຶກ; ແລະ ຜູ້​ໃດ​ກໍ​ຕາມ​ທີ່​ພົບ​ພໍ້​ແຜ່ນ​ຈາລຶກ, ຜູ້ນັ້ນຈະ​ມີ​ອຳນາດ​ເພາະວ່າ​ເຂົາ​ຈະ​ໄດ້​ເລື່ອງ​ລາວ​ໂດຍ​ຄົບ​ຖ້ວນ."},{"vNo":5,"txt":"ແຕ່ຈົ່ງ​ເບິ່ງ, ຂ້າພະ​ເຈົ້າບໍ່​ໄດ້​ໃຫ້​ເລື່ອງ​ລາວ​ໂດຍ​ຄົບ​ຖ້ວນ, ແຕ່​ວ່າ​ຂ້າພະ​ເຈົ້າ​ໄດ້​ໃຫ້​ໄວ້​ພຽງ​ສ່ວນ​ໜຶ່ງ​ຂອງ​ເລື່ອງ​ລາວ​ນັບ​ຕັ້ງ​ແຕ່​ຫໍຄອຍ​ຈົນກະທັ້ງພວກ​ເຂົາ​ເຫລົ່ານັ້ນຖືກ​ທຳລາຍ​ໝົດ."},{"vNo":6,"txt":"ແລະ ຂ້າພະ​ເຈົ້າ​ໃຫ້​ເລື່ອງ​ລາວ​ໄວ້​ຕາມ​ນີ້. ຜູ້​ທີ່​ຂຽນ​ບັນທຶກ​ນີ້​ມີ​ຊື່ວ່າ ອີ​ເທີ, ແລະ ລາວ​ເປັນ​ຜູ້​ສືບ​ຕະກຸນ​ຂອງ​ໂຄ​ຣິ​ອານ​ທໍ."},{"vNo":7,"txt":"ໂຄ​ຣິ​ອານ​ທໍ​ເປັນ​ລູກ​ຊາຍ​ຂອງ​ໂມ​ຣັນ."},{"vNo":8,"txt":"ແລະ ໂມ​ຣັນ​ເປັນ​ລູກ​ຊາຍ​ຂອງ​ອີ​ເທັມ."},{"vNo":9,"txt":"ແລະ ອີ​ເທັມ​ເປັນ​ລູກ​ຊາຍ​ຂອງ​ເອ​ຫາ."},{"vNo":10,"txt":"ແລະ ເອ​ຫາ​ເປັນ​ລູກ​ຊາຍ​ຂອງ​ເຊ​ດ."},{"vNo":11,"txt":"ແລະ ເຊ​ດເປັນ​ລູກ​ຊາຍ​ຂອງຊິບ​ລັນ."},{"vNo":12,"txt":"ແລະ ຊິບ​ລັນ​ເປັນ​ລູກ​ຊາຍ​ຂອງ​ຄອມ."},{"vNo":13,"txt":"ແລະ ຄອມ​ເປັນ​ລູກ​ຊາຍ​ຂອງ​ໂຄ​ຣິ​ອານ​ທຳ."},{"vNo":14,"txt":"ແລະ ໂຄ​ຣິ​ອານ​ທຳ​ເປັນ​ລູກ​ຊາຍ​ຂອງ​ອາ​ມນີ​ແກ​ດາ."},{"vNo":15,"txt":"ແລະ ອາ​ມນີ​ແກ​ດາ​ເປັນ​ລູກ​ຊາຍ​ຂອງ​ອາ​ໂຣນ."},{"vNo":16,"txt":"ແລະ ອາ​ໂຣນ​ເປັນ​ຜູ້​ສືບ​ຕະ​ກຸນ​ຂອງ​ເຫັດ, ຜູ້​ເປັນ​ລູກ​ຊາຍ​ຂອງ​ຮີ​ອາທຳ."},{"vNo":17,"txt":"ແລະ ຮີ​ອາທຳ​ເປັນ​ລູກ​ຊາຍ​ຂອງ​ລິບ."},{"vNo":18,"txt":"ແລະ ລິບ​ເປັນ​ລູກ​ຊາຍ​ຂອງ​ກີ​ເຊ."},{"vNo":19,"txt":"ແລະ ກີ​ເຊ​ເປັນ​ລູກ​ຊາຍ​ຂອງ​ໂຄ​ຣຳ."},{"vNo":20,"txt":"ແລະ ໂຄ​ຣຳ​ເປັນ​ລູກ​ຊາຍ​ຂອງ​ເລ​ວີ."},{"vNo":21,"txt":"ແລະ ເລ​ວີ​ເປັນ​ລູກ​ຊາຍ​ຂອງ​ຄິມ."},{"vNo":22,"txt":"ແລະ ຄິມ​ເປັນ​ລູກ​ຊາຍ​ຂອງ​ໂມ​ຣິ​ອານ​ທັນ."},{"vNo":23,"txt":"ແລະ ໂມ​ຣິ​ອານ​ທັນ​ເປັນ​ຜູ້​ສືບ​ຕະກຸນ​ຂອງ​ຣິບລາຄິດ."},{"vNo":24,"txt":"ແລະ ຣິບລາຄິດ​ເປັນ​ລູກ​ຊາຍ​ຂອງ​ເຊັດ."},{"vNo":25,"txt":"ແລະ ເຊັດ​ເປັນ​ລູກ​ຊາຍ​ຂອງ​ເຫັດ."},{"vNo":26,"txt":"ແລະ ເຫັດ​ເປັນ​ລູກ​ຊາຍ​ຂອງ​ຄອມ."},{"vNo":27,"txt":"ແລະ ຄອມ​ເປັນ​ລູກ​ຊາຍ​ຂອງ​ໂຄ​ຣິ​ອານ​ທຳ."},{"vNo":28,"txt":"ແລະ ໂຄ​ຣິ​ອານ​ທຳ​ເປັນ​ລູກ​ຊາຍ​ຂອງ​ອີ​ເມີ."},{"vNo":29,"txt":"ແລະ ອີ​ເມີ​ເປັນ​ລູກ​ຊາຍ​ຂອງ​ໂອ​ເມ."},{"vNo":30,"txt":"ແລະ ໂອ​ເມ​ເປັນ​ລູກ​ຊາຍຂອງ​ຊູນ."},{"vNo":31,"txt":"ແລະ ຊູນ​ເປັນ​ລູກ​ຊາຍ​ຂອງ​ຄີບ."},{"vNo":32,"txt":"ແລະ ຄີບ​ເປັນ​ລູກ​ຊາຍ​ຂອງ​ໂອ​ໄຣ​ຮາ, ຜູ້​ເປັນ​ລູກ​ຊາຍ​ຂອງ​ຢາ​ເຣັດ;"},{"vNo":33,"txt":"ຢາ​ເຣັດ​ຜູ້​ນີ້​ແຫລະ​ຄື​ຜູ້​ທີ່​ມາ​ຈາກ​ຫໍ​ສູງ​ໃຫຍ່​ພ້ອມ​ດ້ວຍ​ນ້ອງ​ຊາຍ ແລະ ຄອບຄົວ​ຂອງ​ພວກ​ເຂົາ, ພ້ອມ​ທັງ​ຜູ້​ອື່ນ ແລະ ຄອບຄົວ​ຂອງ​ພວກ​ເຂົາ, ໃນ​ວັນ​ເວລາ​ທີ່​ພຣະຜູ້​ເປັນ​ເຈົ້າ​ເຮັດ​ໃຫ້​ພາສາ​ຂອງ​ມະ​ນຸດ​ສັບສົນ​ກັນ, ແລະ ສາບານ​ໃນ​ພຣະ​ພິ​ໂລດ​ຂອງ​ພຣະ​ອົງ​ວ່າ ຜູ້​ຄົນ​ທັງຫລາຍ​ຈະ​ກະຈັດກະຈາຍ​ໄປ​ຕາມ​ຜືນ​ແຜ່ນດິນ​ໂລກ; ແລະ ຕາມ​ຄຳ​ຂອງ​ພຣະຜູ້​ເປັນ​ເຈົ້າມະນຸດ​ຈຶ່ງ​ກະຈັດກະຈາຍໄປ."},{"vNo":34,"txt":"ແລະ ນ້ອງ​ຊາຍ​ຂອງ​ຢາ​ເຣັດ ໂດຍ​ທີ່​ເປັນ​ຄົນ​ຮ່າງ​ໃຫຍ່​ສູງ ແລະ ມີ​ກຳລັງ​ຫລາຍ, ແລະ ໂດຍ​ທີ່​ເປັນ​ຜູ້​ໂປດ​ປານ​ທີ່​ສຸດ​ຂອງ​ພຣະຜູ້​ເປັນ​ເຈົ້າ, ຢາ​ເຣັດ ຜູ້​ເປັນ​ອ້າຍ​ຈຶ່ງ​ເວົ້າກັບ​ລາວ​ວ່າ: ຈົ່ງ​ຮ້ອງ​ທູນ​ຕໍ່​ພຣະຜູ້​ເປັນ​ເຈົ້າເຖີດ, ເພື່ອ​ພຣະ​ອົງ​ຈະ​ບໍ່​ເຮັດ​ໃຫ້​ພາສາ​ຂອງ​ພວກ​ເຮົາ​ສັບສົນ​ຈົນ​ວ່າ​ພວກ​ເຮົາ​ເວົ້າບໍ່​ເຂົ້າ​ໃຈ​ກັນ."},{"vNo":35,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ນ້ອງ​ຊາຍຂອງ​ຢາ​ເຣັດ​ໄດ້​ຮ້ອງ​ທູນ​ຕໍ່​ພຣະຜູ້​ເປັນ​ເຈົ້າ, ແລະ ພຣະຜູ້​ເປັນ​ເຈົ້າມີ​ຄວາມ​ເມດຕາ​ປານີ​ຕໍ່​ຢາ​ເຣັດ; ດັ່ງນັ້ນ ພຣະ​ອົງ​ຈຶ່ງ​ບໍ່​ໄດ້​ເຮັດ​ໃຫ້​ພາສາ​ຂອງ​ຢາ​ເຣັດ​ສັບສົນ; ແລະ ຢາ​ເຣັດ​ກັບ​ນ້ອງ​ຊາຍ​ຂອງ​ລາວ​ກໍ​ບໍ່​ໄດ້​ສັບສົນ."},{"vNo":36,"txt":"ຈາກ​ນັ້ນ ຢາ​ເຣັດ​ໄດ້​ເວົ້າກັບ​ນ້ອງ​ຊາຍ​ຂອງ​ລາວ​ວ່າ: ຈົ່ງ​ຮ້ອງ​ທູນ​ຂໍ​ພຣະຜູ້​ເປັນ​ເຈົ້າອີກ, ເພື່ອ​ບາງທີ​ພຣະ​ອົງ​ຈະ​ຫັນ​ເອົາ​ພຣະ​ພິ​ໂລດ​ຂອງ​ພຣະ​ອົງ​ໄປ​ຈາກ​ໝູ່​ເພື່ອນ​ຂອງ​ພວກ​ເຮົາ, ເພື່ອ​ພຣະ​ອົງ​ຈະ​ບໍ່​ເຮັດ​ໃຫ້​ພາສາ​ຂອງ​ພວກ​ເຂົາ​ສັບສົນ."},{"vNo":37,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ນ້ອງ​ຊາຍ​ຂອງ​ຢາ​ເຣັດ​ໄດ້​ຮ້ອງ​ທູນ​ຕໍ່​ພຣະຜູ້​ເປັນ​ເຈົ້າ, ແລະ ພຣະ​ອົງ​ມີ​ຄວາມ​ເມດຕາ​ປານີ​ຕໍ່​ໝູ່​ເພື່ອນ​ຂອງ​ພວກ​ເຂົາ, ພ້ອມ​ທັງ​ຄອບຄົວ​ຂອງ​ພວກ​ເຂົາ​ນຳ​ອີກ, ຄື​ພາສາ​ຂອງ​ພວກ​ເຂົາ​ບໍ່​ໄດ້​ສັບສົນ."},{"vNo":38,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຢາ​ເຣັດ​ໄດ້​ເວົ້າກັບ​ນ້ອງ​ຊາຍ​ຂອງ​ລາວ​ອີກ, ມີ​ຄວາມ​ວ່າ: ຈົ່ງ​ໄປ​ທູນ​ຖາມ​ພຣະຜູ້​ເປັນ​ເຈົ້າວ່າ ພຣະ​ອົງ​ຈະ​ຂັບ​ໄລ່​ພວກ​ເຮົາ​ອອກ​ຈາກ​ແຜ່ນດິນ​ບໍ່ ແລະ ຖ້າ​ຫາກ​ພຣະ​ອົງ​ຈະ​ຂັບ​ໄລ່​ພວກ​ເຮົາ​ອອກ​ຈາກ​ແຜ່ນດິນ​ໄປ ຈົ່ງ​ຮ້ອງ​ທູນ​ຕໍ່​ພຣະ​ອົງ​ວ່າ ພວກ​ເຮົາ​ຈະ​ໄປ​ຫາ​ບ່ອນ​ໃດ? ແລະ ເພື່ອ​ບາງ​ທີ​ພຣະຜູ້​ເປັນ​ເຈົ້າຈະ​ໄດ້​ນຳພາ​ພວກ​ເຮົາ​ໄປ​ຫາ​ແຜ່ນດິນ​ທີ່​ປະ​ເສີດ​ເລີດ​ລ້ຳກວ່າ​ແຜ່ນດິນ​ທັງ​ໝົດ​ໃນ​ໂລກ​ນີ້? ແລະ ຖ້າ​ຫາກ​ມັນ​ເປັນ​ເຊັ່ນ​ນັ້ນກໍ​ຂໍ​ໃຫ້​ພວກ​ເຮົາ​ສັດ​ຊື່​ຕໍ່​ພຣະຜູ້​ເປັນ​ເຈົ້າ ເພື່ອ​ຈະ​ໄດ້​ຮັບ​ແຜ່ນດິນ​ນັ້ນ​ມາ​ເປັນ​ມູນ​ມໍລະດົກ​ຂອງ​ພວກ​ເຮົາ."},{"vNo":39,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ນ້ອງ​ຊາຍ​ຂອງ​ຢາ​ເຣັດ​ກໍ​ໄດ້​ຮ້ອງ​ທູນ​ຕໍ່​ພຣະຜູ້​ເປັນ​ເຈົ້າຕາມ​ທີ່​ໄດ້​ເວົ້າ​ໄວ້​ດ້ວຍ​ປາກ​ຂອງ​ຢາ​ເຣັດ."},{"vNo":40,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພຣະຜູ້​ເປັນ​ເຈົ້າ​ໄດ້​ຍິນ​ນ້ອງ​ຊາຍ​ຂອງ​ຢາ​ເຣັດ, ແລະ ມີ​ຄວາມ​ເມດຕາ​ປານີ​ຕໍ່​ລາວ, ແລະ ໄດ້​ກ່າວ​ກັບ​ລາວ​ວ່າ:"},{"vNo":41,"txt":"ຈົ່ງ​ໄປ​ເຕົ້າ​ໂຮມ​ຝູງ​ສັດລ້ຽງ​ຂອງ​ເຈົ້າທັງ​ໂຕ​ຜູ້ ແລະ ໂຕ​ແມ່​ທຸກ​ຊະນິດ, ແລະ ເມັດ​ພືດ​ເຄື່ອງ​ປູກ​ຂອງ​ຝັງ ທຸກໆ​ຊະນິດ​ນຳ​ອີກ; ພ້ອມ​ທັງ​ຄອບຄົວ​ຂອງ​ເຈົ້າ; ແລະ ຢາ​ເຣັດ​ອ້າຍ​ຂອງ​ເຈົ້າພ້ອມ​ທັງ​ຄອບຄົວ​ຂອງ​ລາວ​ອີກ; ແລະ ໝູ່​ເພື່ອນ​ຂອງ​ເຈົ້າພ້ອມ​ທັງ​ຄອບຄົວ​ຂອງ​ພວກ​ເຂົາ; ແລະ ໝູ່​ເພື່ອນ​ຂອງ​ຢາ​ເຣັດ​ພ້ອມ​ທັງ​ຄອບຄົວ​ຂອງ​ພວກ​ເຂົາ."},{"vNo":42,"txt":"ແລະ ເວລາ​ເຈົ້າ​ເຮັດ​ຕາມ​ນີ້​ແລ້ວ ເຈົ້າ​ຈົ່ງ​ນຳ​ໜ້າ​ພວກ​ເຂົາ​ລົງ​ໄປ​ຫາ​ຮ່ອມ​ພູ​ທາງ​ເໜືອ. ແລະ ເຮົາ​ຈະ​ພົບ​ກັບ​ເຈົ້າ​ຢູ່​ບ່ອນ​ນັ້ນ, ແລະ ເຮົາ​ຈະ​ນຳ​ທາງ​ເຈົ້າ​ໄປ​ຫາ​ແຜ່ນ​ດິນ​ອັນ​ປະ​ເສີດ​ເລີດ​ລ້ຳ​ກວ່າ​ແຜ່ນ​ດິນ​ທັງ​ໝົດ​ໃນ​ແຜ່ນ​ດິນ​ໂລກ."},{"vNo":43,"txt":"ແລະ ບ່ອນ​ນັ້ນເຮົາ​ຈະ​ໃຫ້​ພອນ​ແກ່​ເຈົ້າ ແລະ ລູກ​ຫລານ​ຂອງ​ເຈົ້າ, ແລະ ສະຖາປະນາ​ປະ​ເທດ​ທີ່​ຍິ່ງ​ໃຫຍ່​ນັ້ນ​ໄວ້​ໃຫ້​ເຮົາ​ຈາກ​ລູກ​ຫລານ​ຂອງ​ເຈົ້າ, ແລະ ຈາກ​ລູກ​ຫລານ​ຂອງ​ອ້າຍ​ຂອງ​ເຈົ້າ, ແລະ ຜູ້​ທີ່​ຈະ​ໄປ​ພ້ອມ​ກັບ​ເຈົ້າ, ແລະ ຈະ​ບໍ່​ມີ​ປະ​ເທດ​ໃດໆ​ໃນ​ຜືນ​ແຜ່ນດິນ​ໂລກ​ນີ້​ທີ່​ຈະ​ຍິ່ງ​ໃຫຍ່​ກວ່າ​ປະ​ເທດ ຊຶ່ງ​ເຮົາ​ຈະ​ສະຖາປະນາ​ໃຫ້​ຕົວ​ເຮົາ​ເອງ, ຈາກ​ລູກ​ຫລານ​ຂອງ​ເຈົ້າ. ແລະ ເຮົາ​ຈະ​ໃຫ້​ເຈົ້າດັ່ງ​ນີ້​ຍ້ອນ​ວ່າ​ເຈົ້າ​ໄດ້​ຂໍ​ເຮົາ​ເປັນ​ເວລາ​ອັນ​ຍາວ​ນານ."}]}