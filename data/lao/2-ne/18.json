{"heading":"ພຣະ​ຄຣິດ​ຈະ​ເປັນ​ເໝືອນ​ຫີນທີ່​ຕຳ​ຕີນ ແລະ ເປັນ​ເໝືອນ​ແຮ້ວ​ທີ່​ຫ້າງ​ໄວ້—ຈົ່ງ​ສະ​ແຫວງ​ຫາ​ພຣະຜູ້​ເປັນ​ເຈົ້າ​ບໍ່​ແມ່ນໝໍ​ດູ​ທີ່​ເວົ້າ​ພ່ຳ—ຈົ່ງ​ກັບ​ມາ​ຫາ​ກົດ ແລະ ປະຈັກ​ພະຍານ​ເພື່ອ​ເປັນ​ການ​ຊີ້​ນຳ—ປຽບ​ທຽບ​ກັບ​ເອ​ຊາ​ຢາ 8. ປະມານ 559–545 ປີ ກ່ອນ ຄ.ສ.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"2 ນີ​ໄຟ ໑໘","verses":[{"vNo":"1 ","txt":"ຍິ່ງ​ໄປ​ກວ່າ​ນັ້ນ, ພຣະ​ຄຳ​ຂອງ​ພຣະຜູ້​ເປັນ​ເຈົ້າ​ໄດ້​ກ່າວ​ກັບ​ຂ້າພະ​ເຈົ້າວ່າ: ເຈົ້າຈົ່ງ​ເອົາ​ແຜ່ນ​ໜັງ​ກໍ້​ໃຫຍ່​ມາ, ແລະ ຂຽນ​ດ້ວຍ​ປາກກາ​ຂອງ​ມະນຸດ​ໃສ່​ໃນ​ນັ້ນວ່າ, ມາ​ເຮີ​ຊາ​ລານ​ຫັດ​ສະ​ບັດ."},{"vNo":"2 ","txt":"ແລະ ຂ້າພະ​ເຈົ້າ​ໄດ້​ນຳ​ເອົາ​ພະຍານ​ທີ່​ຊື່ສັດ​ມາ​ເຮັດ​ບັນທຶກກັບ​ຂ້າພະ​ເຈົ້າຄື, ອູ​ລິ​ອາ ຜູ້​ເປັນ​ປະ​ໂລຫິດ, ແລະ ຊາ​ກາ​ລິ​ຢາ, ລູກ​ຊາຍ​ຂອງ​ເຢ​ເບ​ເຣ​ກີ​ຢາ."},{"vNo":"3 ","txt":"ແລະ ຂ້າພະ​ເຈົ້າ​ໄດ້​ສົມສູ່​ຢູ່​ຮ່ວມ​ກັບ​ເມຍ​ຂອງ​ຂ້າພະ​ເຈົ້າ; ແລະ ນາງ​ໄດ້​ຕັ້ງທ້ອງ; ແລະ ໄດ້​ຄອດ​ລູກ​ມາ​ເປັນ​ຊາຍ. ພຣະຜູ້​ເປັນ​ເຈົ້າບອກ​ຂ້າພະ​ເຈົ້າວ່າ: ຈົ່ງ​ເອີ້ນ​ຊື່​ຂອງ​ລາວ​ວ່າ ມາ​ເຮີ​ຊາ​ລານ​ຫັດ​ສະ​ບັດ."},{"vNo":"4 ","txt":"ຈົ່ງ​ເບິ່ງ, ກ່ອນ​ເດັກນ້ອຍ​ຜູ້​ນີ້​ໃຫຍ່​ຂຶ້ນມາ​ພໍ​ຮູ້ຈັກ​ເອີ້ນ​ບິດາ​ມານ​ດາ​ໄດ້, ຊັບ​ສົມບັດ​ທັງ​ໝົດ​ໃນ​ເມືອງ​ດາ​ມາ​ກັດ ແລະ ຂອງ​ທີ່​ຍາດ​ຊີງ​ມາ​ໄດ້​ຈາກ​ຊາ​ມາ​ເຣຍ​ຈະ​ຖືກ​ກະສັດ​ອັດ​ຊີ​ເຣຍ​ຍຶດ​ເອົາ​ໄປ​ໝົດ."},{"vNo":"5 ","txt":"ພຣະຜູ້​ເປັນ​ເຈົ້າ​ໄດ້​ກ່າວ​ກັບ​ຂ້າພະ​ເຈົ້າອີກ​ວ່າ:"},{"vNo":"6 ","txt":"ຍ້ອນ​ວ່າ​ຜູ້ຄົນ​ພວກນີ້​ໄດ້ປະຕິ​ເສດ​ສາຍນ້ຳຊີ​ໂລອາທີ່​ງຽບ​ສະຫງັດ, ແລະ ສັ່ນ​ເຊັນ​ຕໍ່ໜ້າ​ກະສັດ​ເຣ​ສິນ ແລະ ລູກ​ຊາຍ​ຂອງ​ເຣ​ມາ​ລີ​ຢາ;"},{"vNo":"7 ","txt":"ແລ້ວ​ດັ່ງນັ້ນ, ຈົ່ງເບິ່ງ, ພຣະຜູ້​ເປັນ​ເຈົ້າຈະ​ນຳ​ເອົາ​ນ້ຳຈາກ​ແມ່ນ້ຳທີ່​ໄຫລ​ແຮງ, ແລະ ຫລາຍ​ສາຍ​ມາ​ຫາ​ພວກ​ເຂົາ​ຈົນກະທັ້ງກະສັດ​ຂອງ​ອັດ​ຊີ​ເຣຍ ແລະ ລັດສະໝີ​ພາບ​ທັງ​ໝົດ​ຂອງ​ເພິ່ນ; ແລະ ເພິ່ນ​ຈະ​ຂ້າມ​ຫ້ວຍ ແລະ ຝັ່ງ​ທັງ​ໝົດ​ຂອງ​ເພິ່ນ."},{"vNo":"8 ","txt":"ແລະ ເພິ່ນ​ຈະ​ໄຫລ​ຜ່ານ​ຢູດາ​ໄປ; ເພິ່ນ​ຈະ​ໄຫລ ແລະ ຖ້ວມ​ຈົນ​ເຖິງ​ພຽງ​ຄໍ, ແລະ ການ​ກາງ​ປີກ​ຂອງ​ເພິ່ນ​ຈະ​ເຕັມ​ຄວາມ​ກວ້າງ​ຂອງ​ແຜ່ນດິນ​ຂອງ​ພຣະ​ອົງ, ໂອ້ ເອ​ມາ​ນູ​ເອນ."},{"vNo":"9 ","txt":"ຈົ່ງ​ພາກັນ​ຢ້ານ​ກົວ​ເຖີດ, ໂອ້ ຊົນ​ຊາດ​ທັງຫລາຍ​ເອີຍ, ເຈົ້າຈະ​ຖືກ​ຫັກ​ເປັນ​ຊິ້ນ​ສ່ວນ; ແລະ ບັນດາ​ປະ​ເທດ​ໄກ​ທັງ​ໝົດ​ຈົ່ງ​ຟັງ​ເດີ້; ແລະ ຕຽມ​ຕົວ​ໄວ້​ເຖີດ ແລະ ເຈົ້າຈະ​ຖືກ​ຫັກ​ເປັນ​ຊິ້ນ​ສ່ວນ; ຈົ່ງ​ຕຽມຕົວ​ໄວ້​ເຖີດ, ແລະ ເຈົ້າຈະ​ຖືກ​ຫັກ​ເປັນ​ຊິ້ນ​ສ່ວນ."},{"vNo":"10 ","txt":"ຈົ່ງ​ວາງ​ແຜນ​ກັນ ແຕ່​ມັນຈະ​ບໍ່​ສຳ​ເລັດ, ເວົ້າ​ແຕ່​ຈະ​ບໍ່​ມີ​ປະ​ໂຫຍດ; ເພາະ​ພຣະ​ເຈົ້າຢູ່​ກັບ​ພວກ​ເຮົາ​ແລ້ວ."},{"vNo":"11 ","txt":"ເພາະພຣະຜູ້​ເປັນ​ເຈົ້າ​ໄດ້​ເຕືອນ​ຂ້າພະ​ເຈົ້າດ້ວຍ​ລິດ​ທາ​ນຸພາບ​ອັນ​ຍິ່ງ​ໃຫຍ່​ຂອງ​ພຣະ​ອົງ, ແລະ ສອນ​ຂ້າພະ​ເຈົ້າວ່າ ບໍ່​ຄວນ​ຕາມ​ທາງ​ທີ່​ຜູ້ຄົນພວກນີ້​ເຮັດ, ໂດຍ​ກ່າວ​ວ່າ:"},{"vNo":"12 ","txt":"ເຈົ້າຢ່າຮ່ວມ​ແຜນການ​ກະບົດ​ກັບ​ຜູ້ຄົນ​ພວກນີ້​ເລີຍ, ແລະ​ຢ່າ​ຢ້ານ​ກົວ​ສິ່ງ​ທີ່​ພວກ​ເຂົາ​ຢ້ານ​ກົວ ຫລື ຢ່າ​ໄດ້​ຕົກ​ໃຈ​ເລີຍ."},{"vNo":"13 ","txt":"ຖະຫວາຍ​ຄວາມ​ສັກສິດ​ແດ່​ອົງ​ຈອມ​ໂຍທາ​ເຖີດ, ແລະ ໃຫ້​ພຣະ​ອົງ​ເປັນ​ທີ່​ຢ້ານ​ກົວ​ຂອງ​ເຈົ້າ, ແລະ ໃຫ້​ພຣະ​ອົງ​ເປັນ​ທີ່​ໜ້າ​ເກງ​ຂາມ​ຂອງ​ເຈົ້າ."},{"vNo":"14 ","txt":"ແລະ ພຣະ​ອົງ​ເປັນ​ຮົ່ມ​ໂພ​ລີ້​ໄພ; ແຕ່​ເປັນ​ເໝືອນ​ຫີນ​ທີ່​ຕຳ​ຕີນ, ແລະ ເປັນ​ເໝືອນ​ແຮ້ວ​ທີ່​ຫ້າງ​ໃສ່​ອິດ​ສະ​ຣາ​ເອນ ແລະ ເຢຣູ​ຊາເລັມ."},{"vNo":"15 ","txt":"ແລະ ຄົນ​ເປັນ​ຈຳນວນ​ຫລວງຫລາຍ​ໃນ​ບັນດາ​ພວກ​ເຂົາ​ຈະ​ເຕະ​ສະດຸດ ແລະ ລົ້ມລົງ, ແລະ ຖືກ​ບ້ວງ​ແຮ້ວ ແລະ ລົ້ມລົງ​ເປັນ​ບາດ​ແຜ ແລະ ຖືກ​ພາ​ຕົວ​ໄປ."},{"vNo":"16 ","txt":"ຈົ່ງ​ຜູກ​ມັດ​ປະຈັກ​ພະຍານ​ໄວ້, ຈົ່ງ​ຜະ​ນຶກ​ກົດ​ໄວ້​ໃນ​ບັນດາ​ສານຸສິດ​ຂອງ​ເຮົາ."},{"vNo":"17 ","txt":"ແລະ ຂ້າພະ​ເຈົ້າຈະ​ລໍຖ້າ​ພຣະຜູ້​ເປັນ​ເຈົ້າທີ່​ເຊື່ອງ​ພຣະພັກ​ຈາກ​ເຊື້ອສາຍ​ຂອງ​ຢາ​ໂຄບ, ແລະ ຂ້າພະ​ເຈົ້າຈະ​ຊອກ​ຫາ​ພຣະ​ອົງ."},{"vNo":"18 ","txt":"ຈົ່ງ​ເບິ່ງ, ຂ້າພະ​ເຈົ້າ ແລະ ລູກ​ຫລານ​ທີ່​ພຣະຜູ້​ເປັນ​ເຈົ້າ​ປະທານ​ໃຫ້​ຂ້າພະ​ເຈົ້າ​ເພື່ອ​ເປັນ​ເຄື່ອງ​ໝາຍ ແລະ ເພື່ອ​ເປັນ​ການ​ແປກ​ປະ​ຫລາດ​ໃນ​ອິດ​ສະ​ຣາ​ເອນ ອັນ​ມາ​ຈາກ​ຈອມ​ໂຍທາ, ຜູ້​ປະ​ທັບ​ຢູ່​ເທິງ​ພູ​ສີ​ໂອນ."},{"vNo":"19 ","txt":"ແລະ ເມື່ອ​ພວກເຂົາ​ຈະ​ບອກ​ກັບ​ພວກ​ທ່ານ​ວ່າ: ຈົ່ງ​ຊອກ​ຫາ​ຄົນ​ທີ່​ລ້ຽງ​ວິນ​ຍານ, ແລະ ໝໍ​ດູ​ທີ່​ເວົ້າພ່ຳ ແລະ ຈົ່ມ​ພຶມພຳຢູ່​ໃນ​ລຳ​ຄໍ—ເປັນ​ການ​ສົມຄວນ​ແລ້ວ​ບໍ​ທີ່​ຜູ້​ຄົນ​ບໍ່​ຊອກ​ຫາ​ພຣະ​ເຈົ້າຂອງ​ພວກ​ເຂົາ ເພື່ອ​ຜູ້​ທີ່​ມີ​ຊີວິດ​ຈະ​ໄດ້​ຍິນ​ຈາກ​ຜູ້​ຕາຍ?"},{"vNo":"20 ","txt":"ຊອກ​ຫາ​ກົດ ແລະ ປະຈັກ​ພະ​ຍານ; ແລະ ຖ້າ​ຫາກ​ພວກ​ເຂົາ​ບໍ່​ເວົ້າຕາມພຣະ​ຄຳ​ນີ້, ກໍ​ຍ້ອນ​ວ່າ​ມັນ​ບໍ່​ມີ​ຄວາມ​ສະຫວ່າງ​ຢູ່​ໃນ​ຕົວ​ຂອງ​ພວກ​ເຂົາ."},{"vNo":"21 ","txt":"ແລະ ພວກ​ເຂົາ​ຈະ​ຊັດ​ເຊ​ພະ​ເນ​ຈອນ​ໄປ​ທົ່ວ​ທັງ​ປະ​ເທດ​ດ້ວຍ​ຄວາມ​ໝົດ​ຫວັງ ແລະ ອຶດ​ຢາກ​ເມື່ອ​ພວກ​ເຂົາ​ຫິວ​ຢາກກິນ, ພວກ​ເຂົາ​ຈະ​ຄຽດ​ແຄ້ນ ແລະ ສາບ​ແຊ່ງ​ກະສັດ​ກັບ​ພຣະ​ເຈົ້າຂອງ​ພວກ​ເຂົາ ແລະ ແຫງນ​ໜ້າ​ຂຶ້ນຟ້າ."},{"vNo":"22 ","txt":"ແລະ ພວກ​ເຂົາ​ຈະ​ຫລຽວ​ເບິ່ງ​ໂລກ ແລະ ເຫັນ​ຄວາມ​ຫຍຸ້ງຍາກ, ແລະ ຄວາມ​ມືດ, ພວກ​ເຂົາ​ຈະ​ຖືກ​ຂັບ​ໄລ່​ເຂົ້າ​ໄປ​ໃນ​ຄວາມ​ມືດ​ອັນ​ໜ້າ​ຢ້ານ​ກົວ​ນັ້ນ, ແຕ່​ຈະ​ໜີ​ໄປ​ໃຫ້​ພົ້ນຈາກ​ເວລາ​ຍາກ​ລຳບາກ​ນີ້​ບໍ່​ໄດ້."}]}