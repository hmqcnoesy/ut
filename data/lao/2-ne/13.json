{"heading":"ຢູດາ ແລະ ເຢຣູ​ຊາເລັມ​ຈະ​ຖືກ​ທຳລາຍ​ເພາະ​ການ​ບໍ່​ເຊື່ອ​ຟັງ​ຂອງ​ພວກ​ເຂົາ—ພຣະຜູ້​ເປັນ​ເຈົ້າອ້ອນວອນ​ເພື່ອ ແລະ ພິພາກສາ​ຜູ້​ຄົນ​ຂອງ​ພຣະ​ອົງ—ທິດາ​ຂອງ​ສີ​ໂອນ​ຖືກ​ສາບ​ແຊ່ງ ແລະ ທໍລະມານ​ເພາະ​ຄວາມ​ເປັນ​ຢູ່​ທາງ​ໂລກ​ຂອງ​ພວກ​ເຂົາ—ປຽບທຽບກັບ​ເອ​ຊາ​ຢາ 3. ປະມານ 559–545 ປີ ກ່ອນ ຄ.ສ.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2 ນີ​ໄຟ ໑໓","verses":[{"vNo":"1 ","txt":"ເພາະ​ຈົ່ງ​ເບິ່ງ, ພຣະຜູ້​ເປັນ​ເຈົ້າ, ຈອມ​ໂຍທາ​ຈະ​ເອົາ​ສິ່ງ​ທີ່​ຄ້ຳ​ຈູນ​ຊີວິດ​ເຊັ່ນ, ອາຫານ​ທັງໝົດ ແລະ ນ້ຳທີ່​ມີ​ທັງ​ໝົດ​ອອກ​ຈາກ​ເຢຣູ​ຊາເລັມ ແລະ ຈາກ​ຢູດາ—"},{"vNo":"2 ","txt":"ຜູ້​ຍິ່ງ​ໃຫຍ່ ແລະ ນັກຮົບ, ຜູ້​ຕັດສິນ, ແລະ ສາດສະດາ, ຜູ້​ທຳນາຍ, ແລະ ຜູ້​ອາວຸ​ໂສ;"},{"vNo":"3 ","txt":"ນາຍຮ້ອຍ, ແລະ ຜູ້​ທີ່​ມີ​ກຽດ, ຜູ້ປຶກ​ສາ, ແລະ ຜູ້​ຫລິ້ນ​ກົນທີ່​ມີ​ຝີ​ມື​ດີ, ແລະ ນັກ​ເວົ້າທີ່​ມີ​ໂວຫານ."},{"vNo":"4 ","txt":"ແລະ ເຮົາ​ຈະ​ກະທຳ​ໃຫ້​ເດັກນ້ອຍ​ເປັນ​ເຈົ້າຊາຍ​ຂອງ​ພວກ​ເຂົາ, ແລະ ເດັກ​ເກີດ​ໃໝ່​ຈະ​ປົກຄອງ​ພວກ​ເຂົາ."},{"vNo":"5 ","txt":"ແລະ ທຸກ​ຄົນ​ຈະ​ຖືກຂົ່ມ​ເຫັງ​ໂດຍ​ພວກ​ກັນ​ເອງ, ແລະ ໂດຍ​ເພື່ອນ​ບ້ານ​ໃກ້​ຄຽງ​ຂອງ​ຕົນ; ເດັກນ້ອຍ​ຈະ​ປະພຶດ​ອວດດີ​ຕໍ່​ຜູ້​ອາວຸ​ໂສ, ແລະ ຄົນ​ຊົ່ວ​ຈະ​ຕໍ່ຕ້ານ​ຄົນ​ມີ​ກຽດ."},{"vNo":"6 ","txt":"ເມື່ອ​ຄົນ​ຜູ້​ໜຶ່ງ​ຈະ​ຍຶດຕົວ​ພີ່ນ້ອງ​ຂອງ​ເຂົາ​ໄວ້​ໃນ​ເຮືອນ​ຂອງ​ບິດາ​ຂອງ​ເຂົາ, ແລະ ຈະ​ເວົ້າວ່າ: ເຈົ້າມີ​ເສື້ອ​ຜ້າ​ແລ້ວ, ຂໍ​ໃຫ້​ເຈົ້າ​ເປັນ​ຜູ້ນຳ​ຂອງ​ເຮົາ​ເຖີດ, ແລະ ຢ່າ​ໃຫ້​ຄວາມ​ຫາຍຍະນະ​ເກີດ​ຈາກ​ມື​ຂອງ​ເຈົ້າ—"},{"vNo":"7 ","txt":"ໃນ​ມື້ນັ້ນ​ເຂົາ​ຈະ​ຄັດຄ້ານ​ໂດຍ​ກ່າວ​ວ່າ: ເຮົາ​ຈະ​ບໍ່​ເປັນ​ຜູ້​ປິ່ນປົວ​ເພາະວ່​າ​ໃນ​ເຮືອນ​ຂອງ​ເຮົາ​ບໍ່​ມີ​ອາຫານ ຫລື ເຄື່ອງນຸ່ງ​ຫົ່ມ; ຢ່າ​ເຮັດ​ໃຫ້​ເຮົາ​ເປັນ​ຜູ້​ປົກຄອງ​ຜູ້​ຄົນ​ເລີຍ."},{"vNo":"8 ","txt":"ເພາະ​ເຢຣູ​ຊາເລັມ​ພິນາດ​ແລ້ວ, ແລະ ຢູດາ​ກໍ​ຕົກ​ແລ້ວ, ເພາະ​ວາຈາ​ຂອງ​ພວກ​ເຂົາ ແລະ ການ​ກະທຳ​ຂອງ​ພວກ​ເຂົາ​ທີ່​ຕໍ່ຕ້ານ​ພຣະຜູ້​ເປັນ​ເຈົ້າ, ເຮັດ​ໃຫ້​ຂຸ່ນ​ເຄືອງ​ພຣະ​ເນດ​ແຫ່ງ​ລັດ​ສະໝີ​ພາບ​ຂອງ​ພຣະ​ອົງ."},{"vNo":"9 ","txt":"ການ​ສະ​ແດງ​ສີ​ໜ້າ​ຂອງ​ພວກ​ເຂົາ​ເປັນ​ພະ​ຍານ​ກ່າວ​ໂທດ​ພວກ​ເຂົາ, ແລະ ປະ​ກາດ​ບາບ​ຂອງ​ພວກ​ເຂົາ​ເປັນ​ຄື​ກັນ​ກັບ​ໂຊ​ໂດມ, ແລະ ພວກ​ເຂົາ​ຈະ​ລີ້​ຊ່ອນ​ບໍ່​ໄດ້. ວິບັດ​ແກ່​ຈິດ​ວິນ​ຍານ​ຂອງ​ພວກ​ເຂົາ, ເພາະ​ພວກ​ເຂົາ​ໃຫ້​ລາງ​ວັນ​ຄວາມ​ຊົ່ວ​ແກ່​ຕົວ!"},{"vNo":"10 ","txt":"ຈົ່ງ​ເວົ້າກັບ​ຄົນ​ຊອບ​ທຳ​ວ່າ ເຂົາ​ທັງຫລາຍ​ຈະ​ເປັນ​ສຸກ; ເພາະ​ພວກ​ເຂົາ​ຈະ​ໄດ້​ຮັບ​ຜົນ​ຂອງ​ການ​ກະທຳ​ຂອງ​ພວກ​ເຂົາ​ເອງ."},{"vNo":"11 ","txt":"ວິບັດ​ແກ່​ຄົນ​ຊົ່ວ ເພາະ​ເຂົາ​ຈະ​ຕາຍ; ເພາະລາງວັນ​ຈາກ​ມື​ຂອງ​ເຂົາ​ຈະ​ມາສູ່​ເຂົາ!"},{"vNo":"12 ","txt":"ແລະ ຜູ້​ຄົນ​ຂອງ​ເຮົາ, ເດັກນ້ອຍ​ເປັນ​ຜູ້​ຂົ່ມ​ເຫັງ​ພວກ​ເຂົາ, ແລະ ຜູ້ຍິງ​ປົກຄອງ​ພວກ​ເຂົາ. ໂອ້ ຜູ້​ຄົນ​ຂອງ​ເຮົາ, ເຂົາ​ທີ່​ຈະ​ນຳພາ​ເຈົ້າ​ເປັນ​ເຫດ​ໃຫ້​ເຈົ້າຫລົງ​ຜິດ ແລະ ທຳລາຍ​ທາງ​ເດີນ​ຂອງ​ເຈົ້າ."},{"vNo":"13 ","txt":"ພຣະຜູ້​ເປັນ​ເຈົ້າຢືນ​ຂຶ້ນ​ເພື່ອ​ສາບານ ແລະ ຢືນ​ຂຶ້ນ​ເພື່ອ​ພິພາກສາ​ຜູ້​ຄົນ."},{"vNo":"14 ","txt":"ພຣະຜູ້​ເປັນ​ເຈົ້າຈະ​ເຂົ້າມາ​ໃນ​ການ​ພິພາກສາ​ພ້ອມ​ດ້ວຍ​ຜູ້​ອາວຸ​ໂສ​ຂອງ​ຜູ້​ຄົນ​ຂອງ​ພຣະ​ອົງ ແລະ ເຈົ້າຊາຍ​ຂອງ​ພວກ​ນັ້ນ; ເພາະ​ເຈົ້າ​ໄດ້​ກິນ​ສວນ​ອະ​ງຸ່ນ​ເຂົ້າ​ໄປ ແລະ ຂອງ​ທີ່​ປຸ້ນ​ມາ​ຈາກ​ຄົນ​ຍາກຈົນ​ກໍ​ຢູ່​ໃນ​ບ້ານ​ຂອງ​ເຈົ້າ."},{"vNo":"15 ","txt":"ເຈົ້າໝາຍ​ຄວາມ​ວ່າ​ແນວ​ໃດ? ເຈົ້າຟາດ​ຟັນ​ຜູ້​ຄົນ​ຂອງ​ເຮົາ​ເປັນ​ຕ່ອນໆ, ແລະ ບົດ​ໜ້າ​ຂອງ​ຄົນ​ຍາກຈົນ, ພຣະ​ເຈົ້າຈອມ​ໂຍທາ​ກ່າວ."},{"vNo":"16 ","txt":"ຍິ່ງ​ໄປ​ກວ່າ​ນັ້ນ, ພຣະຜູ້​ເປັນ​ເຈົ້າ​ໄດ້​ກ່າວ​ວ່າ: ຍ້ອນ​ວ່າ​ລູກ​ສາວ​ຂອງ​ສີ​ໂອນ ຊຶ່ງ​ເປັນ​ຄົນ​ຈອງຫອງ, ແລະ ຍ່າງ​ຍື່ນ​ຄໍ​ໄປ​ທາງ​ໜ້າ ແລະ ເຮັດ​ຕາ​ຢົ້ວຢວນ, ຍ່າງ​ເສ​ເພ​ໄປ, ແລະ ເຮັດ​ບາດຕີນ​ດັງ​ຕຶ້ງຕັ້ງ—"},{"vNo":"17 ","txt":"ດັ່ງນັ້ນ ພຣະຜູ້​ເປັນ​ເຈົ້າ ຈະ​ລົງ​ທັນ​ໃຫ້​ກະ​ໂຈມ​ໃນ​ຫົວ​ຂອງ​ລູກ​ສາວ​ຂອງ​ສີ​ໂອນ​ເປັນ​ເກັດ, ແລະ ພຣະ​ຜູ້​ເປັນ​ເຈົ້າຈະ​ພົບ​ເຫັນ​ສ່ວນ​ລຶກລັບ​ຂອງ​ພວກ​ເຂົາ."},{"vNo":"18 ","txt":"ໃນ​ມື້ນັ້ນ ພຣະຜູ້​ເປັນ​ເຈົ້າຈະ​ເອົາ​ຄວາມ​ກ້າຫານ​ຂອງ​ເຄື່ອງ​ປະດັບ​ທີ່ມີ​ສຽງ​ຂອງ​ພວກ​ເຂົາ, ແລະ ໝວກ, ແລະ ສາຍ​ຄໍ​ຄື​ກັນ​ກັບ​ດວງ​ເດືອນ​ໄປ;"},{"vNo":"19 ","txt":"ສ້ອຍ​ຄໍ ແລະ ສ້ອຍ​ແຂນ, ແລະ ຜ້າ​ຄຸມ;"},{"vNo":"20 ","txt":"ໝວກ, ແລະ ເຄື່ອງ​ປະດັບ​ຂາ, ແລະ ຜ້າ​ມັດ​ຜົມ, ແລະ ແຜ່ນ​ປະດັບ, ແລະ ຕຸ້ມຫູ;"},{"vNo":"21 ","txt":"ແຫວນ, ແລະ ເຄື່ອງ​ເອ້​ປະດັບ​ດັງ;"},{"vNo":"22 ","txt":"ເສື້ອ​ຜ້າ​ເປັນ​ຊຸດ​ທີ່​ປ່ຽນ​ຖ່າຍ​ໄດ້, ແລະ ເສື້ອ​ຄຸມ, ແລະ ຜ້າ​ປົກ​ຫົວ, ແລະ ກິບໜີບ​ຜົມ;"},{"vNo":"23 ","txt":"ແວ່ນ, ແລະ ຜ້າ​ລີ​ນິນ​ເນື້ອ​ດີ, ແລະ ຜ້າຄຸມ, ແລະ ຜ້າ​ປົກ​ໜ້າ."},{"vNo":"24 ","txt":"ແລະ ເຫດການ​ໄດ້​ບັງ​ເກີດ​ຂຶ້ນ, ແທນ​ກິ່ນ​ຫອມ​ຫວນ​ຈະ​ເປັນ​ກິ່ນ​ເໝັນ; ແທນ​ຜ້າ​ຄຽນ​ແອວຈະ​ເປັນ​ຜ້າ​ຂາດ​ສ້ອຍ; ແລະ ແທນ​ຜົມ​ຕົກ​ແຕ່ງ​ຢ່າງ​ດີຈະ​ເປັນ​ຫົວລ້ານ; ແທນ​ຜ້າຄຸມ​ທ້ອງ​ຈະ​ເປັນ​ກະສອບ​ຜ້າ; ການ​ເຜົາ​ໃໝ້​ແທນ​ຄວາມ​ສວຍ​ງາມ."},{"vNo":"25 ","txt":"ພວກ​ຜູ້​ຊາຍ​ຂອງ​ເຈົ້າ​ຈະ​ລົ້ມ​ຕາຍ​ດ້ວຍ​ດາບ​ກັບ​ຜູ້ຍິ່ງ​ໃຫຍ່​ຂອງ​ເຈົ້າ​ໃນ​ສົງຄາມ."},{"vNo":"26 ","txt":"ແລະ ປະຕູ​ຂອງ​ນາງ​ຈະ​ຮ້ອງ​ໄຫ້ ແລະ ເປັນ​ທຸກ; ແລະ ນາງ​ຈະ​ຢູ່​ໂດດດ່ຽວ, ແລະ ນັ່ງ​ຢູ່​ພື້ນ​ດິນ."}]}