{"heading":"ຢາ​ໂຄບ​ໄດ້​ເຫັນ​ພຣະຜູ້​ໄຖ່​ຂອງ​ລາວ—ກົດ​ຂອງ​ໂມ​ເຊ​ສະ​ແດງ​ເຖິງພຣະ​ຄຣິດ ແລະ ພິສູດ​ວ່າ ພຣະ​ອົງ​ຈະ​ສະ​ເດັດ​ມາ. ປະມານ 559–545 ປີ ກ່ອນ ຄ.ສ.","prevAbbr":"2-ne","nextAbbr":"2-ne","prevNo":10,"nextNo":12,"chapterTitle":"2 ນີ​ໄຟ 11","prevTitle":"2 ນີ​ໄຟ 10","nextTitle":"2 ນີ​ໄຟ 12","verses":[{"vNo":1,"txt":"ແລະ ບັດ​ນີ້, ຢາ​ໂຄບ​ໄດ້​ເວົ້າອີກ​ຫລາຍ​ເລື່ອງ​ກັບ​ຄົນ​ຂອງ​ຂ້າພະ​ເຈົ້າ​ໃນ​ເວລາ​ນັ້ນ; ເຖິງ​ຢ່າງ​ໃດ​ກໍ​ຕາມ, ຂ້າພະ​ເຈົ້າ​ໄດ້​ບັນທຶກ​ໄວ້​ພຽງ​ແຕ່​ເລື່ອງ​ເຫລົ່າ​ນີ້, ເພາະ​ເລື່ອງ​ທີ່​ບັນທຶກ​ໄວ້​ພຽງພໍ​ສຳລັບ​ຂ້າພະ​ເຈົ້າ."},{"vNo":2,"txt":"ແລະ ບັດ​ນີ້ຂ້າພະ​ເຈົ້ານີ​ໄຟ​ໄດ້​ບັນທຶກ​ຄຳ​ເວົ້າຂອງ​ເອຊາ​ຢາ​ອີກ, ເພາະ​ຈິດ​ວິນ​ຍານ​ຂອງ​ຂ້າພະ​ເຈົ້າພໍ​ໃຈ​ໃນ​ຄຳ​ເວົ້າຂອງ​ເພິ່ນ. ເພາະ​ຂ້າພະ​ເຈົ້າຈະ​ປຽບທຽບ​ຄຳ​ເວົ້າຂອງ​ເພິ່ນ​ກັບ​ຄົນ​ຂອງ​ຂ້າພະ​ເຈົ້າ, ແລະ ຂ້າພະ​ເຈົ້າຈະ​ສົ່ງ​ອອກ​ໄປ​ເຖິງ​ລູກ​ຫລານ​ຂອງ​ຂ້າພະ​ເຈົ້າທັງ​ໝົດ, ເພາະ​ເພິ່ນ​ໄດ້​ເຫັນ​ພຣະຜູ້​ໄຖ່​ຂອງ​ຂ້າພະ​ເຈົ້າ​ແທ້ໆ ເໝືອນ​ດັ່ງ​ຂ້າພະ​ເຈົ້າ​ໄດ້​ເຫັນ​ພຣະ​ອົງ."},{"vNo":3,"txt":"ແລະ ນ້ອງ​ຊາຍ​ຂອງ​ຂ້າພະ​ເຈົ້າຢາ​ໂຄບກໍ​ໄດ້​ເຫັນ​ພຣະ​ອົງ​ຄື​ກັນ​ກັບ​ຂ້າພະ​ເຈົ້າ​ໄດ້​ເຫັນ​ພຣະ​ອົງ; ສະນັ້ນ, ຂ້າພະ​ເຈົ້າຈະ​ສົ່ງ​ຄຳ​ເວົ້າຂອງ​ຄົນ​ທັງ​ສອງ​ອອກ​ໄປ​ເຖິງ​ລູກ​ຫລານ​ຂອງ​ຂ້າພະ​ເຈົ້າ ເພື່ອ​ພິສູດ​ກັບ​ພວກ​ເຂົາ​ວ່າ ຄຳ​ເວົ້າຂອງ​ຂ້າພະ​ເຈົ້າ​ເປັນຄວາມ​ຈິງ. ສະນັ້ນ, ໂດຍ​ຄຳ​ເວົ້າຂອງ​ຄົນ​ສາມ​ຄົນ, ພຣະ​ເຈົ້າ​ໄດ້​ກ່າວ​ວ່າ ເຮົາ​ຈະ​ສະຖາປະນາ​ຄຳ​ເວົ້າຂອງ​ເຮົາ. ເຖິງ​ຢ່າງ​ໃດ​ກໍ​ຕາມ, ພຣະ​ເຈົ້າຍັງ​ໄດ້​ສົ່ງ​ພະຍານ​ມາ​ອີກ, ແລະ ພຣະ​ອົງ​ພິສູດ​ພຣະ​ຄຳ​ຂອງ​ພຣະ​ອົງ​ທັງ​ໝົດ."},{"vNo":4,"txt":"ຈົ່ງ​ເບິ່ງ, ຈິດ​ວິນ​ຍານ​ຂອງ​ຂ້າພະ​ເຈົ້າພໍ​ໃຈ​ໃນ​ການ​ພິ​ສູດ​ຄວາມ​ຈິງ​ຂອງ​ການສະ​ເດັດ​ມາ​ຂອງ​ພຣະ​ຄຣິດ​ຕໍ່​ຄົນ​ຂອງ​ຂ້າພະ​ເຈົ້າ ເພື່ອ​ຈຸດ​ມຸ້ງ​ໝາຍ​ນີ້​ຈຶ່ງ​ມີ​ກົດ​ຂອງ​ໂມ​ເຊ​ໃຫ້​ໄວ້; ແລະ ທຸກ​ຢ່າງ​ທີ່​ພຣະ​ເຈົ້າ​ປະທານ​ໃຫ້​ມະນຸດ​ນັບ​ຕັ້ງ​ແຕ່​ການ​ເລີ່ມ​ຕົ້ນ​ຂອງ​ໂລກ​ມາ​ເປັນ​ການ​ສະ​ແດງ​ເຖິງ​ພຣະ​ອົງ."},{"vNo":5,"txt":"ແລະ ຈິດ​ວິນ​ຍານ​ຂອງ​ຂ້າພະ​ເຈົ້າພໍ​ໃຈ​ໃນ​ພັນທະ​ສັນຍາ​ຂອງ​ພຣະຜູ້​ເປັນ​ເຈົ້າອີກ ຊຶ່ງພຣະ​ອົງ​ໄດ້​ເຮັດ​ໄວ້​ກັບ​ບັນພະບຸລຸດ​ຂອງ​ພວກ​ເຮົາ; ແທ້​ຈິງ​ແລ້ວ, ຈິດ​ວິນ​ຍານ​ຂອງ​ຂ້າພະ​ເຈົ້າພໍ​ໃຈ​ໃນ​ພຣະ​ຄຸນ​ຂອງ​ພຣະ​ອົງ, ແລະ ໃນ​ຄວາມ​ຍຸດ​ຕິ​ທຳ​ຂອງ​ພຣະ​ອົງ, ແລະ ພຣະ​ອຳນາດ ແລະ ພຣະ​ເມດ​ຕາ​ໃນ​ແຜນ​ອັນ​ຍິ່ງ​ໃຫຍ່ ແລະ ນິລັນດອນ​ແຫ່ງ​ການ​ປົດ​ປ່ອຍຈາກ​ຄວາມ​ຕາຍ."},{"vNo":6,"txt":"ແລະ ຈິດ​ວິນ​ຍານ​ຂອງ​ຂ້າພະ​ເຈົ້າພໍ​ໃຈ​ໃນ​ການ​ພິສູດ​ຕໍ່​ຜູ້​ຄົນ​ຂອງ​ຂ້າພະ​ເຈົ້າວ່າ ຖ້າ​ຫາກ​ພຣະ​ຄຣິດ​ບໍ່​ສະ​ເດັດ​ມາ ມະນຸດ​ທຸກ​ຄົນ​ຈະ​ຕ້ອງ​ຕາຍ."},{"vNo":7,"txt":"ເພາະ​ຖ້າ​ຫາກ​ບໍ່​ມີ​ພຣະ​ຄຣິດ​ແລ້ວ ກໍ​ບໍ່​ມີ​ພຣະ​ເຈົ້າ; ແລະ ຖ້າ​ຫາກ​ບໍ່​ມີ​ພຣະ​ເຈົ້າ, ພວກ​ເຮົາ​ກໍ​ບໍ່​ເປັນ​ຢູ່​ເພາະ​ການ​ສ້າງ​ຈະ​ມີ​ບໍ່​ໄດ້. ແຕ່​ມີ​ພຣະ​ເຈົ້າ ແລະ ພຣະ​ອົງ​ຄື​ພຣະ​ຄຣິດ ແລະ ພຣະ​ອົງ​ຈະ​ສະ​ເດັດ​ມາ​ໃນ​ຄວາມ​ສົມບູນ​ແຫ່ງ​ວັນ​ເວລາ​ຂອງ​ພຣະ​ອົງ."},{"vNo":8,"txt":"ແລະ ບັດ​ນີ້ຂ້າພະ​ເຈົ້າຂຽນ​ຄຳ​ເວົ້າຂອງ​ເອຊາ​ຢາ​ໄວ້​ບາງ​ຄຳ​ສຳລັບ​ຜູ້​ໃດ​ຜູ້​ໜຶ່ງ​ໃນ​ຜູ້​ຄົນ​ຂອງ​ຂ້າພະ​ເຈົ້າ ຈະ​ເຫັນ​ຄຳ​ເວົ້າ​ເຫລົ່າ​ນີ້ ຈະ​ໄດ້​ມີ​ກຳລັງ​ໃຈ ແລະ ປິ​ຕິ​ຍິນ​ດີເພື່ອ​ມະນຸດ​ທຸກ​ຄົນ. ແລ້ວ​ນີ້​ຄື​ຂໍ້ຄວາມ ແລະ ທ່ານ​ຈະ​ໄດ້​ປຽບທຽບ​ມັນ​ກັບ​ຕົວ​ທ່ານເອງ ແລະ ກັບ​ມະນຸດ​ທັງ​ປວງ."}]}