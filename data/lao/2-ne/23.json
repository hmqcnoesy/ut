{"heading":"ຄວາມ​ພິນາດ​ຂອງ​ບາ​ບີ​ໂລນ​ເປັນ​ລັກສະ​ນະ​ຂອງ​ຄວາມ​ພິນາດ​ໃນ​ການສະ​ເດັດ​ມາ​ຄັ້ງທີ​ສອງ—ມັນ​ຈະ​ເປັນ​ວັນ​ແຫ່ງ​ພຣະ​ພິ​ໂລດ ແລະ ການ​ແກ້​ແຄ້ນ—ບາ​ບີ​ໂລນ (ໂລກ​ມະ​ນຸດ) ຈະ​ຕົກ​ຕະ​ຫລອດ​ໄປ—ປຽ​ບທຽ​ບກັບ​ເອ​ຊາ​ຢາ 13. ປະມານ 559–545 ປີ ກ່ອນ ຄ.ສ.","prevAbbr":"2-ne","nextAbbr":"2-ne","prevNo":22,"nextNo":24,"chapterTitle":"2 ນີ​ໄຟ 23","prevTitle":"2 ນີ​ໄຟ 22","nextTitle":"2 ນີ​ໄຟ 24","verses":[{"vNo":1,"txt":"ພາລະ​ຂອງ​ບາ​ບີ​ໂລນ ຊຶ່ງ​ເອຊາ​ຢາ ລູກ​ຊາຍ​ຂອງ​ອາ​ໂມດ​ໄດ້​ເຫັນ."},{"vNo":2,"txt":"ເຈົ້າຈົ່ງ​ຍົກ​ທຸງ​ຂຶ້ນ​ເທິງ​ພູ​ເຂົາ​ອັນ​ສູງ​ເຖີດ, ຈົ່ງ​ເປັ່ງສຽງ​ໃຫ້​ເຖິງ​ພວກ​ເຂົາ, ແລະ ຄວາມ​ໂມ​ໂຫ​ຂອງ​ເຮົາ​ບໍ່​ໄດ້​ຢູ່​ກັບ​ພວກ​ເຂົາ​ຜູ້​ທີ່​ຊື່ນ​ຊົມ​ໃນ​ຄວາມ​ສູງ​ສົ່ງ​ຂອງ​ເຮົາ."},{"vNo":3,"txt":"ເຮົາ​ບັນຊາ​ຜູ້​ທີ່​ສັກສິດ​ຂອງ​ເຮົາ, ເຮົາ​ໄດ້​ເອີ້ນ​ຜູ້​ທີ່​ຍິ່ງ​ໃຫຍ່​ຂອງ​ເຮົາ, ແລະ ຄວາມ​ໂມ​ໂຫ​ຂອງ​ເຮົາ​ບໍ່​ໄດ້​ຢູ່​ກັບ​ພວກ​ເຂົາຜູ້​ທີ່​ປິ​ຕິ​ຍິນ​ດີໃນ​ຄວາມ​ສູງ​ສົ່ງ​ຂອງ​ເຮົາ."},{"vNo":4,"txt":"ສຽງ​ອຶກ​ກະ​ທຶກ​ຂອງ​ຝູງ​ຊົນ​ໃນ​ພູ​ເຂົາ​ເໝືອນ​ດັ່ງ​ສຽງ​ຂອງ​ຜູ້​ຄົນ​ທີ່​ຍິ່ງ​ໃຫຍ່, ເປັນ​ສຽງ​ກຶກ​ກ້ອງ​ຂອງ​ອານາຈັກ​ຂອງ​ປະຊາ​ຊາດ​ທີ່​ມາ​ຮ່ວມ​ຕົວ, ຈອມ​ໂຍທາ​ໄດ້​ລະດົມ​ກອງທັບ​ເພື່ອ​ສົງຄາມ."},{"vNo":5,"txt":"ພວກ​ເຂົາ​ທັງຫລາຍ​ມາ​ຈາກ​ປະ​ເທດ​ທີ່ຢູ່​ຫ່າງ​ໄກ​ຈາກ​ບ່ອນ​ສຸດ​ແຫ່ງ​ສະຫວັນ, ແທ້​ຈິງ​ແລ້ວ, ພຣະຜູ້​ເປັນ​ເຈົ້າ, ແລະ ອາ​ວຸດ​ແຫ່ງ​ຄວາມ​ເຄືອງ​ແຄ້ນຂອງ​ພຣະ​ອົງ​ຈະ​ທຳລາຍ​ແຜ່ນດິນ​ທັງ​ໝົດ."},{"vNo":6,"txt":"ເຈົ້າຈົ່ງ​ຄວນຄ​າງ​ເພາະ​ວັນ​ຂອງ​ພຣະຜູ້​ເປັນ​ເຈົ້າມາ​ເຖິງ​ແລ້ວ; ມັນ​ຈະ​ມາ​ຄື​ກັນ​ກັບ​ຄວາມ​ພິນາດຈາກ​ອົງ​ຊົງ​ລິດ​ອຳນາດ​ຍິ່ງ​ໃຫຍ່."},{"vNo":7,"txt":"ດັ່ງນັ້ນ ທຸກໆ​ມື​ຈະ​ອ່ອນ​ເພຍ​ລົງ ແລະ ໃຈ​ຂອງ​ຄົນ​ກໍ​ອ່ອນ​ລົງ;"},{"vNo":8,"txt":"ແລະ ພວກ​ເຂົາ​ຈະ​ຢ້ານ​ກົວ; ຄວາມ​ປວດ ແລະ ຄວາມ​ເສົ້າສະຫລົດ​ໃຈ​ຈະ​ຄອບ​ງຳ​ພວກ​ເຂົາ; ພວກ​ເຂົາ​ຈະ​ເບິ່ງ​ໜ້າ​ກັນ​ຢ່າງ​ຕົກ​ຕະລຶງ; ໜ້າ​ຂອງ​ພວກ​ເຂົາ​ຈະ​ເປັນ​ຄື​ແປວ​ໄຟ."},{"vNo":9,"txt":"ຈົ່ງ​ເບິ່ງ, ວັນ​ຂອງ​ພຣະຜູ້​ເປັນ​ເຈົ້າຈະ​ມາ​ເຖິງ, ຄວາມ​ໂຫດຮ້າຍ​ພ້ອມ​ທັງ​ພຣະ​ພິ​ໂລດ ແລະ ຄວາມ​ແຄ້ນ​ເຄືອງ ຢ່າງ​ຮຸນ​ແຮງ​ທີ່​ຈະ​ປ່ອຍ​ໃຫ້​ແຜ່ນດິນ​ໂລກ​ຮ້າງ​ເປົ່າ; ແລະ ພຣະ​ອົງ​ຈະ​ທຳລາຍ​ຄົນ​ບາບ​ທີ່ຢູ່​ໃນ​ນັ້ນ​ໃຫ້​ໝົດ​ສິ້ນ."},{"vNo":10,"txt":"ເພາະ​ດາວ​ແຫ່ງ​ສະຫວັນ ແລະ ໝູ່​ດາວ​ທີ່ຢູ່​ໃນ​ນັ້ນຈະ​ບໍ່​ໃຫ້​ແສງ​ສະຫວ່າງ; ພຣະ​ອາທິດ​ຈະ​ຖືກ​ເຮັດ​ໃຫ້​ມືດ​ໃນ​ການ​ສ່ອງ​ແສງ​ຂອງມັນ, ແລະ ເດືອນ​ຈະ​ບໍ່​ໃຫ້​ແສງ​ສະ​ຫວ່າງ​ຂອງ​ມັນ​ສ່ອງ​ລົງ​ມາ."},{"vNo":11,"txt":"ແລະ ເຮົາ​ຈະ​ລົງ​ໂທດ​ໂລກ​ເພາະ​ຄວາມ​ຊົ່ວ, ແລະ ຄົນ​ຊົ່ວ​ເພາະ​ຄວາມ​ຊົ່ວ​ຮ້າຍຂອງ​ພວກ​ເຂົາ; ເຮົາ​ຈະ​ເຮັດ​ໃຫ້​ຄວາມ​ອວດດີ​ຂອງ​ຄົນ​ຈອງຫອງ​ຢຸດ​ລົງ ແລະ ຢັບຢັ້ງຄວາມ​ຖື​ຕົວ​ຂອງ​ຄົນ​ຊົ່ວ."},{"vNo":12,"txt":"ເຮົາ​ຈະ​ເຮັດ​ໃຫ້​ຊອກ​ຫາ​ຄົນ​ຜູ້ໜຶ່ງ​ຍາກ​ກວ່າ​ຫາ​ຄຳ​ແນວ​ດີ; ແລະ ຫາ​ມະນຸດ​ຍາກ​ກວ່າ​ຫາ​ທອງຄຳຂອງ​ໂອ​ເຟຍ."},{"vNo":13,"txt":"ດັ່ງນັ້ນ, ເຮົາ​ຈະ​ເຮັດ​ໃຫ້​ທ້ອງຟ້າ​ສັ່ນ​ສະ​ເທືອນ, ແລະ ແຜ່ນດິນ​ໂລກ​ຈະ​ເຄື່ອນ​ຍ້າຍ​ຈາກ​ບ່ອນ​ຂອງ​ມັນ ໃນ​ພຣະ​ພິ​ໂລດ​ຂອງ​ຈອມ​ໂຍທາ ແລະ ໃນ​ວັນ​ແຫ່ງ​ຄວາມ​ຄຽດ​ແຄ້ນ​ຂອງ​ພຣະ​ອົງ."},{"vNo":14,"txt":"ແລະ ມັນ​ຈະ​ເປັນ​ຄືກ​ວາງ​ທີ່​ຖືກ​ຕາມ​ລ້າ, ແລະ ຄື​ກັນ​ກັບ​ແກະ​ທີ່​ບໍ່​ມີ​ຜູ້​ລ້ຽງ; ແລະ ພວກ​ເຂົາ​ທຸກ​ຄົນ​ຈະ​ຫັນ​ໄປ​ຫາ​ຜູ້​ຄົນ​ຂອງ​ຕົນ​ເອງ, ແລະ ທຸກ​ຄົນ​ຈະ​ໜີ​ໄປ​ໃນ​ແຜ່ນດິນ​ຂອງ​ຕົນ​ເອງ."},{"vNo":15,"txt":"ທຸກ​ຄົນ​ທີ່​ອວດດີ​ຈະ​ຖືກ​ແທງ​ໃຫ້​ຊອດ; ແທ້​ຈິງ​ແລ້ວ, ແລະ ທຸກ​ຄົນ​ທີ່​ເຂົ້າຮ່ວມ​ກັບ​ຄົນ​ຊົ່ວ​ຈະລົ້ມຕາຍ ດ້ວຍ​ຄົມ​ດາບ."},{"vNo":16,"txt":"ລູກ​ຂອງ​ພວກ​ເຂົາ​ຈະ​ຖືກ​ຫັ່ນ​ເປັນ​ຕ່ອນ​ໄປ​ຕໍ່ໜ້າ​ຂອງ​ພວກ​ເຂົາ; ເຮືອນ​ຊານ​ຂອງ​ພວກ​ເຂົາ​ຈະ​ຖືກ​ປຸ້ນ ແລະ​ ເມຍ​ຂອງ​ພວກ​ເຂົາ​ຈະ​ຖືກ​ຂົ່ມຂືນ."},{"vNo":17,"txt":"ຈົ່ງ​ເບິ່ງ, ເຮົາ​ຈະ​ຍຸ​ຍົງ​ໃຫ້​ຊາວ​ເມ​ເດຍ​ມາ​ສູ້​ກັບ​ພວກ​ເຂົາ ຊຶ່ງ​ຈະ​ບໍ່​ເຫັນ​ແກ່​ເງິນ ແລະ ຄຳ, ທັງ​ບໍ່​ຫ່ວງ​ໄຍ​ໃນ​ມັນ."},{"vNo":18,"txt":"ຄັນທະ​ນູຂອງ​ພວກ​ເຂົາ​ຈະ​ສັງຫານ​ຊາຍ​ໜຸ່ມ; ແລະ ພວກ​ເຂົາ​ຈະ​ບໍ່​ມີ​ຄວາມ​ສົງສານ​ຕໍ່​ລູກ​ຈາກ​ອຸທອນ​ກ້ອນ​ເລືອດ; ຕາ​ຂອງ​ພວກ​ເຂົາ​ຈະ​ບໍ່​ໄວ້​ຊີວິດ​ຂອງ​ເດັກນ້ອຍ​ເລີຍ."},{"vNo":19,"txt":"ແລະ ບາ​ບີ​ໂລນ​ຊຶ່ງ​ຮຸ່ງ​ເຮືອງ​ໃນ​ອານາຈັກ, ເມືອງ​ທີ່​ສະຫງ່າ​ງາມ ແລະ ເປັນ​ທີ່​ພູມ​ໃຈ​ຂອງ​ຊາວ​ຄັນ​ເດ​ຈະ​ເປັນ​ດັ່ງ​ເມືອງ​ໂຊ​ໂດມກັບ​ເມືອງ​ໂກ​ໂມ​ຣາ​ທີ່​ພຣະຜູ້​ເປັນ​ເຈົ້າ​ໄດ້​ໂຄ່ນ​ລົ້ມມາ​ແລ້ວ."},{"vNo":20,"txt":"ແລະ ມັນ​ຈະ​ບໍ່​ເປັນ​ບ່ອນຢູ່​ອາ​ໄສ, ທັງ​ຈະ​ບໍ່​ເປັນ​ບ່ອນຢູ່​ຈາກ​ຄົນ​ລຸ້ນ​ໜຶ່ງ​ຫາ​ຄົນ​ອີກ​ລຸ້ນໜຶ່ງ: ທັງ​ຊາວ​ອາ​ຣາ​ເບຍ​ຈະ​ບໍ່​ຕັ້ງ​ທັບ​ອາ​ໄສ​ໃນ​ບ່ອນ​ນັ້ນ; ທັງ​ບໍ່​ມີ​ຜູ້​ລ້ຽງ​ແກະ​ຄົນ​ໃດ​ທີ່​ຈະ​ໃຫ້​ແກະ​ຂອງ​ຕົນ​ນອນ​ລົງ​ຢູ່​ທີ່​ນັ້ນ."},{"vNo":21,"txt":"ແຕ່​ສັດປ່າ​ຂອງ​ທະ​ເລ​ຊາຍ​ຈະ​ນອນ​ຢູ່​ທີ່​ນັ້ນ; ແລະ ເຮືອນ​ຊານ​ຂອງ​ພວກ​ເຂົາ​ຈະ​ເຕັມ​ໄປ​ດ້ວຍ​ສັດ​ທີ່​ຫອນ; ແລະ ນົກ​ເຄົ້າ​ຈະ​ອາ​ໄສ​ຢູ່​ບ່ອນ​ນັ້ນ, ແລະ ຜີສາດ​ຈະ​ກະໂດດ​ເຕັ້ນ​ຢູ່​ບ່ອນ​ນັ້ນ."},{"vNo":22,"txt":"ແລະ ສັດ​ປ່າ​ຂອງ​ເກາະ​ຈະ​ຫອນ​ຢູ່​ໃນ​ເຮືອນ​ຊານ​ເປົ່າ​ປ່ຽວ​ຂອງ​ເມືອງ​ນັ້ນ, ແລະ ມັງກອນ​ຈະ​ຢູ່​ໃນ​ວັງ​ອັນ​ໜ້າ​ແສນ​ສຸກ​ຂອງ​ພວກ​ເຂົາ; ແລະ ວັນ​ເວລາ​ຂອງ​ມັນ​ກໍ​ໃກ້​ເຂົ້າມາ​ແລ້ວ; ແລະ ວັນ​ເວລາ​ຂອງ​ມັນ​ຈະ​ບໍ່​ໃຫ້​ຍືດຍາວ​ໄປ. ເພາະ​ເຮົາ​ຈະ​ທຳລາຍ​ມັນ​ຢ່າງ​ວ່ອງ​ໄວ; ແທ້​ຈິງ​ແລ້ວ, ເຮົາ​ຈະ​ເມດ​ຕາ​ຜູ້​ຄົນ​ຂອງ​ເຮົາ, ແຕ່​ວ່າ​ຄົນ​ຊົ່ວ​ຈະ​ຕ້ອງຕາຍ."}]}