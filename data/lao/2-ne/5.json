{"heading":"ຊາວ​ນີ​ໄຟ​ແຍກ​ຕົວ​ຂອງ​ພວກ​ເຂົາ​ອອກ​ຈາກ​ຊາວ​ເລ​ມັນ, ພວກ​ເຂົາ​ຮັກສາ​ກົດ​ຂອງ​ໂມ​ເຊ ແລະ ສ້າງ​ພຣະ​ວິຫານ—ຍ້ອນ​ຄວາມ​ບໍ່​ເຊື່ອ​ຖື​ຂອງ​ພວກ​ເຂົາ, ຊາວ​ເລ​ມັນ​ຈຶ່ງ​ຖືກ​ຕັດອອກ ຖືກສາບ​ແຊ່ງ ແລະ ກາຍ​ເປັນ​ໄພ​ພິບັດ​ຕໍ່​ຊາວ​ນີ​ໄຟ. ປະມານ 588–559 ປີ ກ່ອນ ຄ.ສ.","prevAbbr":"2-ne","prevNo":4,"nextAbbr":"2-ne","nextNo":6,"chapterTitle":"2 ນີ​ໄຟ ໕","verses":[{"vNo":"1 ","txt":"ຈົ່ງ​ເບິ່ງ, ເຫດການ​ໄດ້​ບັງ​ເກີດ​ຂຶ້ນຄື ຂ້າພະ​ເຈົ້ານີ​ໄຟ​ໄດ້​ຮ້ອງ​ທູນ​ພຣະຜູ້​ເປັນ​ເຈົ້າອົງ​ເປັນ​ພຣະ​ເຈົ້າຂອງ​ຂ້າພະ​ເຈົ້າຫລາຍ​ຢ່າງ ເພາະ​ຄວາມ​ຮ້າຍ​ກາດ​ຂອງ​ພວກ​ອ້າຍ​ຂອງ​ຂ້າພະ​ເຈົ້າ."},{"vNo":"2 ","txt":"ແຕ່​ຈົ່ງ​ເບິ່ງ, ຄວາມ​ຮ້າຍ​ກາດ​ຂອງ​ພວກ​ເຂົາ​ທີ່​ມີ​ຕໍ່​ຂ້າພະ​ເຈົ້າ​ໄດ້​ເພີ່ມທະວີ​ຂຶ້ນ, ເຖິງ​ຂະໜາດ​ທີ່​ພວກ​ເຂົາ​ໄດ້​ພະ​ຍາຍາມ​ຈະ​ເອົາ​ຊີວິດ​ຂອງ​ຂ້າພະ​ເຈົ້າ."},{"vNo":"3 ","txt":"ແທ້​ຈິງ​ແລ້ວ, ພວກ​ເຂົາ​ໄດ້​ຈົ່ມ​ໃຫ້​ຂ້າ​ພະ​ເຈົ້າ ມີ​ຄວາມ​ວ່າ: ນ້ອງ​ຊາຍ​ຂອງ​ພວກ​ເຮົາ​ຄິດ​ຢາກ​ປົກຄອງ​ພວກ​ເຮົາ; ແລະ ພວກ​ເຮົາ​ມີ​ຄວາມ​ລຳບາກ​ມາ​ຫລາຍ​ເພາະ​ລາວ; ດັ່ງນັ້ນ, ບັດ​ນີ້​ໃຫ້​ພວກ​ເຮົາ​ຂ້າ​ລາວ​ຖິ້ມ​ເສຍ, ເພື່ອ​ວ່າ​ພວກ​ເຮົາ​ຈະ​ບໍ່​ໄດ້​ທຸກທໍລະມານ​ເພາະ​ຄຳ​ເວົ້າ​ຂອງ​ລາວ​ອີກ. ເພາະ​ຈົ່ງ​ເບິ່ງ, ພວກ​ເຮົາ​ຈະ​ບໍ່​ຍອມ​ໃຫ້​ລາວ​ມາ​ເປັນ​ຜູ້​ປົກຄອງ​ພວກ​ເຮົາ, ເພາະ​ເປັນ​ເລື່ອງ​ຂອງ​ພວກ​ເຮົາ​ຜູ້​ເປັນ​ອ້າຍ​ທີ່​ຈະ​ປົກຄອງ​ດູ​ແລຜູ້​ຄົນ​ພວກ​ນີ້."},{"vNo":"4 ","txt":"ບັດ​ນີ້ຂ້າພະ​ເຈົ້າບໍ່​ໄດ້​ບັນທຶກ​ຄຳ​ເວົ້າທັງ​ໝົດ​ທີ່​ພວກ​ເຂົາ​ໄດ້​ຈົ່ມ​ໃຫ້​ຂ້າພະ​ເຈົ້າ​ໃນ​ແຜ່ນ​ຈາລຶກ​ເຫລົ່າ​ນີ້. ແຕ່​ມັນ​ພຽງພໍ​ສຳລັບ​ຂ້າພະ​ເຈົ້າທີ່​ຈະ​ເວົ້າວ່າ, ພວກ​ເຂົາ​ໄດ້​ພະຍາຍາມ​ຈະ​ເອົາ​ຊີວິດ​ຂອງ​ຂ້າພະ​ເຈົ້າ."},{"vNo":"5 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພຣະຜູ້​ເປັນ​ເຈົ້າ​ໄດ້​ເຕືອນ​ຂ້າພະ​ເຈົ້າວ່າ ຂ້າພະ​ເຈົ້ານີ​ໄຟຄວນ​ໜີ​ຈາກ​ພວກ​ເຂົາ ແລະ ໜີ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ​ກັບ​ຄົນ​ທັງ​ໝົດ​ທີ່​ຈະ​ໄປ​ກັບ​ຂ້າພະ​ເຈົ້າ."},{"vNo":"6 ","txt":"ດັ່ງນັ້ນ, ເຫດການ​ໄດ້​ບັງ​ເກີດ​ຂຶ້ນຄື ຂ້າພະ​ເຈົ້ານີ​ໄຟ​ໄດ້​ພາ​ຄອບຄົວ​ຂອງ​ຂ້າພະ​ເຈົ້າ​ໄປ ແລະ ໂຊລຳ​ກັບ​ຄອບຄົວ​ຂອງ​ພວກ​ເຂົາ​ອີກ, ແລະ ແຊມ, ອ້າຍ​ຂອງ​ຂ້າພະ​ເຈົ້າກັບ​ຄອບຄົວ​ຂອງລາວ, ແລະ ຢາ​ໂຄບ​ກັບ​ໂຢ​ເຊັບ, ນ້ອງ​ຊາຍ​ຂອງ​ຂ້າພະ​ເຈົ້າ, ແລະ ນ້ອງ​ສາວ​ຂອງ​ຂ້າພະ​ເຈົ້າອີກ. ແລະ ທຸກ​ຄົນ​ທີ່​ຈະ​ໄປ​ກັບ​ຂ້າພະ​ເຈົ້າ. ແລະ ທຸກ​ຄົນ​ທີ່​ຈະ​ໄປ​ກັບ​ຂ້າພະ​ເຈົ້າຄື​ຜູ້​ທີ່​ເຊື່ອ​ໃນ​ການ​ເຕືອນ ແລະ ການ​ເປີດ​ເຜີຍ​ຂອງ​ພຣະ​ເຈົ້າ; ດັ່ງນັ້ນ, ພວກ​ເຂົາ​ໄດ້​ເຊື່ອ​ຟັງ​ຄຳ​ເວົ້າຂອງ​ຂ້າພະ​ເຈົ້າ."},{"vNo":"7 ","txt":"ແລະ ພວກ​ເຮົາ​ໄດ້​ເອົາ​ຜ້າ​ເຕັ້ນ​ຂອງ​ພວກ​ເຮົາ ແລະ ເຄື່ອງ​ຂອງ​ຕ່າງໆ​ທີ່​ຈະ​ເອົາ​ໄປ​ກັບ​ພວກ​ເຮົາ​ໄດ້ ແລະ ໄດ້​ເດີນທາງ​ໄປ​ໃນ​ຖິ່ນ​ແຫ້ງ​ແລ້ງ​ກັນດານ​ຫລາຍ​ມື້. ແລະ ຫລັງ​ຈາກ​ພວກ​ເຮົາ​ໄດ້​ເດີນທາງ​ໄປ​ເປັນ​ເວລາ​ຫລາຍ​ມື້ ພວກ​ເຮົາ​ໄດ້​ຕັ້ງຜ້າ​ເຕັ້ນ​ຂອງ​ພວກ​ເຮົາ​ຂຶ້ນ."},{"vNo":"8 ","txt":"ແລະ ຜູ້​ຄົນ​ຂອງ​ຂ້າພະ​ເຈົ້າຢາກ​ໃຫ້​ພວກ​ເຮົາ​ເອີ້ນ​ຊື່​ບ່ອນ​ນັ້ນວ່າ ນີ​ໄຟ; ດັ່ງນັ້ນ ພວກ​ເຮົາ​ຈຶ່ງ​ໄດ້​ເອີ້ນບ່ອນນັ້ນວ່າ ນີໄຟ."},{"vNo":"9 ","txt":"ແລະ ຄົນ​ທັງ​ໝົດ​ທີ່ຢູ່​ກັບ​ຂ້າພະຈົ້າ​ໄດ້​ຍອມ​ເອີ້ນ​ຕົນ​ເອງ​ວ່າ​ເປັນ​ຄົນ​ຂອງນີ​ໄຟ."},{"vNo":"10 ","txt":"ແລະ ພວກ​ເຮົາ​ໄດ້​ຍຶດຖື​ທີ່​ຈະ​ຮັກສາ​ຄຳ​ພິພາກສາ, ແລະ ຂໍ້​ກຳນົດ, ແລະ ພຣະ​ບັນຍັດ​ຂອງ​ພຣະຜູ້​ເປັນ​ເຈົ້າ​ໃນ​ທຸກ​ສິ່ງ​ທຸກ​ຢ່າງ, ຕາມ​ກົດ​ຂອງ​ໂມ​ເຊ."},{"vNo":"11 ","txt":"ແລະ ພຣະຜູ້​ເປັນ​ເຈົ້າ​ໄດ້​ຢູ່​ກັບ​ພວກ​ເຮົາ, ແລະ ພວກ​ເຮົາ​ໄດ້​ຮຸ່ງ​ເຮືອງ​ຢ່າງ​ຍິ່ງ; ເພາະ​ພວກ​ເຮົາ​ໄດ້​ຫວ່ານ​ເມັດ​ພືດ, ແລະ ພວກ​ເຮົາ​ໄດ້​ເກັບ​ກ່ຽວ​ອີກ​ເປັນ​ຈຳນວນ​ຫລວງຫລາຍ. ແລະ ພວກ​ເຮົາ​ໄດ້​ເລີ່ມ​ລ້ຽງ​ສັດ ແລະ ຝູງ​ສັດ​ໃຊ້​ງານ, ແລະ ສັດ​ທຸກ​ຊະນິດ."},{"vNo":"12 ","txt":"ແລະ ຂ້າພະ​ເຈົ້ານີ​ໄຟ​ໄດ້​ນຳ​ແຜ່ນ​ຈາລຶກ​ທີ່​ໄດ້​ບັນທຶກ​ໄວ້​ໃນ​ແຜ່ນ​ຈາລຶກ​ທອງ​ເຫລືອງ​ມາ​ນຳ ແລະ ລູກ​ກົມ ຫລື ເຂັມ​ຊີ້​ທິດ ຊຶ່ງ​ໄດ້​ຕຽມ​ໄວ້​ໃຫ້​ບິດາ​ຂອງ​ຂ້າພະ​ເຈົ້າ​ໂດຍ​ພຣະຫັດ​ຂອງ​ພຣະຜູ້​ເປັນ​ເຈົ້າ, ຕາມ​ທີ່​ມີ​ບັນທຶກ​ໄວ້​ນັ້ນ."},{"vNo":"13 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຮົາ​ໄດ້​ເລີ່ມ​ຮຸ່ງ​ເຮືອງ​ຂຶ້ນຢ່າງ​ຍິ່ງ ແລະ ມີ​ຄົນ​ທະວີ​ຂຶ້ນ​ໃນ​ແຜ່ນດິນ​ນັ້ນ."},{"vNo":"14 ","txt":"ແລະ ຂ້າພະ​ເຈົ້ານີ​ໄຟ​ໄດ້​ເອົາ​ດາບ​ຂອງລາ​ບານ​ມາ, ແລະ ໄດ້​ເຮັດ​ດາບ​ແບບ​ນັ້ນຫລາຍ​ດວງ, ຢ້ານ​ວ່າ​ດ້ວຍ​ວິທີ​ໃດ​ວິທີ​ໜຶ່ງ ຜູ້​ຄົນ​ຊຶ່ງບັດ​ນີ້​ມີ​ຊື່ວ່າ ຊາວ​ເລ​ມັນ​ຈະ​ມາ​ຮຸກ​ຮານ​ພວກ​ເຮົາ ແລະ ຈະ​ທຳລາຍ​ພວກ​ເຮົາ; ເພາະ​ຂ້າພະ​ເຈົ້າຮູ້​ເຖິງ​ຄວາມ​ກຽດ​ຊັງ​ຂອງ​ພວກ​ເຂົາ​ທີ່​ມີ​ຕໍ່​ຂ້າພະ​ເຈົ້າ ແລະ ລູກ​ຫລານ​ຂອງ​ຂ້າພະ​ເຈົ້າ ແລະ ຄົນ​ທີ່​ມີ​ຊື່ວ່າ ຜູ້​ຄົນ​ຂອງ​ຂ້າພະ​ເຈົ້າ."},{"vNo":"15 ","txt":"ແລະ ຂ້າພະ​ເຈົ້າ​ໄດ້​ສອນ​ຜູ້​ຄົນ​ຂອງ​ຂ້າພະ​ເຈົ້າ​ໃຫ້​ສ້າງ​ເຮືອນ​ຊານ ແລະ ໃຫ້​ເຮັດ​ວຽກ​ດ້ວຍ​ໄມ້ ແລະ ດ້ວຍ​ເຫລັກ ແລະ ດ້ວຍ​ທອງ​ແດງ ແລະ ດ້ວຍ​ທອງ​ເຫລືອງ ແລະ ດ້ວຍ​ເຫລັກ, ແລະ ດ້ວຍ​ຄຳ ແລະ ດ້ວຍ​ເງິນ ແລະ ດ້ວຍ​ແຮ່​ທາດ​ທີ່​ມີຄ່າ ຊຶ່ງມີ​ຢູ່​ຢ່າງ​ຫລວງຫລາຍ."},{"vNo":"16 ","txt":"ແລະ ຂ້າພະ​ເຈົ້ານີ​ໄຟ​ໄດ້​ສ້າງ​ພຣະ​ວິຫານ​ໄວ້​ແຫ່ງ​ໜຶ່ງ; ແລະ ຂ້າພະ​ເຈົ້າ​ໄດ້​ສ້າງ​ຕາມ​ແບບ​ພຣະ​ວິຫານ​ຂອງ​ໂຊ​ໂລ​ໂມນ ແຕ່​ບໍ່​ໄດ້​ສ້າງ​ດ້ວຍ​ສິ່ງ​ທີ່​ມີຄ່າ​ຫລາຍ​ຢ່າງ​ເຊັ່ນ​ນັ້ນ; ເພາະ​ຫາ​ມັນ​ບໍ່​ໄດ້​ໃນ​ແຜ່ນດິນ​ນີ້, ດັ່ງນັ້ນ, ຈຶ່ງ​ສ້າງ​ໃຫ້​ຄື​ກັນ​ກັບ​ພຣະ​ວິຫານ​ຂອງ​ໂຊ​ໂລ​ໂມນ​ບໍ່​ໄດ້. ແຕ່​ແບບ​ຂອງ​ການ​ສ້າງ​ນັ້ນຄື​ກັນ​ກັບ​ພຣະ​ວິຫານ​ຂອງ​ໂຊ​ໂລ​ໂມນ ແລະ ຝີ​ມື​ໃນ​ການ​ສ້າງ​ນັ້ນດີ​ເລີດ."},{"vNo":"17 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຂ້າພະ​ເຈົ້ານີ​ໄຟ​ໄດ້​ໃຫ້​ຜູ້​ຄົນ​ຂອງ​ຂ້າພະ​ເຈົ້າມີ​ຄວາມ​ດຸ​ໝັ່ນ ແລະ ທຳ​ງານ​ດ້ວຍ​ຝີ​ມື​ຂອງ​ພວກ​ເຂົາ."},{"vNo":"18 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຂົາ​ຢາກ​ໃຫ້​ຂ້າພະ​ເຈົ້າ​ເປັນ​ກະສັດ​ຂອງ​ພວກ​ເຂົາ. ແຕ່​ຂ້າພະ​ເຈົ້ານີ​ໄຟ​ປາ​ຖະໜາ​ບໍ່​ໃຫ້​ພວກ​ເຂົາ​ມີ​ກະສັດ; ເຖິງ​ຢ່າງ​ໃດ​ກໍ​ຕາມ, ຂ້າພະ​ເຈົ້າກໍ​ໄດ້​ເຮັດ​ເພື່ອ​ພວກ​ເຂົາ​ຕາມ​ອຳນາດ​ຂອງ​ຂ້າພະ​ເຈົ້າ."},{"vNo":"19 ","txt":"ແລະ ຈົ່ງ​ເບິ່ງ, ພຣະ​ຄຳ​ຂອງ​ພຣະຜູ້​ເປັນ​ເຈົ້າ​ໄດ້​ສຳ​ເລັດ​ແລ້ວ​ຕໍ່​ພວກ​ອ້າຍ​ຂອງ​ຂ້າພະ​ເຈົ້າ, ຊຶ່ງພຣະ​ອົງ​ໄດ້​ຮັບ​ສັ່ງ​ກ່ຽວ​ກັບ​ພວກ​ເຂົາ​ວ່າ, ຂ້າພະ​ເຈົ້າຈະ​ເປັນ​ຜູ້​ປົກຄອງ ແລະ ຜູ້​ສອນ​ຂອງ​ພວກ​ເຂົາ. ດັ່ງນັ້ນ, ຂ້າພະ​ເຈົ້າຈຶ່ງ​ໄດ້​ເປັນ​ຜູ້​ປົກ​ຄອງ ແລະ ຜູ້​ສອນ​ຂອງ​ພວກ​ເຂົາ​ຕາມ​ພຣະ​ບັນຍັດ​ຂອງ​ພຣະຜູ້​ເປັນ​ເຈົ້າ ຈົນ​ເຖິງ​ເວລາ​ທີ່​ພວກ​ເຂົາ​ພະຍາຍາມ​ຈະ​ເອົາ​ຊີວິດ​ຂອງ​ຂ້າພະ​ເຈົ້າ."},{"vNo":"20 ","txt":"ດັ່ງນັ້ນ, ພຣະ​ຄຳ​ຂອງ​ພຣະຜູ້​ເປັນ​ເຈົ້າຈຶ່ງ​ສຳ​ເລັດ ຊຶ່ງພຣະ​ອົງ​ໄດ້​ຮັບ​ສັ່ງ​ກັບ​ຂ້າພະ​ເຈົ້າ, ມີ​ຄວາມ​ວ່າ: ຕາບ​ໃດ​ທີ່​ພວກ​ເຂົາ​ບໍ່​ເຊື່ອ​ຟັງ​ຖ້ອຍ​ຄຳ​ຂອງ​ເຈົ້າ ພວກ​ເຂົາ​ຈະ​ຖືກ​ຕັດ​ອອກ​ຈາກ​ທີ່​ປະ​ທັບ​ຂອງ​ພຣະຜູ້​ເປັນ​ເຈົ້າ. ແລະ ຈົ່ງ​ເບິ່ງ, ພວກ​ເຂົາ​ໄດ້​ຖືກ​ຕັດ​ອອກ​ຈາກ​ທີ່​ປະ​ທັບ​ຂອງ​ພຣະ​ອົງ​ແລ້ວ."},{"vNo":"21 ","txt":"ແລະ ພຣະ​ອົງ​ໄດ້​ກະທຳ​ໃຫ້ການ​ສາບ​ແຊ່ງ​ມາ​ເຖິງ​ພວກ​ເຂົາ, ແທ້​ຈິງ​ແລ້ວ, ແມ່ນ​ການ​ສາບ​ແຊ່ງ​ຢ່າງສາຫັດ ເພາະ​ຄວາມ​ຊົ່ວ​ຮ້າຍ​ຂອງ​ພວກ​ເຂົາ. ເພາະ​ຈົ່ງ​ເບິ່ງ, ພວກ​ເຂົາ​ໄດ້​ເຮັດ​ໃຈແຂງ​ກະດ້າງ​ຕໍ່​ພຣະ​ອົງ​ຈົນ​ວ່າ ພວກ​ເຂົາກາຍ​ເປັນ​ຫີນ​ເຫລັກ​ໄປ; ສະນັ້ນ, ເນື່ອງ​ຈາກ​ວ່າ​ພວກ​ເຂົາ​ຂາວ ແລະ ຈົບງາມ ແລະ ໜ້າ​ຊົມຢ່າງ​ຍິ່ງ ເພື່ອ​ພວກ​ເຂົາ​ຈະ​ບໍ່​ໄດ້​ເປັນ​ຜູ້​ຊັກ​ຈູງ​ຜູ້​ຄົນ​ຂອງ​ຂ້າພະ​ເຈົ້າ​ໄປ​ທາງ​ຜິດ ອົງ​ພຣະຜູ້​ເປັນ​ເຈົ້າຈຶ່ງ​ໄດ້​ເຮັດ​ໃຫ້​ພວກ​ເຂົາ​ເກີດ​ມີ​ຜິວ​ດຳ."},{"vNo":"22 ","txt":"ແລະ ອົງ​ພຣະຜູ້​ເປັນ​ເຈົ້າ​ໄດ້​ກ່າວ​ດັ່ງ​ນີ້: ເຮົາ​ຈະ​ເຮັດ​ໃຫ້​ພວກ​ເຂົາ​ເປັນ​ທີ່​ໜ້າ​ກຽດ​ຊັງ​ຕໍ່​ຜູ້​ຄົນ​ຂອງ​ເຈົ້າ ນອກ​ຈາກ​ວ່າ​ພວກ​ເຂົາ​ຈະ​ກັບ​ໃຈ​ຈາກ​ຄວາມ​ຊົ່ວຮ້າຍ​ຂອງ​ພວກ​ເຂົາ​ເທົ່າ​ນັ້ນ."},{"vNo":"23 ","txt":"ແລະ ລູກ​ຫລານ​ຂອງ​ຜູ້​ທີ່​ຮ່ວມ​ກັບ​ລູກ​ຫລານ​ຂອງ​ພວກ​ເຂົາ​ຈະ​ຖືກ​ສາບ​ແຊ່ງ; ເພາະ​ພວກ​ເຂົາ​ຈະ​ຖືກ​ສາບ​ແຊ່ງ​ແມ່ນ​ດ້ວຍ​ການ​ສາບ​ແຊ່ງ​ເຊັ່ນ​ດຽວ​ກັນ. ແລະ ພຣະຜູ້​ເປັນ​ເຈົ້າ​ໄດ້​ຮັບ​ສັ່ງ​ໄວ້ ແລະ ມັນ​ໄດ້​ເປັນ​ໄປ."},{"vNo":"24 ","txt":"ແລະ ເປັນ​ຍ້ອນ​ການ​ສາບ​ແຊ່ງ ຊຶ່ງຢູ່​ກັບ​ພວກ​ເຂົາ, ພວກ​ເຂົາ​ຈຶ່ງ​ກາຍ​ເປັນ​ຄົນ​ກຽດຄ້ານ, ເຕັມ​ໄປ​ດ້ວຍ​ກົນອຸບາຍ ແລະ ເລ້​ຫລ່ຽມ ແລະ ຊອກ​ຫາ​ສັດ​ທີ່​ເປັນ​ເຫຍື່ອ​ຂອງ​ສັດ​ໃນຖິ່ນ​ແຫ້ງ​ແລ້ງ​ກັນດານ."},{"vNo":"25 ","txt":"ແລະ ອົງ​ພຣະຜູ້​ເປັນ​ເຈົ້າ ໄດ້​ກ່າວ​ກັບ​ຂ້າພະ​ເຈົ້າວ່າ: ພວກ​ເຂົາ​ຈະ​ເປັນ​ໄພ​ພິບັດ​ຕໍ່​ລູກ​ຫລານ​ຂອງ​ເຈົ້າ​ເພື່ອ​ກະ​ຕຸ້ນ​ພວກ​ເຂົາ​ໃຫ້​ນຶກ​ເຖິງ​ເຮົາ; ແລະ ຕາບ​ໃດ​ທີ່​ພວກ​ເຂົາ​ຍັງ​ບໍ່​ຄິດ​ເຖິງ​ເຮົາ ແລະ ບໍ່​ເຊື່ອ​ຟັງ​ຄຳ​ເວົ້າຂອງ​ເຮົາ, ພວກ​ເຂົາ​ຈະ​ຂ້ຽນ​ຕີ​ພວກ​ນີ້​ຈົນ​ເຖິງ​ຄວາມ​ພິນາດ."},{"vNo":"26 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຂ້າພະ​ເຈົ້ານີ​ໄຟ​ໄດ້​ແຕ່ງຕັ້ງຢາ​ໂຄບ​ກັບ​ໂຢ​ເຊັບ​ເພື່ອ​ພວກ​ເຂົາ​ຈະ​ໄດ້​ເປັນ​ປະ​ໂລຫິດ ແລະ ຜູ້​ສອນ​ໃນ​ແຜ່ນດິນ​ຂອງ​ຜູ້​ຄົນ​ຂອງ​ຂ້າພະ​ເຈົ້າ."},{"vNo":"27 ","txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ພວກ​ເຮົາ​ມີ​ຊີວິດ​ຢູ່​ຕາມ​ທາງ​ແຫ່ງ​ຄວາມສຸກ."},{"vNo":"28 ","txt":"ແລະ ສາມ​ສິບ​ປີຜ່ານ​ໄປ​ນັບ​ແຕ່​ພວກ​ເຮົາ​ໄດ້​ອອກ​ຈາກ​ເຢຣູ​ຊາເລັມ."},{"vNo":"29 ","txt":"ແລະ ຂ້າພະ​ເຈົ້ານີ​ໄຟ​ໄດ້​ຮັກສາ​ບັນທຶກ​ກ່ຽວ​ກັບ​ຜູ້​ຄົນ​ຂອງ​ຂ້າພະ​ເຈົ້າ​ໄວ້​ຈົນ​ເຖິງ​ບັດ​ນີ້​ໃນ​ແຜ່ນ​ຈາລຶກຂອງ​ຂ້າພະ​ເຈົ້າ ຊຶ່ງຂ້າພະ​ເຈົ້າ​ເປັນ​ຜູ້​ເຮັດ​ຂຶ້ນ."},{"vNo":"30 ","txt":"ແລະ ເຫດ​ການ​ໄດ້​ບັງ​ເກີດ​ຂຶ້ນ​ຄື ອົງ​ພຣະຜູ້​ເປັນ​ເຈົ້າ​ໄດ້​ກ່າວ​ກັບ​ຂ້າພະ​ເຈົ້າ​ວ່າ: ຈົ່ງ​ເຮັດ​ແຜ່ນ​ຈາລຶກ​ອີກ​ຊຸດ​ໜຶ່ງ; ແລະ ເຈົ້າ​ຈົ່ງ​ບັນ​ທຶກ​ຫລາຍ​ເລື່ອງ​ທີ່​ດີ​ໃນ​ສາຍ​ຕາ​ຂອງ​ເຮົາ​ເພື່ອ​ຜົນ​ປະ​ໂຫຍດ​ຂອງ​ຜູ້​ຄົນ​ຂອງ​ເຈົ້າ."},{"vNo":"31 ","txt":"ສະນັ້ນ ເພື່ອ​ເປັນ​ການ​ເຊື່ອ​ຟັງພຣະ​ບັນຍັດ​ຂອງ​ພຣະຜູ້​ເປັນ​ເຈົ້າ, ຂ້າພະ​ເຈົ້ານີ​ໄຟຈຶ່ງ​ໄດ້​ເຮັດ​ແຜ່ນ​ຈາລຶກເຫລົ່າ​ນີ້ ຊຶ່ງຂ້າພະ​ເຈົ້າ​ໄດ້​ຈາລຶກ​ເລື່ອງ​ເຫລົ່າ​ນີ້​ໄວ້​ໃນ​ນັ້ນ."},{"vNo":"32 ","txt":"ແລະ ຂ້າພະ​ເຈົ້າ​ໄດ້​ຈາລຶກ​ເລື່ອງ​ທີ່​ພໍ​ພຣະ​ໄທ​ຕໍ່​ພຣະ​ເຈົ້າ. ແລະ ຖ້າ​ຫາກ​ຜູ້​ຄົນ​ຂອງ​ຂ້າພະ​ເຈົ້າພໍ​ໃຈ ເລື່ອງ​ຂອງ​ພຣະ​ເຈົ້າ ພວກ​ເຂົາ​ຈະ​ພໍ​ໃຈ​ກັບ​ການ​ບັນທຶກ​ຂອງ​ຂ້າພະ​ເຈົ້າ ຊຶ່ງມີ​ຢູ່​ໃນ​ແຜ່ນ​ຈາລຶກ​ເຫລົ່າ​ນີ້."},{"vNo":"33 ","txt":"ແລະ ຖ້າ​ຜູ້​ຄົນ​ຂອງ​ຂ້າພະ​ເຈົ້າ​ປາ​ຖະໜາ​ຢາກ​ຮູ້​ປະຫວັດສາດ​ຂອງ​ຂ້າພະ​ເຈົ້າ​ໂດຍ​ລະອຽດ​ນັ້ນ ພວກ​ເຂົາ​ຕ້ອງ​ຄົ້ນຫາ​ໃນ​ແຜ່ນ​ຈາລຶກ​ອີກ​ຊຸດໜຶ່ງ​ຂອງ​ຂ້າພະ​ເຈົ້າ."},{"vNo":"34 ","txt":"ແລະ ມັນ​ພຽງພໍ​ສຳລັບ​ຂ້າພະ​ເຈົ້າທີ່​ຈະ​ເວົ້າວ່າ ສີ່​ສິບ​ປີຜ່ານ​ໄປ, ແລະ ພວກ​ເຮົາ​ມີ​ສົງ​ຄາມ ແລະ ການ​ຂັດ​ແຍ້ງ​ກັບ​ພວກ​ອ້າຍ​ຂອງ​ພວກ​ເຮົາ."}]}