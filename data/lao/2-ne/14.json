{"heading":"ສີ​ໂອນ ແລະ ທິດາ​ຂອງ​ມັນ​ຈະ​ຖືກ​ໄຖ່ ແລະ ເຮັດ​ໃຫ້​ສະອາດ​ພາຍ​ໃນ​ພັນ​ປີ—ປຽບທຽບ​ກັບ​ເອ​ຊາ​ຢາ 4. ປະມານ 559–545 ປີ ກ່ອນ ຄ.ສ.","prevAbbr":"2-ne","nextAbbr":"2-ne","prevNo":13,"nextNo":15,"chapterTitle":"2 ນີ​ໄຟ 14","prevTitle":"2 ນີ​ໄຟ 13","nextTitle":"2 ນີ​ໄຟ 15","verses":[{"vNo":1,"txt":"ແລະ ໃນ​ມື້ນັ້ນ, ຜູ້ຍິງ​ເຈັດ​ຄົນ​ຈະ​ຍຶດຜູ້​ຊາຍ​ຄົນ​ດຽວ​ໄວ້, ໂດຍ​ກ່າວ​ວ່າ: ພວກ​ເຮົາ​ຈະ​ກິນ​ເຂົ້າຈີ່​ຂອງ​ພວກ​ເຮົາ​ເອງ, ແລະ ນຸ່ງ​ເສື້ອ​ຜ້າ​ຂອງ​ພວກ​ເຮົາ​ເອງ; ຂໍ​ພຽງ​ແຕ່​ໃຫ້​ພວກ​ເຮົາ​ໃຊ້​ຊື່​ຂອງ​ທ່ານ ໃຫ້​ພົ້ນຈາກ​ຄວາມ​ຕິຕຽນ​ເຖີດ."},{"vNo":2,"txt":"ໃນ​ມື້ນັ້ນ ກິ່ງ​ງ່າ​ຂອງ​ພຣະຜູ້​ເປັນ​ເຈົ້າຈະ​ສວຍ​ງາມ ແລະ ຮຸ່ງ​ເຮືອງ​ເຫລືອງ​ເຫລື້ອມ; ໝາກຜົນ​ຂອງ​ແຜ່ນດິນ​ໂລກ​ຈະ​ດີ​ເລີດ ແລະ ໜ້າ​ຊື່ນ​ຊົມ​ແກ່​ຊາວ​ອິດ​ສະ​ຣາ​ເອນ​ຜູ້​ໜີ​ລອດ​ມາ​ໄດ້."},{"vNo":3,"txt":"ແລະ ເຫດການ​ຈະ​ບັງ​ເກີດ​ຂຶ້ນຄື, ຜູ້​ທີ່​ເຫລືອ​ຢູ່​ໃນ​ສີ​ໂອນ ແລະ ຄ້າງ​ຢູ່​ເຢຣູ​ຊາເລັມ ຈະ​ຖືກ​ເອີ້ນ​ວ່າ​ຜູ້​ບໍ​ລິ​ສຸດ, ທຸກ​ຄົນ​ຈະ​ຖືກ​ບັນທຶກ​ໄວ້​ໃນ​ບັນດາ​ຜູ້​ມີ​ຊີວິດ​ໃນ​ເຢຣູ​ຊາເລັມ—"},{"vNo":4,"txt":"ເມື່ອນັ້ນ ພຣະຜູ້​ເປັນ​ເຈົ້າຈະ​ລ້າງ​ຄວາມ​ສົກກະປົກ​ອອກ​ຈາກ​ທິດາ​ຂອງ​ສີ​ໂອນ, ແລະ ຈະ​ຊຳລະ​ເລືອດ​ຂອງ​ເຢຣູ​ຊາເລັມ​ຈາກ​ທ່າມກາງ​ພວກ​ນັ້ນ​ໂດຍ​ວິນ​ຍານ​ແຫ່ງ​ການ​ພິພາກສາ ແລະ ໂດຍ​ວິນ​ຍານ​ແຫ່ງ​ການ​ເຜົາ​ໃໝ້."},{"vNo":5,"txt":"ແລະ ພຣະຜູ້​ເປັນ​ເຈົ້າຈະ​ສ້າງ​ເມກ ແລະ ຄວັນ​ເພື່ອ​ຕອນ​ກາງ​ເວັນ ແລະ ແສງ​ຂອງ​ແປວ​ໄຟ ເພື່ອ​ຕອນ​ກາງຄືນ​ຢູ່​ເໜືອ​ທີ່​ອາ​ໄສ​ທຸກ​ແຫ່ງ​ຂອງ​ພູ​ສີ​ໂອນ, ແລະ ຢູ່​ເໜືອ​ບ່ອນ​ຊຸມນຸມ​ເມືອງ​ນັ້ນ; ເພາະ​ຈະ​ມີ​ການ​ປ້ອງກັນ ເໜືອ​ລັດສະໝີ​ພາບ​ທັງ​ມວນ​ຂອງ​ສີ​ໂອນ."},{"vNo":6,"txt":"ແລະ ຈະ​ມີ​ສະຖານ​ທີ່​ນະມັດສະການ​ເປັນ​ຮົ່ມ​ບັງ​ແດດ​ໃນ​ຕອນ​ກາງ​ເວັນ, ແລະ ເປັນ​ບ່ອນ​ລີ້​ໄພ, ແລະ ເປັນ​ບ່ອນ​ກຳ​ບັງ​ພາຍຸ ແລະ ຝົນ."}]}