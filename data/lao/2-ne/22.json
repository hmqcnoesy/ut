{"heading":"ພາຍ​ໃນ​ພັນ​ປີມະນຸດ​ທຸກ​ຄົນ​ຈະ​ສັນລະ​ເສີນ​ພຣະຜູ້​ເປັນ​ເຈົ້າ—ພຣະ​ອົງ​ຈະ​ຢູ່​ໃນ​ບັນດາ​ພວກ​ເຂົາ—ປຽບທຽບ​ກັບເອ​ຊາ​ຢາ 12. ປະມານ 559–545 ປີ ກ່ອນ ຄ.ສ.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 ນີ​ໄຟ ໒໒","verses":[{"vNo":"1 ","txt":"ແລະ ໃນ​ມື້ນັ້ນທ່ານ​ຈະ​ກ່າວ​ວ່າ: ໂອ້ ພຣະ​ອົງ​ເຈົ້າ​ເອີຍ, ຂ້ານ້ອຍ​ຈະ​ສັນລະ​ເສີນ​ພຣະ​ອົງ; ເຖິງ​ແມ່ນ​ວ່າ ພຣະ​ອົງ​ຈະ​ພິ​ໂລດ​ໃຫ້​ຂ້ານ້ອຍ​ກໍ​ຕາມ ພຣະ​ພິ​ໂລດ​ຂອງ​ພຣະ​ອົງ​ຍັງ​ຫັນ​ກັບ​ໄປ, ແລະ ພຣະ​ອົງປອບ​ໃຈ​ຂ້ານ້ອຍ."},{"vNo":"2 ","txt":"ຈົ່ງ​ເບິ່ງ, ພຣະ​ເຈົ້າ​ເປັນຄວາມ​ລອດ​ຂອງ​ຂ້າພະ​ເຈົ້າ; ຂ້ານ້ອຍ​ຈະ​ວາງ​ໃຈ ແລະ ຈະ​ບໍ່​ຢ້ານກົວ​ເພາະ​ພຣະຜູ້​ເປັນ​ເຈົ້າ ພຣະ​ເຢ​ໂຮ​ວາ ເປັນ​ກຳລັງ​ຂອງ​ຂ້ານ້ອຍ ແລະ ບົດ​ເພງ​ຂອງ​ຂ້ານ້ອຍ; ແລະ ພຣະ​ອົງ​ເປັນຄວາມ​ລອດ​ຂອງ​ຂ້ານ້ອຍ​ອີກ."},{"vNo":"3 ","txt":"ດັ່ງນັ້ນ, ດ້ວຍ​ຄວາມສຸກ ທ່ານ​ຈະ​ຕັກ​ນ້ຳຈາກ​ບໍ່​ແຫ່ງ​ຄວາມ​ລອດ."},{"vNo":"4 ","txt":"ແລະ ໃນ​ມື້​ນັ້ນ​ທ່ານ​ຈະ​ກ່າວ​ວ່າ: ຈົ່ງ​ສັນ​ລະ​ເສີນ​ພຣະຜູ້​ເປັນ​ເຈົ້າ, ຈົ່ງ​ຮ້ອງ​ທູນ​ໃນ​ພຣະ​ນາມ​ຂອງ​ພຣະ​ອົງ, ຈົ່ງ​ປະກາດ​ການ​ກະທຳ​ຂອງ​ພຣະ​ອົງ​ໃຫ້​ບັນດາ​ຜູ້​ຄົນ​ທັງ​ຫລາຍ, ຈົ່ງ​ກ່າວ​ວ່າ​ພຣະ​ນາມ​ຂອງ​ພຣະ​ອົງ​ສູງ​ສົ່ງ."},{"vNo":"5 ","txt":"ຈົ່ງ​ຮ້ອງ​ເພງ​ສັນລະ​ເສີນ​ພຣະຜູ້​ເປັນ​ເຈົ້າ; ພຣະ​ອົງ​ຈະ​ເຮັດ​ສິ່ງ​ທີ່​ດີ​ເລີດ​ໃຫ້​ເລື່ອງ​ນີ້​ຮູ້​ກັນ​ທົ່ວ​ໄປ​ໃນ​ແຜ່ນດິນ​ໂລກ."},{"vNo":"6 ","txt":"ຊາວ​ສີໂອນ​ເອີຍ, ຈົ່ງ​ຮ້ອງ​ໂຮ ແລະ ຮ້ອງ​ເພງ​ດ້ວຍ​ຄວາມ​ຊື່ນ​ບານ; ເພາະ​ພຣະຜູ້​ບໍລິສຸດ​ຂອງ​ອິດ​ສະ​ຣາ​ເອນ​ນັ້ນຍິ່ງ​ໃຫຍ່​ໃນ​ທ່າມກາງ​ຂອງ​ພວກ​ເຂົາ."}]}