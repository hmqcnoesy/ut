{"heading":"ຄົນ​ຕ່າງ​ຊາດ​ໃນຍຸກ​ສຸດ​ທ້າຍຖືກ​ບັນຊາ​ໃຫ້​ກັບ​ໃຈ, ມາ​ຫາ​ພຣະ​ຄຣິດ, ແລະ ຖືກ​ນັບ​ເຂົ້າ​ຢູ່​ນຳ​ເຊື້ອສາຍ​ອິດ​ສະຣາ​ເອນ. ປະມານ ຄ.ສ. 34–35.","prevAbbr":"3-ne","prevNo":29,"nextAbbr":"4-ne","nextNo":1,"chapterTitle":"3 ນີ​ໄຟ ໓໐","verses":[{"vNo":"1 ","txt":"ຈົ່ງ​ຟັງ, ໂອ້ ເຈົ້າ​ຄົນ​ຕ່າງ​ຊາດ, ແລະ ຈົ່ງ​ຟັງ​ພຣະ​ຄຳ​ຂອງ​ພຣະ​ເຢ​ຊູ​ຄຣິດ, ພຣະ​ບຸດ​ຂອງ​ພຣະ​ເຈົ້າຜູ້​ຊົງ​ພຣະ​ຊົນ​ຢູ່, ຊຶ່ງ​ພຣະ​ອົງ​ໄດ້​ບັນຊາ​ໃຫ້​ຂ້າພະເຈົ້າ​ກ່າວກ່ຽວ​ກັບ​ທ່ານ, ເພາະ​ຈົ່ງ​ເບິ່ງ, ພຣະ​ອົງ​ໄດ້​ບັນຊາ​ຂ້າພະເຈົ້າ​ໃຫ້​ຂຽນ​ໄວ້, ມີ​ຄວາມ​ວ່າ:"},{"vNo":"2 ","txt":"ຈົ່ງ​ຫັນ​ມາ, ເຈົ້າ​ຄົນ​ຕ່າງ​ຊາດ​ທັງ​ປວງ, ຈາກ​ທາງ​ອັນ​ຊົ່ວຮ້າຍ​ຂອງ​ເຈົ້າ; ແລະ ກັບ​ໃຈ​ຈາກ​ການ​ເຮັດ​ຊົ່ວ​ຂອງ​ເຈົ້າ, ຈາກ​ການ​ເວົ້າ​ຕົວະ ແລະ ການ​ຫລອກ​ລວງ​ຂອງ​ເຈົ້າ, ແລະ ຈາກ​ການ​ໂສເພນີ​ຂອງ​ເຈົ້າ, ແລະ ຈາກ​ຄວາມ​ໜ້າ​ກຽດ​ຊັງ​ອັນ​ລີ້​ລັບ​ຂອງ​ເຈົ້າ, ແລະ ການ​ຂາບ​ໄຫວ້​ຮູບ​ບູຊາ​ຂອງ​ເຈົ້າ, ແລະ ການ​ຄາດ​ຕະກຳ​ຂອງ​ເຈົ້າ, ແລະ ການ​ປະຕິບັດ​ດ້ວຍ​ອຳນາດ​ຈອມ​ປອມ​ຂອງ​ເຈົ້າ, ແລະ ການ​ອິດສາ​ບັງ​ບຽດ​ຂອງ​ເຈົ້າ, ແລະ ການ​ຜິດ​ຖຽງ​ກັນ​ຂອງ​ເຈົ້າ, ແລະ ຈາກ​ຄວາມ​ຊົ່ວ​ຮ້າຍ ແລະ ຄວາມ​ໜ້າ​ກຽດ​ຊັງ​ທັງ​ໝົດ​ຂອງ​ເຈົ້າ, ແລະ ມາ​ຫາ​ເຮົາ ແລະ ຮັບ​ບັບ​ຕິ​ສະ​ມາ​ໃນ​ນາມ​ຂອງ​ເຮົາ, ເພື່ອ​ເຈົ້າ​ຈະ​ໄດ້​ຮັບ​ການ​ປົດ​ບາບ​ຂອງ​ເຈົ້າ, ແລະ ເພື່ອ​ຈະ​ໄດ້​ເຕັມ​ປ່ຽມ​ໄປ​ດ້ວຍ​ພຣະ​ວິນ​ຍານ​ບໍລິສຸດ, ເພື່ອ​ເຈົ້າ​ຈະ​ຖືກ​ນັບ​ເຂົ້າ​ຢູ່​ກັບ​ຜູ້ຄົນ​ຂອງ​ເຮົາ ຜູ້​ເປັນ​ເຊື້ອ​ສາຍ​ອິດ​ສະ​ຣາ​ເອນ."}]}