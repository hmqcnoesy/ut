{"heading":"ສາດສະໜາ​ຈັກ​ໃນ​ເຊ​ລາ​ເຮັມລາ​ໄດ້​ຖືກ​ຊຳລະ​ໃຫ້​ສະອາດ ແລະ ເຮັດ​ໃຫ້​ເປັນ​ລະບຽບ​ຮຽບຮ້ອຍ—ແອວ​ມາ​ໄປ​ຫາ​ເມືອງ​ກີ​ເດ​ໂອນ​ເພື່ອ​ສັ່ງສອນ. ປະມານ 83 ປີ ກ່ອນ ຄ.ສ.","prevAbbr":"alma","nextAbbr":"alma","prevNo":5,"nextNo":7,"chapterTitle":"ແອວ​ມາ 6","prevTitle":"ແອວ​ມາ 5","nextTitle":"ແອວ​ມາ 7","verses":[{"vNo":1,"txt":"ແລະ ບັດ​ນີ້​ເຫດການ​ໄດ້​ບັງ​ເກີດ​ຂຶ້ນຄື ຫລັງ​ຈາກ​ແອວ​ມາ​ໄດ້​ເວົ້າກັບ​ຜູ້ຄົນ​ຂອງ​ສາດສະ​ໜາ​ຈັກ ຊຶ່ງຖືກ​ແຕ່ງຕັ້ງຂຶ້ນ​ໃນ​ເມືອງ​ເຊ​ລາ​ເຮັມລາ​ແລ້ວ, ເພິ່ນ​ໄດ້​ແຕ່ງຕັ້ງ​ໃຫ້​ມີ​ປະ​ໂລຫິດ ແລະ ແອວ​ເດີ​ໂດຍ​ວາງ​ມື​ຂອງ​ເພິ່ນ ໃສ່​ຕາມ​ຖານະ​ຂອງ​ພຣະ​ເຈົ້າ ເພື່ອ​ໃຫ້​ເປັນ​ປະທານ ແລະ ເບິ່ງ​ແຍງ​ສາດສະ​ໜາ​ຈັກ."},{"vNo":2,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຜູ້​ໃດ​ກໍ​ຕາມ​ທີ່​ບໍ່​ໄດ້ເປັນ​ຂອງ​ສາດສະໜາ​ຈັກ​ແຕ່​ກັບ​ໃຈ​ຈາກ​ບາບ​ຂອງ​ຕົນ ແລ້ວ​ຮັບບັບຕິ​ສະມາ​ໄວ້​ກັບ​ການ​ກັບ​ໃຈ, ຜູ້ນັ້ນກໍ​ຖືກ​ຮັບ​ເຂົ້າຢູ່​ໃນ​ສາດສະໜາ​ຈັກ."},{"vNo":3,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ຜູ້​ໃດ​ກໍ​ຕາມ​ທີ່​ເປັນ​ຂອງ​ສາດສະໜາ​ຈັກ​ທີ່​ບໍ່​ກັບ​ໃຈ​ຈາກ​ຄວາມ​ຊົ່ວ​ຮ້າຍ​ຂອງ​ຕົນ ແລະ ຖ່ອມຕົວ​ຕໍ່​ພຣະ​ພັກ​ຂອງ​ພຣະ​ເຈົ້າ ຂ້າພະ​ເຈົ້າໝາຍ​ເຖິງ​ຜູ້​ທີ່​ເພີ້ຝັນ​ດ້ວຍ​ຄວາມ​ທະ​ນົງ​ໃຈ​ຂອງ​ພວກ​ເຂົາ ຄົນ​ເຫລົ່ານັ້ນຍ່ອມ​ຖືກ​ປະຕິ​ເສດ, ແລະ ຊື່​ຂອງ​ພວກ​ເຂົາ​ຖືກ​ລຶບ​ອອກ ແລະ ຊື່​ຂອງ​ພວກ​ເຂົາບໍ່ໄດ້​ຖືກນັບ​ເຂົ້າຢູ່​ໃນ​ບັນດາຊື່​ຂອງ​ຄົນ​ທີ່​ຊອບ​ທຳ."},{"vNo":4,"txt":"ແລະ ພວກ​ເຂົາ​ເລີ່ມ​ຈັດ​ຕັ້ງ​ລະບຽບ​ຂອງ​ສາດສະໜາ​ຈັກ​ຂຶ້ນ​ແນວ​ນີ້​ໃນ​ເມືອງ​ເຊ​ລາ​ເຮັມ​ລາ."},{"vNo":5,"txt":"ບັດ​ນີ້ຂ້າພະ​ເຈົ້າຢາກ​ໃຫ້​ພວກ​ທ່ານ​ເຂົ້າ​ໃຈ​ວ່າ ພຣະ​ຄຳ​ຂອງ​ພຣະ​ເຈົ້າ​ເພື່ອ​ແຜ່​ແກ່​ຄົນ​ທັງ​ປວງ​ເພື່ອ​ຈະ​ບໍ່​ໃຫ້​ມີ​ຜູ້​ໃດ​ຖືກ​ຕັດ​ສິດ​ທີ່​ຈະ​ມາ​ຊຸມນຸມ​ກັນ​ເພື່ອ​ຟັງ​ພຣະ​ຄຳ​ຂອງ​ພຣະ​ເຈົ້າ."},{"vNo":6,"txt":"ເຖິງ​ຢ່າງ​ໃດ​ກໍ​ຕາມ ລູກໆຂອງ​ພຣະ​ເຈົ້າຍັງ​ໄດ້​ຮັບ​ບັນຊາ​ວ່າ ພວກ​ເຂົາ​ຄວນ​ມາ​ເຕົ້າໂຮມ​ກັນ​ເລື້ອຍໆ ແລະ ຮ່ວມ​ກັນ​ຖື​ສິນ​ອົດ​ເຂົ້າ ແລະ ອະທິຖານ​ຢ່າງ​ສຸດກຳລັງ​ເພື່ອ​ຄວາມຜາ​ສຸກ​ຂອງ​ຈິດ​ວິນ​ຍານ​ຂອງ​ຜູ້​ທີ່​ບໍ່​ຮູ້​ຈັກ​ພຣະ​ເຈົ້າ."},{"vNo":7,"txt":"ແລະ ເຫດການ​ໄດ້​ບັງ​ເກີດ​ຂຶ້ນຄື ເວລາ​ແອວ​ມາ​ໄດ້​ວາງ​ຂໍ້​ບັງຄັບ​ແລ້ວ ເພິ່ນ​ກໍ​ໄດ້​ອຳ​ລາ​ພວກ​ເຂົາ​ໄປ, ແທ້​ຈິງ​ແລ້ວ, ເພິ່ນ​ໄດ້​ຈາກ​ສາດສະໜາ​ຈັກ​ທີ່ຢູ່​ໃນ​ເມືອງ​ເຊ​ລາ​ເຮັມລາ​ໄປ, ແລະ ຂ້າມ​ໄປ​ທາງ​ຕາ​ເວັນ​ອອກ​ຂອງ​ແມ່ນ​ນ້ຳ​ຊີ​ໂດນ, ເຂົ້າ​ໄປ​ໃນ​ຮ່ອມ​ພູ​ກີ​ເດ​ໂອນ​ທີ່​ມີ​ເມືອງ​ສ້າງ​ໄວ້, ຊຶ່ງມີ​ຊື່ວ່າ ເມືອງ​ກີ​ເດ​ໂອນ, ຊຶ່ງ​ຕັ້ງຢູ່​ໃນ​ຮ່ອມ​ພູ​ທີ່​ມີ​ຊື່​ວ່າ ​ກີ​ເດ​ໂອນ, ຕາມ​ຊື່​ຂອງ​ກີ​ເດ​ໂອນ​ຜູ້​ທີ່​ຖືກ​ຂ້າ​ຕາຍ​ດ້ວຍ​ດາບ​ຂອງ​ນີຮໍ."},{"vNo":8,"txt":"ແລະ ແອວ​ມາ​ໄດ້​ໄປ ແລະ ເລີ່ມ​ປະ​ກາດ​ພຣະ​ຄຳ​ຂອງ​ພຣະ​ເຈົ້າ​ໃຫ້​ສາ​ດສະ​ໜາ​ຈັກ ຊຶ່ງ​ໄດ້​ສ້າງຕັ້ງຂຶ້ນ​ໃນ​ຮ່ອມ​ພູ​ກີ​ເດ​ໂອນ, ອັນ​ເປັນ​ໄປ​ຕາມ​ການ​ເປີດ​ເຜີຍ​ຂອງ​ຄວາມ​ຈິງ​ໃນ​ຄຳ​ເວົ້າ​ທີ່​ບັນ​ພະ​ບຸລຸດ​ຂອງ​ເພິ່ນ​ໄດ້​ເວົ້າ​ໄວ້ ແລະ ຕາມ​ພຣະ​ວິນ​ຍານ​ແຫ່ງ​ການ​ທຳນາຍ​ຊຶ່ງ​ມີ​ຢູ່​ກັບ​ເພິ່ນ ຕາມ​ປະຈັກ​ພະຍານ​ເຖິງ​ພຣະ​ເຢ​ຊູ​ຄຣິດ​ພຣະ​ບຸດ​ຂອງ​ພຣະ​ເຈົ້າ​ຜູ້​ຈະ​ສະເດັດ​ມາ​ໄຖ່​ຜູ້ຄົນ​ຂອງ​ພຣະ​ອົງ​ຈາກ​ບາບ​ຂອງ​ພວກ​ເຂົາ, ແລະ ຕາມ​ຖານະ​ອັນ​ສັກສິດ​ນີ້ ຊຶ່ງ​ໂດຍ​ຖານະ​ນີ້​ທີ່​ເພິ່ນ​ຖືກ​ເອີ້ນ. ແລະ ມີ​ຂຽນ​ໄວ້​ດັ່ງນັ້ນ. ອາ​ແມນ."}]}