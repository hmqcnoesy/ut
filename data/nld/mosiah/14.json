{"heading":"Jesaja spreekt over de Messias — De vernedering en het lijden van de Messias worden beschreven — Hij brengt zijn ziel ten offer voor de zonde en bemiddelt voor overtreders — Vergelijk Jesaja 53. Ongeveer 148 v.C.","prevAbbr":"mosiah","nextAbbr":"mosiah","prevNo":13,"nextNo":15,"chapterTitle":"Het boek Mosiah 14","prevTitle":"Het boek Mosiah 13","nextTitle":"Het boek Mosiah 15","verses":[{"vNo":1,"txt":"                 Ja, zegt Jesaja niet: Wie heeft onze verkondiging geloofd, en aan wie is de arm des Heren geopenbaard?"},{"vNo":2,"txt":" Want als een loot zal Hij opschieten voor zijn aangezicht, en als een wortel uit dorre aarde; Hij heeft gestalte noch luister; en wanneer wij Hem zullen zien, is er geen schoonheid, dat wij Hem zouden begeren."},{"vNo":3,"txt":" Hij wordt veracht en door de mensen verworpen; een man van smarten, en vertrouwd met lijden; en wij verborgen als het ware ons aangezicht voor Hem; Hij werd veracht en wij hebben Hem niet geacht."},{"vNo":4,"txt":" Waarlijk, Hij heeft ons leedop Zich genomen en onze smarten gedragen; wij echter hielden Hem voor een geplaagde, een door God geslagene en verdrukte."},{"vNo":5,"txt":" Maar om onze overtredingen werd Hij verwond, om onze ongerechtigheden verbrijzeld; de straf voor onze vrede was op Hem; en met zijn striemen worden wij genezen."},{"vNo":6,"txt":" Wij allen zijn als schapen afgedwaald; wij hebben ons ieder naar onze eigen weg gewend; en de Heer heeft ons aller ongerechtigheid op Hem doen neerkomen."},{"vNo":7,"txt":" Hij werd verdrukt en Hij werd gekweld, maar toch deed Hij zijn mond niet open; Hij is als een lam ter slachting geleid, en als een schaap dat stom is voor zijn scheerders, zo deed Hij zijn mond niet open."},{"vNo":8,"txt":" Hij is uit de gevangenis en uit het gericht weggenomen; en wie zal zijn nageslacht verkondigen? Want Hij werd uitgeroeid uit het land der levenden; om de overtredingen van mijn volk werd Hij geslagen."},{"vNo":9,"txt":" En Hij stelde zijn graf bij de goddelozen, en bij de rijken in zijn dood; want Hij had geen kwaad gedaan, noch was er enig bedrog in zijn mond."},{"vNo":10,"txt":" Maar het behaagde de Heer Hem te verbrijzelen; Hij heeft Hem leed opgelegd; wanneer gij zijn ziel ten offer brengt voor de zonde, zal Hij zijn nakomelingen zien, zal Hij zijn dagen verlengen, en het welbehagen des Heren zal in zijn hand gedijen."},{"vNo":11,"txt":" Hij zal de moeite van zijn ziel zien en verzadigd zijn; door zijn kennis zal mijn rechtvaardige knecht velen rechtvaardigen; want Hij zal hun ongerechtigheden dragen."},{"vNo":12,"txt":" Daarom zal Ik Hem een deel geven onder de groten, en Hij zal de buit delen met de sterken; want Hij heeft zijn ziel uitgestort in de dood; en Hij werd onder de overtreders gerekend; en Hij droeg de zonden van velen en heeft voor de overtreders bemiddeld."}]}