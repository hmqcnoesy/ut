{"heading":"De hoogmoedigen en goddelozen zullen bij de wederkomst als stoppels worden verbrand — Elia zal terugkeren voor die grote en geduchte dag — Vergelijk Maleachi 4. Ongeveer 34 n.C.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"Drie Nephi 25","verses":[{"vNo":"1 ","txt":"Want zie, de dag komt, brandend als een oven; en alle hoogmoedigen, ja, en allen die goddeloosheid bedrijven, zullen stoppels zijn; en de dag die komt, zal hen in brand steken, zegt de Heer der heerscharen, zodat hij hun wortel noch tak zal overlaten."},{"vNo":"2 ","txt":"Maar voor u, die mijn naam vreest, zal de Zoon der gerechtigheid opgaan met genezing onder zijn vleugels; en gij zult uitgaan en opgroeien als kalveren in de stal."},{"vNo":"3 ","txt":"En gij zult de goddelozen vertreden; want tot stof zullen zij zijn onder uw voetzolen op de dag dat Ik dat zal doen, zegt de Heer der heerscharen."},{"vNo":"4 ","txt":"Gedenkt de wet van Mozes, mijn knecht, die Ik hem op Horeb geboden heb voor gans Israël, met de inzettingen en gerichten."},{"vNo":"5 ","txt":"Zie, Ik zend u de profeet Elia, voordat de grote en geduchte dag des Heren komt;"},{"vNo":"6 ","txt":"en hij zal het hart der vaderen terugvoeren tot de kinderen en het hart der kinderen tot hun vaderen, opdat Ik niet kome en de aarde treffe met een banvloek."}]}