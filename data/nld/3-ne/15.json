{"heading":"Jezus kondigt aan dat de wet van Mozes in Hem is vervuld — De Nephieten zijn de andere schapen waarover Hij in Jeruzalem heeft gesproken — Wegens ongerechtigheid heeft het volk van de Heer in Jeruzalem geen weet van de verstrooide schapen van Israël. Ongeveer 34 n.C.","prevAbbr":"3-ne","nextAbbr":"3-ne","prevNo":14,"nextNo":16,"chapterTitle":"Drie Nephi 15","prevTitle":"Drie Nephi 14","nextTitle":"Drie Nephi 16","verses":[{"vNo":1,"txt":"                 En nu geschiedde het, toen Jezus die woorden beëindigd had, dat Hij zijn blik over de menigte liet gaan en tot hen zeide: Zie, gij hebt de dingen gehoord die Ik u heb geleerd voordat Ik opvoer tot mijn Vader; wie dan aan die woorden van Mij denkt en ze doet, die zal Ik ten laatsten dage opwekken."},{"vNo":2,"txt":" En het geschiedde, toen Jezus die woorden had gezegd, dat Hij bemerkte hoe sommigen onder hen zich verwonderden en zich afvroegen wat Hij wilde aangaande de wet van Mozes; want zij begrepen het gezegde niet dat oude dingen waren voorbijgegaan, en dat alle dingen nieuw waren geworden."},{"vNo":3,"txt":" En Hij zeide tot hen: Verwondert u niet dat Ik u heb gezegd dat oude dingen voorbij zijn gegaan en dat alle dingen nieuw zijn geworden."},{"vNo":4,"txt":" Zie, Ik zeg u dat de wet die Mozes werd gegeven, is vervuld."},{"vNo":5,"txt":" Zie, Ik ben het die de wet heeft gegeven, en Ik ben het die Zich verbonden heeft jegens mijn volk Israël; daarom is de wet in Mij vervuld, want Ik ben gekomen om de wet te vervullen; daarom heeft zij een eind."},{"vNo":6,"txt":" Zie, Ik doe de profeten niet teniet, want zovele als er niet in Mij zijn vervuld, voorwaar, Ik zeg u, die zullen alle worden vervuld."},{"vNo":7,"txt":" En hoewel Ik u heb gezegd dat oude dingen voorbij zijn gegaan, doe Ik niet teniet wat er gesproken is aangaande toekomstige zaken."},{"vNo":8,"txt":" Want zie, het verbond dat Ik met mijn volk heb gesloten, is niet geheel vervuld; maar de wet die Mozes werd gegeven, heeft in Mij een eind."},{"vNo":9,"txt":" Zie, Ik ben de wet en het licht. Vertrouwt op Mij en volhardt tot het einde, en gij zult leven; want aan hem die tot het einde volhardt, zal Ik het eeuwige leven geven."},{"vNo":10,"txt":" Zie, Ik heb u de geboden gegeven; welnu, onderhoudt mijn geboden. En dat is de wet en de profeten, want zij hebben waarlijk van Mij getuigd."},{"vNo":11,"txt":" En nu geschiedde het, toen Jezus die woorden had gesproken, dat Hij zeide tot de twaalf die Hij had uitgekozen:"},{"vNo":12,"txt":" Gij zijt mijn discipelen; en gij zijt een licht voor dit volk, dat een overblijfsel is van het huis van Jozef."},{"vNo":13,"txt":" En zie, dit is uw erfland; en de Vader heeft het u gegeven."},{"vNo":14,"txt":" En nooit heeft de Vader Mij geboden dat aan uw broeders in Jeruzalem te vertellen."},{"vNo":15,"txt":" Evenmin heeft de Vader Mij ooit geboden hun te vertellen over de andere stammen van het huis Israëls, die de Vader uit het land heeft weggeleid."},{"vNo":16,"txt":" Wel heeft de Vader Mij geboden hun te vertellen:"},{"vNo":17,"txt":" Nog andere schapen heb Ik die niet van deze kudde zijn; ook die moet Ik leiden, en zij zullen mijn stem horen; en er zal één kudde zijn en één herder."},{"vNo":18,"txt":" En nu, wegens halsstarrigheid en ongeloof begrepen zij mijn woord niet; daarom gebood de Vader Mij niets meer hierover tot hen te zeggen."},{"vNo":19,"txt":" Maar voorwaar, Ik zeg u dat de Vader Mij heeft geboden u te vertellen dat gij uit hun midden werd afgezonderd wegens hun ongerechtigheid; het is dus wegens hun ongerechtigheid dat zij van u niet afweten."},{"vNo":20,"txt":" En voorwaar, Ik zeg u wederom dat de Vader de andere stammen uit hun midden heeft afgezonderd; en het is wegens hun ongerechtigheid dat zij van hen niet afweten."},{"vNo":21,"txt":" En voorwaar, Ik zeg u dat gij het zijt van wie Ik heb gezegd, andere schapen heb Ik, die niet van deze kudde zijn; ook die moet Ik leiden, en zij zullen mijn stem horen; en er zal één kudde zijn en één herder."},{"vNo":22,"txt":" En zij begrepen Mij niet, want zij meenden dat het de andere volken waren; want zij begrepen niet dat de andere volken zouden worden bekeerd door hun prediking."},{"vNo":23,"txt":" En zij begrepen Mij niet toen Ik zeide, zij zullen mijn stem horen; en zij begrepen niet van Mij dat de andere volken nooit mijn stem zouden horen — dat Ik Mij niet aan hen zou openbaren, dan alleen door de Heilige Geest."},{"vNo":24,"txt":" Maar zie, gij hebt zowel mijn stem gehoord als Mij gezien; en gij zijt mijn schapen en gij wordt gerekend onder hen die de Vader Mij heeft gegeven."}]}