{"heading":"De Heer openbaart zijn doeleinden aan Israël — Israël is gekozen in de smeltoven der ellende en zal uit Babylon trekken — Vergelijk Jesaja 48. Ongeveer 588–570 v.C.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"Het eerste boek Nephi 20","verses":[{"vNo":"1 ","txt":"Luistert en hoort dit, gij huis van Jakob, die genoemd wordt met de naam van Israël, en uit de wateren van Juda, ofwel uit de wateren des doops, voortgekomen zijt; die zweert bij de naam des Heren, en vermeldt de God Israëls, maar niet zweert in waarheid, noch in gerechtigheid."},{"vNo":"2 ","txt":"Toch noemen zij zich naar de heilige stad, maar zij steunen niet op de God Israëls, die de Heer der heerscharen is; ja, Heer der heerscharen is zijn naam."},{"vNo":"3 ","txt":"Zie, de vroegere dingen heb Ik vanaf het begin verkondigd; en zij zijn uit mijn mond uitgegaan, en Ik toonde ze. Ik toonde ze plotseling."},{"vNo":"4 ","txt":"En Ik deed het, omdat Ik wist dat gij halsstarrig zijt en uw nek een ijzeren pees is en uw voorhoofd van koper;"},{"vNo":"5 ","txt":"en Ik heb ze u zelfs vanaf het begin verkondigd; voordat het geschiedde, heb Ik ze u getoond. En Ik toonde ze, opdat gij niet zoudt zeggen: Mijn afgod heeft ze gedaan, en mijn gesneden beeld, en mijn gegoten beeld, heeft ze geboden."},{"vNo":"6 ","txt":"Gij hebt dit alles gezien en gehoord; en wilt gij ze niet verkondigen? En dat Ik u van nu af nieuwe dingen heb getoond, zelfs verborgen dingen, en gij wist ze niet."},{"vNo":"7 ","txt":"Ze zijn nu geschapen en niet vanaf het begin; zelfs vóór de dag waarop gij ze niet hoordet, werden ze u verkondigd, opdat gij niet zoudt zeggen: Zie, ik heb ze geweten."},{"vNo":"8 ","txt":"Ja, gij hebt niet gehoord; ja, gij hebt niet geweten; ja, van toen af is uw oor niet geopend geweest; want Ik wist dat gij zeer verraderlijk zoudt handelen, en van de moederschoot af een overtreder zijt genoemd."},{"vNo":"9 ","txt":"Niettemin, om mijns naams wil zal Ik mijn toorn uitstellen, ter wille van mijn lof bedwing Ik Mij, u ten goede, opdat Ik u niet afsnijde."},{"vNo":"10 ","txt":"Want zie, Ik heb u gelouterd; Ik heb u gekozen in de smeltoven der ellende."},{"vNo":"11 ","txt":"Om mijnentwil, ja, om mijnentwil zal Ik dit doen, want Ik zal niet toestaan, dat mijn naam wordt ontheiligd; mijn eer zal Ik aan geen ander geven."},{"vNo":"12 ","txt":"Luistert naar Mij, o Jakob, en Israël, mijn geroepene, want Ik ben het; Ik ben de eerste, en Ik ben ook de laatste."},{"vNo":"13 ","txt":"Mijn hand heeft ook de aarde gegrondvest, en mijn rechterhand heeft de hemelen gespannen. Ik roep hen en tezamen staan zij op."},{"vNo":"14 ","txt":"Vergadert u, gij allen, en hoort; wie onder hen heeft hun deze dingen verkondigd? De Heer heeft hem liefgehad; ja, en Hij zal zijn woord vervullen, dat Hij door hen heeft verkondigd; en Hij zal zijn wil aan Babylon voltrekken, en op de Chaldeeën zal zijn arm komen."},{"vNo":"15 ","txt":"Tevens zegt de Heer: Ik, de Heer, ja, Ik heb gesproken; ja, Ik heb hem geroepen om te verkondigen, Ik heb hem gebracht en hij zal zijn weg voorspoedig maken."},{"vNo":"16 ","txt":"Nadert gij tot Mij; Ik heb niet in het verborgene gesproken; vanaf het begin, van de tijd af, dat het werd verkondigd, heb Ik gesproken; en de Here God, en zijn Geest, hebben mij gezonden."},{"vNo":"17 ","txt":"En aldus zegt de Heer, uw Verlosser, de Heilige Israëls: Ik heb hem gezonden; de Heer, uw God, die u leert tot uw welzijn, die u leidt op de weg, die gij moet gaan, heeft het gedaan."},{"vNo":"18 ","txt":"O, dat gij naar mijn geboden hadt geluisterd — dan zou uw vrede zijn geweest als een rivier en uw gerechtigheid als de golven der zee."},{"vNo":"19 ","txt":"Ook zou uw nageslacht als het zand zijn geweest; de vrucht van uw lendenen als de korrels daarvan; zijn naam zou niet zijn afgesneden, noch verdelgd van voor mijn aangezicht."},{"vNo":"20 ","txt":"Gaat uit van Babylon, vlucht voor de Chaldeeën, verkondigt met de stem des gejuichs, doet dit horen, spreekt tot aan het einde der aarde; zegt: De Heer heeft zijn knecht Jakob verlost."},{"vNo":"21 ","txt":"En zij leden geen dorst; Hij leidde hen door de woestijnen; Hij deed de wateren uit de rots vloeien voor hen; ook kliefde Hij de rots en de wateren stroomden eruit."},{"vNo":"22 ","txt":"En ofschoon Hij dit alles heeft gedaan, en ook nog grotere dingen, is er voor de goddelozen geen vrede, zegt de Heer."}]}