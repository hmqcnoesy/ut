{"heading":"Lajmëtari i Zotit do të përgatisë udhën për Ardhjen e Dytë—Krishti do të ulet në gjykim—Izraeli është urdhëruar të paguajë të dhjetat dhe ofertat—Mbahet një libër kujtimi—Krahaso Malakia 3. Rreth 34 pas K.","prevAbbr":"3-ne","nextAbbr":"3-ne","prevNo":23,"nextNo":25,"chapterTitle":"3 Nefi 24","prevTitle":"3 Nefi 23","nextTitle":"3 Nefi 25","verses":[{"vNo":1,"txt":"Dhe ndodhi që ai i urdhëroi ata të shkruanin fjalët që Ati i kishte dhënë Malakias, që duhej t'ua thoshte atyre. Dhe ndodhi që pasi u shkruan, ai i shpjegoi ato. Dhe këto janë fjalët që ai u tha atyre, duke thënë: Kështu i tha Ati Malakias—Vër re, unë do të të çoj lajmëtarin tim dhe ai do të përgatisë udhën para meje dhe Zoti që ju kërkoni, madje lajmëtari i besëlidhjes, në të cilin ju gëzoni, do të vijë menjëherë në tempullin e tij; vini re, ai do të vijë, thotë Zoti i Ushtrive."},{"vNo":2,"txt":"Por, kush mund të durojë ditën e ardhjes së tij dhe kush do të qëndrojë më këmbë kur ai të shfaqet? Pasi ai është sikurse zjarri i një rafinuesi dhe soda e larësve."},{"vNo":3,"txt":"Dhe ai do të ulet si rafinues dhe pastrues argjendi; dhe ai do të pastrojë të bijtë e Levit dhe do t'i rafinojë si ar dhe argjend, që ata të mund t'i ofrojnë Zotit një blatim në drejtësi."},{"vNo":4,"txt":"Atëherë oferta e Judës dhe e Jeruzalemit do t'i pëlqejë Zotit, sikurse në kohët e vjetra dhe në vitet e shkuara."},{"vNo":5,"txt":"Dhe unë do t'ju afrohem juve në gjykim; dhe unë do të jem një dëshmitar i shpejtë kundër magjistarëve dhe kundër shkelësve të kurorës dhe kundër atyre që bëjnë betime të rreme, dhe kundër atyre që shtypin punëtorin në pagën e tij, të vejën dhe jetimin dhe dëbojnë të huajin dhe nuk më kanë frikë—thotë Zoti i Ushtrive."},{"vNo":6,"txt":"Pasi unë jam Zoti dhe nuk ndryshoj; prandaj, ju bijtë e Jakobit nuk jeni konsumuar."},{"vNo":7,"txt":"Që nga ditët e etërve tuaj jeni larguar nga ordinancat e mia dhe nuk i keni zbatuar ato. Kthehuni tek unë dhe unë do të kthehem te ju—thotë Zoti i Ushtrive. Por, ju thoni: Si duhet të kthehemi"},{"vNo":8,"txt":"A do të vjedhë një njeri Perëndinë? Megjithatë, ju më keni vjedhur. Por, ju thoni: Në çfarë mënyre të kemi vjedhur? Në të dhjeta dhe në oferta."},{"vNo":9,"txt":"Ju jeni mallkuar me një mallkim, pasi më keni vjedhur, madje i tërë ky komb."},{"vNo":10,"txt":"Sillni të gjitha të dhjetat në shtëpinë e thesarit, që të ketë ushqim në shtëpinë time; dhe më provoni për këtë—thotë Zoti i Ushtrive—në qoftë se nuk do t'u hap dritaret e qiellit dhe nuk do të derdh një bekim, që nuk do të ketë mjaft vend për ta mbajtur."},{"vNo":11,"txt":"Dhe unë do të qortoj gllabëruesin për hirin tuaj dhe ai nuk do të shkatërrojë frutat e tokës suaj; as vreshti juaj nuk do ta lëshojë parakohe frutin e tij në fusha—thotë Zoti i Ushtrive."},{"vNo":12,"txt":"Dhe të gjitha kombet do t'ju quajnë të bekuar, pasi ju do të jeni një vend i këndshëm—thotë Zoti i Ushtrive."},{"vNo":13,"txt":"Fjalët tuaja kanë qenë të rrepta kundër meje—thotë Zoti. Megjithatë, ju thoni: Çfarë kemi thënë kundër teje"},{"vNo":14,"txt":"Ju keni thënë: Është e kotë t'i shërbesh Perëndisë dhe ç'përfituam që zbatuam ordinancat e tij dhe që kemi ecur me trishtim para Zotit të Ushtrive"},{"vNo":15,"txt":"Dhe tani, ne i quajmë kryelartët të lumtur; po, ata që punojnë poshtërsi janë lartësuar; po, ata që tundojnë Perëndinë, janë të shpëtuar."},{"vNo":16,"txt":"Atëherë ata që kishin frikë nga Zoti folën shpesh me njëri-tjetrin dhe Zoti u vuri veshin dhe i dëgjoi; dhe një libër kujtimi u shkrua para tij, për ata që kishin frikë nga Zoti dhe që respektonin emrin e tij."},{"vNo":17,"txt":"Dhe ata do të jenë të mitë, thotë Zoti i Ushtrive, atë ditë kur të mbledh xhevahiret e mia; dhe do t'i fal ata, ashtu sikurse një njeri fal birin e tij që i shërben."},{"vNo":18,"txt":"Atëherë ju do të ktheheni dhe do të dalloni mes të drejtit dhe të ligut, mes atij që i shërben Perëndisë dhe atij që nuk i shërben."}]}