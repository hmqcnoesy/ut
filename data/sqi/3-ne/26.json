{"heading":"Jezusi shpjegon të gjitha gjërat që nga fillimi dhe gjer në fund—Foshnja dhe fëmijë flasin gjëra të mrekullueshme që nuk mund të shkruhen—Ata që bëjnë pjesë në Kishën e Krishtit kanë të gjitha gjërat e përbashkëta mes tyre. Rreth 34 pas K.","prevAbbr":"3-ne","prevNo":25,"nextAbbr":"3-ne","nextNo":27,"chapterTitle":"3 Nefi 26","verses":[{"vNo":"1 ","txt":"Dhe tani ndodhi që pasi Jezusi u tha këto gjëra, ai ia shpjegoi turmës; dhe u shpjegoi të gjitha gjërat, si të mëdha, ashtu dhe të vogla."},{"vNo":"2 ","txt":"Dhe ai tha: Këto shkrime të shenjta që ju nuk i kishit me vete, Ati urdhëroi që unë t'jua jap; pasi qe në urtësinë e tij që ato t'u kalohen brezave të ardhshëm."},{"vNo":"3 ","txt":"Dhe ai shpjegoi të gjitha gjërat, madje që nga fillimi dhe deri në kohën që ai do të vijë në lavdinë e tij—po, madje të gjitha gjërat që do të ndodhin mbi faqen e dheut, madje deri kur elementet do të shkrihen me nxehtësi të madhe dhe toka do të mbështillet në vetvete si një pergamenë dhe qiejtë dhe toka do të marrin fund;"},{"vNo":"4 ","txt":"Dhe madje, deri ditën e madhe dhe të fundit, kur të gjithë njerëzit dhe të gjitha fiset dhe të gjitha kombet, dhe gjuhët do të qëndrojnë para Perëndisë, që të gjykohen për veprat e tyre, qofshin ato të mira ose qofshin ato të liga—"},{"vNo":"5 ","txt":"Në qoftë se ato janë të mira, në ringjalljen e jetës së përhershme; dhe në qoftë se ato janë të liga, në ringjalljen e mallkimit, duke qenë paralel, njëra nga një anë dhe tjetra në anën tjetër, sipas mëshirës dhe drejtësisë dhe shenjtërisë e cila është në Krishtin i cili ishte para se bota filloi."},{"vNo":"6 ","txt":"Dhe tani në këtë libër, nuk mund të shkruhen madje, as e njëqindta pjesë e gjërave që Jezusi me të vërtetë u mësoi njerëzve;"},{"vNo":"7 ","txt":"Por vini re, fletët e Nefit përmbajnë pjesën më të madhe të gjërave që ai u mësoi njerëzve."},{"vNo":"8 ","txt":"Dhe këto gjëra që unë kam shkruar, janë një pjesë më e vogël e gjërave që ai u mësoi njerëzve; dhe unë i kam shkruar me qëllim që ato të mund t'i sillen përsëri këtij populli nga Johebrenjtë, sipas fjalëve që tha Jezusi."},{"vNo":"9 ","txt":"Dhe kur ata ta kenë marrë këtë që është e nevojshme që ta marrin së pari, për të provuar besimin e tyre dhe në qoftë se do të jetë që ata do t'u besojnë këtyre gjërave, atëherë gjëra më të mëdha do t'u tregohen atyre."},{"vNo":"10 ","txt":"Dhe në qoftë se do të jetë që ata nuk do t'u besojnë këtyre gjërave, atëherë, për mallkimin e tyre, gjërat më të mëdha nuk do t'u jepen."},{"vNo":"11 ","txt":"Vini re, unë isha gati t'i shkruaja të gjitha sa ishin të gdhendura në fletët e Nefit, por Zoti ma ndaloi, duke thënë: Unë do të provoj besimin e popullit tim."},{"vNo":"12 ","txt":"Prandaj, unë Mormoni, shkruaj gjërat që më janë urdhëruar nga Zoti. Dhe tani, unë Mormoni, po u jap fund fjalëve të mia dhe vazhdoj të shkruaj gjërat që më janë urdhëruar."},{"vNo":"13 ","txt":"Prandaj, unë do të dëshiroja që ju të vini re se Zoti u mësoi me të vërtetë njerëzve për hapësirën e tri ditëve; dhe paskësaj ai iu shfaq shpesh atyre dhe shpesh copëtoi bukë dhe e bekoi, dhe ua dha atyre."},{"vNo":"14 ","txt":"Dhe ndodhi që ai i mësoi dhe u shërbeu fëmijëve të turmës, gjë për të cilën është folur dhe ai i zgjidhi gjuhët e tyre dhe ata u thanë etërve të tyre gjëra të mëdha dhe të mrekullueshme, madje edhe më të mëdha se ato që ai u zbuloi njerëzve; dhe ai i zgjidhi gjuhët e tyre, kështu që ata të mund të shpreheshin."},{"vNo":"15 ","txt":"Dhe ndodhi që pasi ai u ngjit në qiell—herën e dytë që iu shfaq atyre dhe shkoi tek Ati, pasi u shëroi të gjithë të sëmurët dhe të gjithë të çalët dhe u hapi sytë të verbërve dhe veshët të shurdhërve dhe madje bëri gjithfarëlloj shërimesh mes tyre, dhe ngriti një njeri së vdekuri, dhe u tregoi atyre fuqinë e tij, dhe u ngjit tek Ati—"},{"vNo":"16 ","txt":"Vini re, ndodhi që të nesërmen turma u mblodh përsëri dhe ata panë dhe dëgjuan këta fëmijë; po, madje edhe foshnjat hapën gojën dhe shqiptuan gjëra të mrekullueshme dhe gjërat që ata shqiptuan, ishin të ndaluara të shkruheshin nga ndonjë njeri."},{"vNo":"17 ","txt":"Dhe ndodhi që dishepujt që kishte zgjedhur Jezusi filluan që atëherë e tutje të pagëzonin dhe të mësonin të gjithë ata që vajtën tek ata; dhe të gjithë ata që u pagëzuan në emrin e Jezusit, u mbushën me Frymën e Shenjtë."},{"vNo":"18 ","txt":"Dhe shumë prej tyre panë dhe dëgjuan gjëra të patregueshme që nuk janë të lejuara të shkruhen."},{"vNo":"19 ","txt":"Dhe ata mësuan dhe i shërbyen njëri-tjetrit; dhe ata i kishin të gjitha gjërat të përbashkëta mes tyre, çdo njeri duke vepruar me drejtësi me njëri-tjetrin."},{"vNo":"20 ","txt":"Dhe ndodhi që ata bënë të gjitha gjërat, madje ashtu si Jezusi i kishte urdhëruar."},{"vNo":"21 ","txt":"Dhe ata që u pagëzuan në emrin e Jezusit, u quajtën kisha e Krishtit."}]}