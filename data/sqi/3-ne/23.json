{"heading":"Jezusi miraton fjalët e Isaias—Ai urdhëron njerëzit të studiojnë profetët—Fjalët e Samuel Lamanitit në lidhje me Ringjalljen, u shtohen analeve të tyre. Rreth 34 pas K.","prevAbbr":"3-ne","prevNo":22,"nextAbbr":"3-ne","nextNo":24,"chapterTitle":"3 Nefi 23","verses":[{"vNo":"1 ","txt":"Dhe tani vini re, unë ju them juve se ju duhet t'i kërkoni këto gjëra. Po, një urdhërim ju jap juve, që t'i kërkoni këto gjëra me zell; pasi të mëdha janë fjalët e Isaias."},{"vNo":"2 ","txt":"Pasi me siguri ai foli mbi të gjitha këto gjëra në lidhje me popullin tim i cili është nga shtëpia e Izraelit; prandaj është e nevojshme që ai duhet t'u flasë gjithashtu Johebrenjve."},{"vNo":"3 ","txt":"Dhe të gjitha gjërat që tha, janë vërtetuar dhe do të vërtetohen, madje, sipas fjalëve që ai tha."},{"vNo":"4 ","txt":"Prandaj, dëgjoni fjalët e mia; shkruani gjërat që ju thashë; dhe sipas kohës dhe vullnetit të Atit, ato do t'u kalohen Johebrenjve."},{"vNo":"5 ","txt":"Dhe kushdo që do të dëgjojë fjalët e mia dhe do të pendohet dhe pagëzohet, po ai do të shpëtohet. Kërkoni profetët, pasi ka shumë prej tyre që dëshmojnë mbi këto gjëra."},{"vNo":"6 ","txt":"Dhe tani ndodhi që pasi Jezusi i tha këto fjalë, u tha atyre përsëri, pasi u shpjegoi të gjitha shkrimet e shenjta që ata kishin marrë, ai u tha: Vini re, unë do të doja që ju të shkruani shkrime të tjera të shenjta që nuk i keni."},{"vNo":"7 ","txt":"Dhe ndodhi që ai i tha Nefit: Më sill analet që ke mbajtur."},{"vNo":"8 ","txt":"Dhe kur Nefi i solli analet dhe ia vuri para, ai u hodhi një vështrim dhe tha:"},{"vNo":"9 ","txt":"Në të vërtetë, unë ju them juve, unë urdhërova shërbëtorin tim Samuel Lamanitin, që ai t'i dëshmonte këtij populli se në ditën që Ati do të lartësonte emrin e tij në mua, shumë shenjtorë do të ngriheshin së vdekuri dhe do t'u shfaqeshin shumë vetave dhe do t'u shërbenin atyre. Dhe ai u tha: A nuk ishte kështu"},{"vNo":"10 ","txt":"Dhe dishepujt e tij u përgjigjen dhe thanë: Po, Zot, Samueli profetizoi sipas fjalëve të tua dhe ato të gjitha u përmbushën."},{"vNo":"11 ","txt":"Dhe Jezusi u tha atyre: Si është e mundur që nuk e keni shkruar këtë gjë, që shumë shenjtorë u ngritën dhe iu shfaqën shumë vetave dhe u shërbyen atyre"},{"vNo":"12 ","txt":"Dhe ndodhi që Nefit iu kujtua se kjo gjë nuk ishte shkruar."},{"vNo":"13 ","txt":"Dhe ndodhi që Jezusi urdhëroi që duhej shkruar; prandaj u shkrua ashtu siç ai urdhëroi."},{"vNo":"14 ","txt":"Dhe tani ndodhi që pasi Jezusi u shpjegoi të gjitha së bashku shkrimet e shenjta që ata kishin shkruar, i urdhëroi që t'u mësonin njerëzve gjërat që ai u shpjegoi atyre."}]}