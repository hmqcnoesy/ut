{"heading":"Si Nefitët ashtu dhe Lamanitët janë të çoroditur dhe të degjeneruar—Ata torturojnë dhe vrasin njëri-tjetrin—Mormoni lutet që hiri dhe mirësia të jenë përgjithnjë me Moronin. Rreth 401–421 pas K.","sectionHeading":"Letra e dytë e Mormonit, drejtuar birit të tij, Moronit.","prevAbbr":"moro","prevNo":8,"nextAbbr":"moro","nextNo":10,"chapterTitle":"Moroni 9","verses":[{"vNo":"1 ","txt":"Biri im i dashur, unë të shkruaj ty përsëri që të dish se jam akoma gjallë; por, të shkruaj diçka mbi atë që është e dhimbshme."},{"vNo":"2 ","txt":"Pasi vër re, unë kam pasur një betejë të rreptë me Lamanitët, të cilën nuk e fituam; dhe Arkeantusi ra nga shpata dhe gjithashtu Lurami dhe Emroni; po, dhe kemi humbur një numër të madh të burrave tanë më të mirë."},{"vNo":"3 ","txt":"Dhe tani vër re, biri im, unë kam frikë se Lamanitët do ta shkatërrojnë këtë popull; pasi ata nuk pendohen dhe Satani i nxit përherë në zemërim njëri kundër tjetrit."},{"vNo":"4 ","txt":"Vër re, unë punoj me ta vazhdimisht; dhe kur unë u flas me rreptësi fjalën e Perëndisë ata dridhen dhe zemërohen kundër meje; dhe kur unë nuk përdor rreptësi, ata ngurtësojnë zemrat e tyre kundër saj; prandaj, kam frikë se Shpirti i Zotit ka pushuar së përpjekuri me ta."},{"vNo":"5 ","txt":"Pasi ata zemërohen kaq shumë sa më duket se nuk kanë frikë nga vdekja; dhe ata kanë humbur dashurinë e tyre për njëri-tjetrin; dhe janë vazhdimisht të etur për gjak dhe për hakmarrje."},{"vNo":"6 ","txt":"Dhe tani, biri im i dashur, me gjithë ngurtësimin e tyre, të punojmë me zell; pasi po të pushojmë së punuari, ne do të sillemi nën dënim; pasi kemi një punë për të bërë, ndërsa jemi në këtë tabernakull prej argjile, që të mundim armikun e të gjithë drejtësisë dhe të pushojmë shpirtrat tanë në mbretërinë e Perëndisë."},{"vNo":"7 ","txt":"Dhe tani unë po të shkruaj diçka në lidhje me vuajtjet e këtij populli. Pasi sipas njohurisë që kam marrë nga Amoroni, vër re, Lamanitët kanë shumë të burgosur që i morën nga kulla e Sherrizahës; dhe kishte burra, gra dhe fëmijë."},{"vNo":"8 ","txt":"Dhe bashkëshortët dhe etërit e atyre grave dhe fëmijëve i vranë; dhe gratë i ushqejnë me mishin e bashkëshortëve të tyre dhe fëmijët me mishin e etërve të tyre; dhe nuk u japin atyre veçse pak ujë."},{"vNo":"9 ","txt":"Dhe me gjithë këtë neveri të madhe të Lamanitëve, nuk ia tejkalon asaj që bëri populli ynë në Moriantum. Pasi, vër re, shumë nga vajzat e Lamanitëve u zunë robinja; dhe pasi u morën atë që ishte më e dashur dhe më e çmueshme përmbi të gjitha gjërat, e cila është dëlirësia dhe virtyti—"},{"vNo":"10 ","txt":"Dhe pasi e bënë këtë, i vranë ato në mënyrën më mizore, duke i torturuar trupat e tyre madje deri në vdekje; dhe pasi e bënë këtë gjë, ata përpinë mishin e tyre si bisha të egra, për shkak të ngurtësimit të zemrave të tyre; dhe ata e bënë edhe në shenjë mburrjeje."},{"vNo":"11 ","txt":"O, biri im i dashur, si është e mundur që një popull si ky të jetë pa qytetërim—"},{"vNo":"12 ","txt":"(Dhe vetëm pak vjet kanë kaluar, që ata ishin një popull i qytetëruar dhe i këndshëm)."},{"vNo":"13 ","txt":"Por, o biri im, si është e mundur që një popull si ky të kënaqet në kaq shumë neveri—"},{"vNo":"14 ","txt":"Si mund të presim që Perëndia ta përmbajë dorën e tij në gjykim kundër nesh"},{"vNo":"15 ","txt":"Vër re, zemra ime thërret: Mjerë ky popull. Eja në gjykim, O Perëndi dhe fshihi mëkatet dhe ligësinë dhe neveritë e tyre nga fytyra jote!"},{"vNo":"16 ","txt":"Dhe përsëri, biri im, ka shumë të veja me të bijat e tyre që kanë mbetur në Sherrizah; dhe ajo pjesë e furnizimeve që nuk u mor nga Lamanitët, vër re, u mor nga ushtria e Zenefit dhe ato kanë mbetur duke u endur poshtë e lart për ushqim; dhe shumë plakave u bie të fikët gjatë udhës dhe vdesin."},{"vNo":"17 ","txt":"Dhe ushtria që është me mua është e dobët; dhe ushtritë e Lamanitëve janë mes Sherrizahës dhe meje; dhe të gjithë ata që ikën e shkuan tek ushtria e Aaronit kanë rënë viktima të egërsisë së tyre të tmerrshme."},{"vNo":"18 ","txt":"O çoroditja e popullit tim! Ata janë pa rregull dhe pa mëshirë. Vër re, unë jam vetëm një njeri dhe kam vetëm fuqinë e një njeriu dhe nuk mundem më të bëj që të zbatohen urdhrat e mia."},{"vNo":"19 ","txt":"Dhe ata janë çoroditur shumë; dhe që të gjithë janë bërë të egër, nuk kursejnë asnjë, as pleq as të rinj; dhe gëzohen për çdo gjë, nëse nuk është e mirë; dhe vuajtja e grave tona dhe fëmijëve tanë mbi tërë faqen e kësaj toke kalon çdo kufi; po, gjuha nuk mund të tregojë, as nuk mund të shkruhet."},{"vNo":"20 ","txt":"Dhe tani, biri im, unë nuk do të zgjatem më në këtë skenë kaq të tmerrshme. Vër re, ti e di ligësinë e këtij populli; ti e di se ata nuk kanë parime dhe nuk kanë ndjenja; dhe ligësia e tyre ia kalon asaj të Lamanitëve."},{"vNo":"21 ","txt":"Vër re, biri im, unë nuk mund t'ia rekomandoj ata Perëndisë, pasi ai do të më godasë."},{"vNo":"22 ","txt":"Por vër re, biri im, unë të rekomandoj ty te Perëndia dhe unë besoj në Krisht se ti do të shpëtohesh; dhe unë i lutem Perëndisë që ai të të kursejë jetën, për të dëshmuar kthimin e popullit të tij tek ai, ose shkatërrimin e plotë të tyre; pasi unë e di se ata duhet të mbarojnë, në qoftë se nuk pendohen dhe kthehen tek ai."},{"vNo":"23 ","txt":"Dhe në qoftë se ata mbarojnë, do të jetë sikurse Jareditët, për shkak të dëshirës së zemrave të tyre në kërkim të gjakut dhe hakmarrjes."},{"vNo":"24 ","txt":"Dhe në qoftë se ata mbarojnë, ne dimë se shumë nga vëllezërit tanë kanë dezertuar e janë bashkuar me Lamanitët; dhe shumë të tjerë do të dezertojnë e do të bashkohen me ta; prandaj, shkruaj disa gjëra në qoftë se ti shpëton dhe unë do të vdes dhe nuk do të të shoh më; por unë besoj se do të të shoh së shpejti; pasi unë kam anale të shenjta që dua të t'i dorëzoj ty."},{"vNo":"25 ","txt":"Biri im, ji besnik në Krisht; dhe mos të hidhërofshin gjërat që kam shkruar që të të çojnë deri në vdekje; por Krishti të mund të të ngrejë dhe qëndrofshin në mendjen tënde përherë vuajtjet dhe vdekja e tij dhe shfaqja e trupit të tij etërve tanë, dhe mëshira dhe durimi i tij, dhe shpresa e lavdisë së tij dhe e jetës së përjetshme."},{"vNo":"26 ","txt":"Dhe qoftë e qëndroftë përherë me ty hiri i Perëndisë, Atit, froni i të cilit është lart në qiej dhe Zoti ynë Jezu Krisht, i cili ulet në krahun e djathtë të pushtetit të tij, derisa të gjitha gjërat t'i nënshtrohen atij. Amen."}]}