{"heading":"Shkatërrimi i Babilonisë është një simbol i shkatërrimit në Ardhjen e Dytë—Do të jetë një ditë zemërimi dhe hakmarrjeje—Babilonia (bota) do të bjerë përgjithnjë—Krahaso Isaia 13. Rreth 559–545 para K.","prevAbbr":"2-ne","nextAbbr":"2-ne","prevNo":22,"nextNo":24,"chapterTitle":"2 Nefi 23","prevTitle":"2 Nefi 22","nextTitle":"2 Nefi 24","verses":[{"vNo":1,"txt":"Barra e Babilonisë që pa Isaia, i biri i Amotsit."},{"vNo":2,"txt":"Ngrini një flamur mbi malin e lartë, ngrini zërin ndaj tyre, shkundni dorën që të mund të hyjnë në portat e fisnikëve."},{"vNo":3,"txt":"Unë kam urdhëruar të shenjtëruarit e mi, kam thirrur gjithashtu të fuqishmit e mi, pasi zemërimi im nuk është me ata që gëzohen në madhërinë time."},{"vNo":4,"txt":"Zhurma e turmës në male, si e një populli të madh, një zhurmë e potershme e mbretërive të kombeve të mbledhura së bashku, Zoti i Ushtrive rreshton ushtritë e betejës."},{"vNo":5,"txt":"Vijnë nga një vend i largët, nga fundi i qiellit, po, Zoti dhe armët e indinjatës së tij, për të shkatërruar të gjithë tokën."},{"vNo":6,"txt":"Ulërini, pasi dita e Zotit po afron; ajo do të vijë si një shkatërrim nga i Plotfuqishmi."},{"vNo":7,"txt":"Prandaj, të gjitha duart do të plogështohen, zemra e çdo njeriu do të shkrihet;"},{"vNo":8,"txt":"Dhe ata do të frikësohen; dhembje të forta dhe hidhërime do t'i pushtojnë; ata do të çuditen me njëri-tjetrin; fytyrat e tyre do të jenë si flakë."},{"vNo":9,"txt":"Vini re, dita e Zotit vjen e pamëshirshme si me furi ashtu dhe me zemërim të rreptë, për ta lënë vendin e shkretuar; dhe ai do të shkatërrojë mëkatarët prej saj."},{"vNo":10,"txt":"Pasi yjet e qiellit dhe yllësitë e atjeshme nuk do ta japin dritën e tyre; dielli do të errësohet në udhëtimin e tij dhe hëna do të bëjë që drita e saj të mos ndriçojë."},{"vNo":11,"txt":"Dhe unë do ta ndëshkoj botën për ligësitë dhe të ligjtë për paudhësinë e tyre; unë do të bëj që arroganca e kryelartit të marrë fund dhe do të hedh poshtë mendjemadhësinë e të tmerrshmit."},{"vNo":12,"txt":"Unë do ta bëj një njeri më të çmueshëm se ari i kulluar; madje një njeri më të çmueshëm se kallëpi prej ari i Ofirit."},{"vNo":13,"txt":"Prandaj, unë do të shkund qiejt dhe toka do të lëvizë nga vendi i saj, në zemërimin e Zotit të Ushtrive; dhe në ditën e zemërimit të rreptë të tij."},{"vNo":14,"txt":"Dhe do të jetë si një kaproll që ndiqet dhe si një dele që nuk e merr njeri; dhe çdokush do të kthehet drejt popullit të tij dhe do të ikë për në tokën e tij."},{"vNo":15,"txt":"Çdo njeri që është kryelartë do të shpohet tejpërtej; po, dhe çdo njeri që është bashkuar me të këqijtë do të bjerë nga shpata."},{"vNo":16,"txt":"Fëmijët e tyre do të priten gjithashtu në copa para syve të tyre; shtëpitë e tyre do të plaçkiten dhe gratë e tyre do të përdhunohen."},{"vNo":17,"txt":"Vini re, unë do të ngre Medët kundër tyre, të cilët nuk do të shikojnë argjend dhe ar dhe as nuk do të kënaqen në to."},{"vNo":18,"txt":"Harqet e tyre do t'i presin gjithashtu të rinjtë në copa; dhe ata nuk do të kenë mëshirë për frytin e barkut të nënës; sytë e tyre nuk do t'i kursejnë fëmijët."},{"vNo":19,"txt":"Dhe Babilonia, lavdia e mbretërive, bukuria e përsosjes së Kaldeasve, do të jetë si atëherë kur Perëndia përmbysi Sodomën dhe Gomorrën."},{"vNo":20,"txt":"Nuk do të banohet kurrë më, as nuk do të jetojë njeri më në të nga brezi në brez: as Arabi nuk do ta ngrejë çadrën aty; as barinjtë nuk do ta bëjnë vathët e tyre aty."},{"vNo":21,"txt":"Por, kafshët e egra të shkretëtirës do të shtrihen aty; dhe shtëpitë e tyre do të jenë plot me qenie të pakëndshme; dhe kukuvajka do të jetojnë aty dhe satirët do të vallëzojnë aty."},{"vNo":22,"txt":"Dhe kafshët e egra të ishujve do të ulërijnë në shtëpitë e tyre të shkreta dhe dragonjtë në pallatet e tyre të këndshme; dhe asaj po i vjen koha dhe dita e saj nuk do të zgjatet. Pasi unë do ta shkatërroj atë me të shpejtë; po, pasi unë do të jem i mëshirshëm ndaj njerëzve të mi, por të ligjtë do të mbarojnë."}]}