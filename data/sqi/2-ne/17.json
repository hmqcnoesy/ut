{"heading":"Efraimi dhe Siria i shpallin luftë Judës—Krishti do të lindë nga një virgjëreshë—Krahaso Isaia 7. Rreth 559–545 para K.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"2 Nefi 17","verses":[{"vNo":"1 ","txt":"Dhe ndodhi në ditët e Ashazit, biri i Jothamit, biri i Uziahut, mbret i Judës, që Retsini, mbret i Sirisë dhe Pekahu, biri i Remaliahut, mbret i Izraelit, shkuan drejt Jeruzalemit për të luftuar kundër tij, por nuk mundën të triumfonin kundër tij."},{"vNo":"2 ","txt":"Dhe iu tha shtëpisë së Davidit duke thënë: Siria është bashkuar me Efraimin. Dhe zemra e tij u drodh; dhe zemra e popullit të tij u drodh, sikurse dridhen pemët e pyllit nga era."},{"vNo":"3 ","txt":"Atëherë Zoti i tha Isaias: Shko tani të takosh Ashazin, ti dhe Shearjashubi, biri yt, në fund të kanalit të hauzit të sipërm, në udhën e fushës së dërstilarit;"},{"vNo":"4 ","txt":"Dhe thuaji atij: Dëgjo, dhe qetësohu; mos ki frikë, as zemra mos të të ligështohet për dy bishtat e këtyre urave zjarri me tym, për zemërimin e rreptë të Retsinit me Sirinë dhe të birit të Remaliahut."},{"vNo":"5 ","txt":"Sepse Siria, Efraimi dhe biri i Remaliahut, kanë bërë komplot kundër teje, duke thënë:"},{"vNo":"6 ","txt":"Le të shkojmë kundër Judës dhe ta brengosim dhe le të bëjmë një të çarë për ne, dhe të vendosim një mbret në mes të saj, po, të birin e Tabeelit."},{"vNo":"7 ","txt":"Kështu thotë Zoti Perëndi: Kjo nuk do të bëhet, as nuk do të ndodhë."},{"vNo":"8 ","txt":"Pasi kreu i Sirisë është Damasku dhe kreu i Damaskut Retsini; dhe brenda gjashtëdhjetë e pesë vjetësh Efraimi do të thyhet, që të mos jetë një popull."},{"vNo":"9 ","txt":"Dhe kreu i Efraimit është Samaria dhe kreu i Samarisë është biri i Remaliahut. Në qoftë se ju nuk besoni, me siguri ju nuk do të vendoseni."},{"vNo":"10 ","txt":"Përveç kësaj, Zoti i foli përsëri Ashazit, duke thënë:"},{"vNo":"11 ","txt":"Kërkoi një shenjë Zotit, Perëndisë tënd; kërkoja ose në thellësitë, ose në lartësitë sipër."},{"vNo":"12 ","txt":"Por, Ashazi tha: Unë nuk do të kërkoj, as nuk do ta tundoj Zotin."},{"vNo":"13 ","txt":"Dhe ai tha: Dëgjo tani, O shtëpi e Davidit; është një gjë e vogël për ju të lodhni njerëzit, por, a do ta lodhni ju edhe Perëndinë tim"},{"vNo":"14 ","txt":"Prandaj, Zoti vetë do t'ju japë një shenjë—Vini re, një virgjëreshë do të mbetet me barrë dhe do të lindë një djalë dhe do ta quaj emrin e tij Emanuel."},{"vNo":"15 ","txt":"Gjalpë dhe mjaltë do të hajë ai, që ai të mund të dijë të refuzojë të keqen dhe të zgjedhë të mirën."},{"vNo":"16 ","txt":"Pasi para se fëmija të dijë të refuzojë të keqen dhe të zgjedhë të mirën, vendi që ti urren do të braktiset nga të dy mbretërit e tij."},{"vNo":"17 ","txt":"Zoti do të sjellë mbi ty dhe mbi popullin tënd, dhe mbi shtëpinë e atit tënd, ditë që nuk kanë ardhur që nga dita që Efraimi u nda nga Juda, mbreti i Asirisë."},{"vNo":"18 ","txt":"Dhe do të ndodhë atë ditë, që Zoti do të vërshëllejë për mizën që është në pjesën më të largët të Egjiptit dhe për bletën që është në tokën e Asirisë."},{"vNo":"19 ","txt":"Dhe ato do të vijnë dhe të gjitha do të pushojnë në luginat e shkretuara, dhe në vrimat e shkëmbinjve, dhe mbi të gjithë gjembat dhe mbi të gjitha shkurret."},{"vNo":"20 ","txt":"Në të njëjtën ditë, Zoti do të rruajë me një brisk të marrë hua, nga ata që janë matanë lumit, nga mbreti i Asirisë, kokën dhe qimet e këmbëve; dhe do të heqë edhe mjekrën."},{"vNo":"21 ","txt":"Dhe do të ndodhë atë ditë, që një njeri do të ushqejë një lopë të re dhe dy dele."},{"vNo":"22 ","txt":"Dhe do të ndodhë që nga qumështi i shumtë që do të japin, ai do të hajë gjalpë; pasi gjalpë dhe mjaltë do të hajë çdo njeri që do të mbesë në atë tokë."},{"vNo":"23 ","txt":"Dhe do të ndodhë që atë ditë, çdo vend ku ishin një mijë hardhi me një vlerë prej një mijë monedhash argjendi, do të jetë për ferra dhe gjemba."},{"vNo":"24 ","txt":"Me shigjeta dhe me harqe do të vijnë njerëzit në atë drejtim, sepse i gjithë vendi do të bëhet ferra dhe gjemba."},{"vNo":"25 ","txt":"Dhe mbi të gjitha kodrat që do të gërmohen me kazmë, nuk do të shkojë frika e ferrave dhe gjembave; por do të jenë për të çuar aty qetë dhe për t'u shkelur nga bagëtia e imët."}]}