{"heading":"Sioni dhe të bijat e tij do të shëlbehen dhe do të pastrohen në ditën e mijëvjeçarit—Krahaso Isaia 4. Rreth 559–545 para K.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nefi 14","verses":[{"vNo":"1 ","txt":"Dhe atë ditë, shtatë gra do të kapin një burrë duke thënë: Ne do të hamë bukën tonë dhe do të veshim rrobat tona; vetëm le të quhemi me emrin tënd, që të heqim turpin tonë."},{"vNo":"2 ","txt":"Në atë ditë, dega e Zotit do të jetë e bukur dhe e lavdishme; fryti i tokës i shkëlqyer dhe tërheqës, për ata që janë të ikurit e Izraelit."},{"vNo":"3 ","txt":"Dhe do të ndodhë që ata që janë lënë në Sion dhe mbeten në Jeruzalem, do të quhen të shenjtë, secili që është shkruar mes të gjallëve në Jeruzalem—"},{"vNo":"4 ","txt":"Kur Zoti do të ketë larë fëlliqësinë e bijave të Sionit dhe të ketë pastruar gjakun e Jeruzalemit nga to, me anë të shpirtit të gjykimit dhe me anë të shpirtit të zjarrit."},{"vNo":"5 ","txt":"Dhe Zoti do të krijojë mbi çdo vendbanim të malit Sion dhe mbi asambletë e tij një re dhe tym gjatë ditës dhe shkëlqimin e një zjarri me flakë gjatë natës; pasi mbi të gjithë lavdinë e Sionit do të ketë një mbrojtje."},{"vNo":"6 ","txt":"Dhe do të ketë një tabernakull për hije gjatë vapës së ditës dhe si një vend strehim dhe mbulesë nga stuhia dhe nga shiu."}]}