{"heading":"Një engjëll i tregon Nefit për bekimet dhe mallkimet që do të bien mbi Johebrenjtë—Ka vetëm dy kisha: Kisha e Qengjit të Perëndisë dhe kisha e djallit—Shenjtorët e Perëndisë në të gjitha kombet janë persekutuar nga kisha e madhe dhe e neveritshme—Apostulli Gjon do të shkruajë në lidhje me mbarimin e botës. Rreth 600–592 para K.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1 Nefi 14","verses":[{"vNo":"1 ","txt":"Dhe do të ndodhë që, në qoftë se Johebrenjtë do ta dëgjojnë Qengjin e Perëndisë në atë ditë që ai do t'ua shfaqë veten e tij atyre në fjalë dhe gjithashtu në fuqi dhe në vepra, deri në heqjen e pengesave të tyre—"},{"vNo":"2 ","txt":"Dhe nuk do t’i ngurtësojnë zemrat e tyre kundër Qengjit të Perëndisë, ata do të numërohen mes farës së atit tënd; po, ata do të numërohen midis shtëpisë së Izraelit; dhe ata do të jenë një popull i bekuar mbi tokën e premtuar përgjithmonë; ata nuk do të çohen kurrë më në robëri; dhe shtëpia e Izraelit nuk do të ngatërrohet më."},{"vNo":"3 ","txt":"Dhe ajo gropë e madhe që është hapur për ta nga ajo kishë e madhe dhe e neveritshme, e cila u krijua nga djalli dhe fëmijët e tij, që ai të mund t'i çojë shpirtrat e njerëzve poshtë në ferr—po, ajo gropë e madhe që u hap për shkatërrimin e njerëzve, do të mbushet nga ata që e hapën atë, deri në shkatërrimin e plotë të tyre, thotë Qengji i Perëndisë; jo shkatërrimin e shpirtit, përveçse hedhjes së tij në atë ferr që nuk ka fund."},{"vNo":"4 ","txt":"Pasi vini re, kjo është sipas robërisë së djallit dhe gjithashtu sipas drejtësisë së Perëndisë, mbi të gjithë ata që do të punojnë ligësi dhe neveri përpara tij."},{"vNo":"5 ","txt":"Dhe ndodhi që engjëlli më foli mua, Nefit, duke thënë: Ti ke parë që, në qoftë se Johebrenjtë pendohen, do të jetë mirë për ta; dhe gjithashtu ti di në lidhje me besëlidhjet e Zotit ndaj shtëpisë së Izraelit; dhe ti ke dëgjuar gjithashtu se, kush nuk pendohet, duhet të mbarojë."},{"vNo":"6 ","txt":"Prandaj, mjerë Johebrenjtë në qoftë se ata ngurtësojnë zemrat e tyre kundër Qengjit të Perëndisë."},{"vNo":"7 ","txt":"Pasi koha vjen, thotë Qengji i Perëndisë, që unë do të bëj një vepër të madhe dhe të mrekullueshme mes fëmijëve të njerëzve; një vepër, e cila do të jetë e përjetshme, qoftë nga njëra anë apo tjetra—qoftë në bindjen e tyre për paqen dhe jetën e përjetshme, ose dorëzimin e tyre në ngurtësinë e zemrave të tyre dhe në verbërinë e mendjeve të tyre, deri në çuarjen e tyre në robëri dhe gjithashtu në shkatërrim, qoftë material dhe shpirtëror, sipas robërisë së djallit, për të cilën unë kam folur."},{"vNo":"8 ","txt":"Dhe ndodhi që kur engjëlli foli këto fjalë, ai më tha: I mban mend ti besëlidhjet e Atit ndaj shtëpisë së Izraelit? Unë i thashë atij: Po."},{"vNo":"9 ","txt":"Dhe ndodhi që ai më tha: Shiko dhe vër re atë kishë të madhe dhe të neveritshme që është nëna e neverive, themeluesi i së cilës është djalli."},{"vNo":"10 ","txt":"Dhe ai më tha: Vër re, nuk ka veçse dy kisha; njëra është kisha e Qengjit të Perëndisë dhe tjetra është kisha e djallit; prandaj kushdo që nuk bën pjesë në kishën e Qengjit të Perëndisë, bën pjesë në atë kishën e madhe që është nëna e neverive; dhe ajo është lavirja e të gjithë tokës."},{"vNo":"11 ","txt":"Dhe ndodhi që unë pashë dhe vura re laviren e të gjithë tokës dhe ajo qëndronte ulur mbi shumë ujëra, dhe ajo kishte sundim mbi të gjithë tokën, midis të gjitha kombeve, racave, gjuhëve dhe njerëzve."},{"vNo":"12 ","txt":"Dhe ndodhi që unë vura re kishën e Qengjit të Perëndisë dhe numrat e saj ishin të pakta, për shkak të poshtërsisë dhe të neverive të lavires që qëndronte ulur mbi shumë ujëra; megjithatë unë vura re se kisha e Qengjit, që ishin shenjtorët e Perëndisë, ishte gjithashtu mbi të gjithë faqen e tokës; dhe sundimet e saj mbi faqen e tokës ishin të vogla, për shkak të ligësisë së lavires së madhe që unë pashë."},{"vNo":"13 ","txt":"Dhe ndodhi që unë vura re, që nëna e madhe e neverive mblodhi së bashku turmat mbi faqen e të gjithë tokës, midis të gjitha kombeve të Johebrenjve, për të luftuar kundër Qengjit të Perëndisë."},{"vNo":"14 ","txt":"Dhe ndodhi që unë, Nefi, vura re fuqinë e Qengjit të Perëndisë e cila zbriti mbi shenjtorët e kishës së Qengjit dhe mbi njerëzit e besëlidhjes së Zotit që ishin shpërndarë mbi të gjithë faqen e tokës; dhe ata ishin armatosur me drejtësi dhe me fuqinë e Perëndisë në lavdi të madhe."},{"vNo":"15 ","txt":"Dhe ndodhi që unë vura re se zemërimi i Perëndisë, u derdh mbi atë kishë të madhe dhe të neveritshme, aq shumë, saqë kishte luftëra dhe zhurma luftërash mes të gjitha kombeve dhe racave të tokës."},{"vNo":"16 ","txt":"Dhe ndërsa filloi të kishte luftëra dhe zhurma luftërash mes të gjitha kombeve që i përkisnin nënës së neverive, engjëlli më foli, duke thënë: Vër re, zemërimi i Perëndisë është mbi nënën e grave të përdala dhe vër re, ti i sheh të gjitha këto gjëra—"},{"vNo":"17 ","txt":"Dhe kur të vijë dita, që zemërimi i Perëndisë të derdhet mbi nënën e grave të përdala, që është kisha e madhe dhe e neveritshme e të gjithë tokës, krijuesi i së cilës është djalli, atëherë, në atë ditë, puna e Atit do të fillojë, në përgatitjen e udhës për plotësimin e besëlidhjeve të tij, që ai u ka bërë njerëzve të tij që janë nga shtëpia e Izraelit."},{"vNo":"18 ","txt":"Dhe ndodhi që engjëlli më foli duke thënë: Shiko!"},{"vNo":"19 ","txt":"Dhe unë pashë dhe vura re një burrë dhe ai ishte veshur me një rrobë të bardhë."},{"vNo":"20 ","txt":"Dhe engjëlli më tha: Vër re njërin nga dymbëdhjetë apostujt e Qengjit."},{"vNo":"21 ","txt":"Shiko, ai do të shohë dhe shkruajë pjesën e mbetur të këtyre gjërave; po, dhe gjithashtu shumë gjëra që kanë qenë."},{"vNo":"22 ","txt":"Dhe ai do të shkruajë gjithashtu në lidhje me fundin e botës."},{"vNo":"23 ","txt":"Prandaj, gjërat që ai do të shkruajë janë të drejta dhe të vërteta; dhe vër re, ato janë shkruar në librin që ti pe duke dalë nga goja e Judeut; dhe, në kohën kur ato dolën nga goja e Judeut, ose, në kohën që libri doli nga goja e Judeut, gjërat të cilat ishin shkruar, ishin të qarta dhe të kulluara, dhe më të çmueshmet, dhe më të lehtat për kuptimin e të gjithë njerëzve."},{"vNo":"24 ","txt":"Dhe vër re, gjërat që ky apostull i Qengjit do të shkruajë janë shumë gjëra që ti ke parë; dhe vër re, pjesën e mbetur do ta shohësh."},{"vNo":"25 ","txt":"Por, gjërat që ti do të shikosh tani e tutje, nuk do t'i shkruash; pasi Zoti Perëndi ka urdhëruar apostullin e Qengjit të Perëndisë, që ai duhet t'i shkruajë ato."},{"vNo":"26 ","txt":"Dhe gjithashtu të tjerë që kanë qenë, atyre ai u ka treguar të gjitha gjërat; dhe ata i kanë shkruar ato dhe ato janë vulosur që të dalin në dritë në pastërtinë e tyre, sipas së vërtetës që është në Qengjin, në kohën e përshtatshme të Zotit ndaj shtëpisë së Izraelit."},{"vNo":"27 ","txt":"Dhe unë, Nefi, dëgjova dhe dëshmoj që emri i apostullit të Qengjit ishte Gjon, sipas fjalës së engjëllit."},{"vNo":"28 ","txt":"Dhe vini re unë, Nefi, jam i ndaluar që të shkruaj pjesën e mbetur të gjërave që pashë dhe dëgjova; prandaj gjërat që unë kam shkruar më mjaftojnë; dhe unë kam shkruar vetëm një pjesë të vogël të gjërave që unë pashë."},{"vNo":"29 ","txt":"Dhe unë dëshmoj se unë pashë gjërat që ati im pa dhe engjëlli i Zotit m'i bëri të ditura ato mua."},{"vNo":"30 ","txt":"Dhe tani, unë i jap fund të folurit në lidhje me gjërat që pashë, ndërsa unë isha marrë në shpirt; dhe në qoftë se të gjitha gjërat që unë pashë nuk janë shkruar gjërat që unë kam shkruar, janë të vërteta. Dhe kështu është. Amen."}]}