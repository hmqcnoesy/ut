{"heading":"Alma predikon dhe pagëzon në Melek–-Ai nuk pranohet në Amoniha dhe largohet–-Një engjëll e urdhëron atë të kthehet dhe t'i thërrasë popullit për pendim–-Ai pranohet nga Amuleku dhe të dy së bashku predikojnë në Amoniha. Rreth 82 para K.","prevAbbr":"alma","prevNo":7,"nextAbbr":"alma","nextNo":9,"chapterTitle":"Alma 8","verses":[{"vNo":"1 ","txt":"Dhe tani ndodhi që Alma u kthye nga toka e Gideonit, pasi i mësoi popullit të Gideonit shumë gjëra që nuk mund të shkruhen, pasi vendosi urdhrin e kishës, ashtu sikurse kishte bërë më parë në tokën e Zarahemlës, po, ai u kthye në shtëpinë e tij në Zarahemla për të pushuar nga punët që ai kishte kryer."},{"vNo":"2 ","txt":"Dhe kështu mbaroi viti i nëntë i mbretërimit të gjykatësve mbi popullin e Nefit."},{"vNo":"3 ","txt":"Dhe ndodhi që në fillim të vitit të dhjetë të mbretërimit të gjykatësve mbi popullin e Nefit, Alma u largua prej andej dhe nisi udhëtimin e tij për në tokën e Melekut, në perëndim të lumit Sidon, pranë kufijve perëndimorë të vendit të shkretë."},{"vNo":"4 ","txt":"Dhe ai filloi t'i mësonte njerëzit në tokën e Melekut sipas urdhrit të shenjtë të Perëndisë, me të cilin ai u thirr; dhe ai filloi të mësonte njerëzit në të gjithë tokën e Melekut."},{"vNo":"5 ","txt":"Dhe ndodhi që njerëzit shkuan tek ai nga të gjithë kufijtë e vendit, që ishte nga ana e vendit të shkretë. Dhe ata u pagëzuan në të gjithë vendin;"},{"vNo":"6 ","txt":"Kështu që kur mbaroi punën e tij në Melek, ai u largua prej andej dhe udhëtoi për tri ditë në veri të tokës së Melekut; dhe arriti në një qytet që quhej Amoniha."},{"vNo":"7 ","txt":"Tani qe zakon i popullit të Nefit që t'i quanin tokat e tyre, dhe qytetet e tyre, dhe fshatrat e tyre, po, madje të gjithë fshatrat e vegjël të tyre me emrin e atij që i pari i zotëroi ato; dhe kështu qe me tokën e Amonihës."},{"vNo":"8 ","txt":"Dhe ndodhi që kur Alma arriti në qytetin e Amonihës, ai filloi të predikonte fjalën e Perëndisë tek ata."},{"vNo":"9 ","txt":"Tani Satani i kishte fituar zemrat e njerëzve të qytetit Amoniha; prandaj ata nuk donin të dëgjonin fjalët e Almës."},{"vNo":"10 ","txt":"Megjithatë Alma luftoi shumë në shpirt, duke u përpjekur me Perëndinë, në lutje të fuqishme, që ai të derdhte Shpirtin e tij mbi njerëzit që ishin në qytet; që ai gjithashtu të bënte që të mund t'i pagëzonte ata në pendim."},{"vNo":"11 ","txt":"Megjithatë, ata ngurtësuan zemrat e tyre, duke i thënë atij: Vër re, ne e dimë se ti je Alma; dhe ne e dimë se ti je kryeprift i kishës që ti ke vendosur në shumë pjesë të vendit, sipas traditës tënde; dhe ne nuk jemi të kishës tënde dhe nuk besojmë në tradita të tilla të marra."},{"vNo":"12 ","txt":"Dhe tani ne e dimë se duke mos qenë të kishës tënde, e dimë se ti nuk ke fuqi mbi ne; dhe se ia ke dhënë fronin e gjykimit Nefihas; prandaj ti nuk je kryegjykatës mbi ne."},{"vNo":"13 ","txt":"Tani, kur njerëzit e thanë këtë dhe nuk pranuan të gjitha fjalët e tij dhe e shanë dhe pështynë mbi të, dhe bënë që të dëbohej nga qyteti i tyre, ai u largua prej andej dhe mori udhën e tij drejt qytetit që quhej Aaron."},{"vNo":"14 ","txt":"Dhe ndodhi që ndërsa ai po udhëtonte në atë drejtim, duke qenë i rënduar me dhimbje, duke kaluar nëpërmjet shumë fatkeqësish dhe ankthesh të mëdha të shpirtit, për shkak të ligësisë së njerëzve që ishin në qytetin e Amonihës, ndodhi që ndërsa Alma ishte i rënduar me dhimbje, vini re, një engjëll i Zotit iu shfaq, duke thënë:"},{"vNo":"15 ","txt":"Qofsh i bekuar, ti, Alma; prandaj, ngrije kokën dhe gëzohu; pasi ti ke arsye të madhe të gëzohesh; pasi ti ke qenë besnik në zbatimin e urdhërimeve të Perëndisë, që nga koha që ti more njoftimin e parë prej tij. Vër re, unë jam ai që ta solli atë ty."},{"vNo":"16 ","txt":"Dhe vër re, unë jam dërguar që të të urdhëroj të kthehesh në qytetin e Amonihës dhe të predikosh përsëri mes popullit të qytetit; po, predikoju atyre. Po, thuaju atyre që nëse nuk pendohen, Zoti Perëndi do t'i shkatërrojë ata."},{"vNo":"17 ","txt":"Pasi vër re, në këtë kohë ata po mendojnë që të shkatërrojnë lirinë e popullit tënd, që është (pasi kështu thotë Zoti) kundër statuteve dhe gjykimeve dhe urdhërimeve që ai i ka dhënë popullit të tij."},{"vNo":"18 ","txt":"Tani ndodhi që pasi Alma mori njoftimin nga engjëlli i Zotit, ai u kthye me të shpejtë në tokën e Amonihës. Dhe ai u fut në qytet nga një udhë tjetër, po, nga udha që është në jug të qytetit të Amonihës."},{"vNo":"19 ","txt":"Dhe kur hyri në qytet, ai ishte i uritur dhe i tha një njeriu: A do t'i japësh një shërbëtori të përulur të Perëndisë diçka për të ngrënë"},{"vNo":"20 ","txt":"Dhe njeriu i tha atij: Unë jam një Nefit dhe unë e di se ti je një profet i shenjtë i Perëndisë, pasi ti je njeriu për të cilin një engjëll më tha në një vegim: Ti do ta pranosh. Prandaj, eja me mua në shtëpinë time dhe unë do të të jap nga ushqimi im; dhe unë e di se ti do të jesh një bekim për mua dhe për shtëpinë time."},{"vNo":"21 ","txt":"Dhe ndodhi që njeriu e mori në shtëpinë e tij; dhe njeriu quhej Amulek; dhe ai i solli bukë dhe mish dhe i shtroi para Almës."},{"vNo":"22 ","txt":"Dhe ndodhi që Alma hëngri bukë dhe u ngop; dhe ai bekoi Amulekun dhe shtëpinë e tij dhe i dha falënderime Perëndisë."},{"vNo":"23 ","txt":"Dhe pasi hëngri dhe u ngop, i tha Amulekut: Unë jam Alma dhe jam kryeprifti mbi kishën e Perëndisë në tërë vendin."},{"vNo":"24 ","txt":"Dhe vër re, unë u thirra që të predikoj fjalën e Perëndisë mes gjithë këtij populli, sipas shpirtit të zbulesës dhe të profecisë; dhe unë isha në këtë vend dhe ata nuk më pranuan, por ata më dëbuan dhe unë isha gati t'i ktheja shpinën përgjithnjë kësaj toke."},{"vNo":"25 ","txt":"Por vër re, unë u urdhërova që të kthehesha përsëri dhe t'i profetizoja këtij populli, po, dhe të dëshmoj kundër tyre në lidhje me paudhësitë e tyre."},{"vNo":"26 ","txt":"Dhe tani Amulek, për shkak se ti më ushqeve dhe më pranove në shtëpi, qofsh i bekuar; pasi unë qeshë i uritur, pasi kisha agjëruar për shumë ditë."},{"vNo":"27 ","txt":"Dhe Alma qëndroi shumë ditë me Amulekun para se të fillonte t'i predikonte popullit."},{"vNo":"28 ","txt":"Dhe ndodhi që paudhësitë mes popullit u rritën edhe më shumë."},{"vNo":"29 ","txt":"Dhe fjala i erdhi Almës, duke thënë: Shko; dhe gjithashtu thuaji shërbëtorit tim Amulek të shkojë dhe t'i profetizojë këtij populli, duke thënë–-Pendohuni, pasi kështu thotë Zoti, pasi në qoftë se nuk pendoheni, unë do ta vizitoj këtë popull me zemërimin tim; po, dhe unë nuk do ta largoj zemërimin tim të rreptë prej tij."},{"vNo":"30 ","txt":"Dhe Alma shkoi dhe gjithashtu Amuleku, mes popullit, për t'u shpallur atyre fjalët e Perëndisë; dhe ata ishin mbushur me Frymën e Shenjtë."},{"vNo":"31 ","txt":"Dhe ata kishin fuqi që iu ishte dhënë atyre, aq sa nuk mund të futeshin në burg; as nuk ishte e mundur që ndonjë njeri të mund t'i vriste ata; megjithatë, ata nuk e ushtruan fuqinë e tyre, derisa u lidhën me rripa dhe u hodhën në burg. Tani, kjo u bë që Zoti të mund të vinte në dukje fuqinë e tij në ta."},{"vNo":"32 ","txt":"Dhe ndodhi që ata shkuan dhe filluan t'i predikonin dhe t'i profetizonin popullit, sipas shpirtit dhe fuqisë që Zoti u kishte dhënë atyre."}]}