{"heading":"Hodorana toy ny vodivary ny mpiavonavona sy ny olon-dratsy amin' ny Fiaviany Fanindroany—Hiverina i Elija mialohan' izany andro lehibe sy mahatahotra izany—Ampitahao amin' i Malakia 3:19–24—Tokony ho 34 taorian' i j.k.","prevAbbr":"3-ne","nextAbbr":"3-ne","prevNo":24,"nextNo":26,"chapterTitle":"3 Nefia 25","prevTitle":"3 Nefia 24","nextTitle":"3 Nefia 26","verses":[{"vNo":1,"txt":"Fa indro, avy ny andro izay handoro toy ny fatana; ary ny mpiavonavona rehetra, eny, sy izay rehetra manao ratsy dia ho toy ny vodivary; ary ny andro izay ho avy dia handoro azy ireo, hoy ny Tompon' ny Maro, ka tsy hamela ho azy ireo na faka na sampana izany."},{"vNo":2,"txt":"Fa aminareo kosa izay matahotra ny anarako no hitsanganan' ny Zanaky ny Fahamarinana miaraka amin' ny fanasitranana ao amin' ny elany; ary hivoaka sy hitombo ianareo toy ny zanak' omby ao am-pahitra."},{"vNo":3,"txt":"Ary hanosihosy ireo olon-dratsy ianareo; fa ho lavenona eo ambanin' ny faladianareo izy ireo amin' ny andro izay hanaovako izany, hoy ny Tompon' ny Maro."},{"vNo":4,"txt":"Tsarovinareo ny lalàn' i Mosesy, mpanompoko, izay nandidiako azy tao Hôreba, ho an' i Isiraely manontolo, miaraka amin' ny sata sy ny fitsarana."},{"vNo":5,"txt":"Indro, Izaho haniraka an' i Elia mpaminany mialohan' ny hahatongavan' ny andro lehibe sy mahatahotra an' ny Tompo;"},{"vNo":6,"txt":"Ary Izy hampitodika ny fon' ny ray amin' ny zanaka, ary ny fon' ny zanaka amin' ny ray, fandrao ho avy Aho ka hamely ny tany amin' ny ozona."}]}