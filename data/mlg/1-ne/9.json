{"heading":"Nanao rakitsoratra roa karazana i Nefia—Samy antsoina hoe ny takelak' i Nefia ny tsirairay avy aminy—Nirakitra ny tantaram-piainana an-davanandro ny takelaka lehibe; namaofivaofy indrindra kosa ny momba ny zava-masina ny takelaka madinika. Tokony ho 600–592 talohan' i j.k.","prevAbbr":"1-ne","nextAbbr":"1-ne","prevNo":8,"nextNo":10,"chapterTitle":"1 Nefia 9","prevTitle":"1 Nefia 8","nextTitle":"1 Nefia 10","verses":[{"vNo":1,"txt":"Ary ireo zavatra rehetra ireo dia hitan-draiko ary reny sy nolazainy, raha nonina tao anaty lay izy, tao an-dohasahan' i Lemoela, ary miampy zava-maro hafa koa, izay tsy azo soratana eto amin' ireto takelaka ireto."},{"vNo":2,"txt":"Ary ankehitriny, toy izay efa nolazaiko momba ireto takelaka ireto, dia indro tsy ireto no takelaka izay anaovako fitantarana feno momba ny tantaran' ny oloko; fa ny takelaka izay eo aminy no anaovako ny fitantarana feno ny amin' ny oloko, dia efa nomeko ny anarana hoe Nefia; noho izany, dia nantsoiko hoe ny takelak' i Nefia ireo, araka ny anarako ihany; ary ireto takelaka ireto koa dia antsoina hoe ny takelak' i Nefia."},{"vNo":3,"txt":"Na dia eo aza izany, dia efa nahazo didy tamin' ny Tompo aho hanao ireto takelaka ireto noho izao antony manokana izao: dia ny mba hisian' ny fitantarana amin' ny alalan' ny sokitra ny asa fanompoan' ny oloko."},{"vNo":4,"txt":"Eo amin' ny takelaka hafa no tokony hosokirina ny tantaran' ny fitondran' ny mpanjaka sy ny ady ary ny fifandirana teo amin' ny oloko; noho izany dia miompana amin' ny asa fanompoana ny ankamaroany amin' ireto takelaka ireto; ary ireo takelaka hafa kosa dia miompana amin' ny fitondran' ny mpanjaka sy ny ady ary fifandirana teo amin' ny oloko ny ankamaroany."},{"vNo":5,"txt":"Noho izany, dia efa nandidy ahy ny Tompo hanao ireto takelaka ireto noho ny fikasana hendry ao Aminy, dia fikasana izay tsy fantatro."},{"vNo":6,"txt":"Nefa ny Tompo mahafantatra ny zavatra rehetra hatrany am-piandohana; noho izany, manomana lalana Izy mba hanantanterahana ny asany rehetra eo anivon' ny zanak' olombelona; fa indro, manana ny hery rehetra Izy hanatontosana ny teniny rehetra. Ary dia toy izany no izy. Amena."}]}