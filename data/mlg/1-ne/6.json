{"heading":"Nanoratra momba ny zavatr' Andriamanitra i Nefia—Ny fikasan' i Nefia dia ny handresy lahatra ny olona hanatona an' Andriamanitr' i Abrahama ary hovonjena. Tokony ho 600–592 talohan' i j.k.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nefia 6","verses":[{"vNo":"1 ","txt":"Ary ankehitriny, izaho Nefia dia tsy manome ny tetiaran' ny razambeko eto amin' ity fizaran' ny rakitsoratro ity; sady tsy homeko koa izany any aoriana, eo amin' ireto takelaka izay soratako ireto; satria efa nomena ao amin' ny rakitsoratra izay efa notanan-draiko izany; noho izany aho dia tsy manoratra izany eto amin' ity asa soratra ity."},{"vNo":"2 ","txt":"Satria ampy ho ahy ny milaza fa tamingan' i Josefa izahay."},{"vNo":"3 ","txt":"Ary tsy dia misy lanjany ho ahy manokana ny hanaovako fitantarana feno ny zava-drehetra momba an-draiko, satria tsy ary ho voasoratra eo amin' ireto takelaka ireto izany noho izaho mila toerana malalaka hahazoako manoratra ny zavatr' Andriamanitra."},{"vNo":"4 ","txt":"Fa ny tena fikasako dia ny hahazoako mandresy lahatra ny olona hanatona ny Andriamanitr' i Abrahama sy ny Andriamanitr' i Isaka ary ny Andriamanitr' i Jakoba mba hovonjena."},{"vNo":"5 ","txt":"Koa tsy hanoratra ny zavatra izay mahafinaritra izao tontolo izao aho, fa ny zavatra kosa izay mahafaly an' Andriamanitra sy ireo izay tsy an' izao tontolo izao."},{"vNo":"6 ","txt":"Koa handidy ny taranako aho ny tsy hamenoany ireo takelaka ireo amin' ny zavatra izay tsy manan-danja ho an' ny zanak' olombelona."}]}