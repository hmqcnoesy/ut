{"heading":"Namaky ady tamin' i Joda i Efraîma sy i Syria—Hateraky ny virijiny i Kristy—Ampitahao amin' i Isaia 7. Tokony ho 559–545 talohan' i j.k.","prevAbbr":"2-ne","nextAbbr":"2-ne","prevNo":16,"nextNo":18,"chapterTitle":"2 Nefia 17","prevTitle":"2 Nefia 16","nextTitle":"2 Nefia 18","verses":[{"vNo":1,"txt":"Ary ny zava-nitranga dia tamin' ny andron' i Ahaza zanakalahin' i Jotama, izay zanakalahin' i Ozia mpanjakan' i Joda, no niakaran' i Rezina mpanjakan' i Syria sy i Peka zanakalahin' i Remalia, mpanjakan' i Isiraely, hankany Jerosalema mba hiady aminy, nefa tsy naharesy azy izy."},{"vNo":2,"txt":"Ary nolazaina tamin' ny mpianakavin' i Davida hoe: Miandany amin' i Syria i Efraima. Dia nihararetra ny fony sy ny fon' ny vahoakany toy ny fihararetran' ny hazo any an' ala amin' ny rivotra."},{"vNo":3,"txt":"Tamin' izay dia hoy ny Tompo tamin' i Isaia: Mandehana ankehitriny ianao sy i Seara-jasoba, zanakao lahy, hitsena an' i Ahaza eo amin' ny faran' ny lakandranon' ny farihy ambony, eo amin' ny lalambe mankamin' ny sahan' ny mpanasa lamba;"},{"vNo":4,"txt":"Ary lazao aminy hoe: Mitandrema, ary mitonia; aza matahotra, aoka tsy ho reraka ny fonao, satria midonaka ireo tapa-porohana roa ireo, dia ny fahatezeran-dRezina mivaivay amin' i Syria sy ny an' ny zanakalahin-dRemalia."},{"vNo":5,"txt":"Noho i Syria sy i Efraima ary ny zanakalahin' i Remalia efa nanao teti-dratsy hanohitra anao ka nanao hoe:"},{"vNo":6,"txt":"Andeha isika hanani-bohitra any Joda ary hampahadikidiky azy sy hanao famaharana ao ho antsika, ary hametrahantsika mpanjaka iray eo anivony, eny, dia ny zanakalahin' i Tabeala izany."},{"vNo":7,"txt":"Izao no lazain' ny Tompo Andriamanitra: Sady tsy hitranga izany no tsy ho tanteraka."},{"vNo":8,"txt":"Fa i Damasy no lohan' i Syria ary i Rezina no lohan' i Damaskosy; ary ao anatin' ny dimy amby enimpolo taona dia ho potika i Efraima ka tsy ho vanon-ko firenena intsony."},{"vNo":9,"txt":"Ary i Samaria no lohan' i Efraima ary ny zanakalahin' i Remalia no lohan' i Samaria. Raha tsy mety mino ianareo dia tsy ho tafatoetra marina tokoa."},{"vNo":10,"txt":"Ankoatra izany dia niteny tamin' i Ahaza indray ny Tompo, nanao hoe:"},{"vNo":11,"txt":"Mangataha ianao famantarana amin' ny Tompo Andriamanitrao; angataho izany na ho ao amin' ny lalina, na ho eny amin' ny avo eny ambony."},{"vNo":12,"txt":"Nefa hoy i Ahaza: Sady tsy hangataka aho no tsy haka fanahy ny Tompo."},{"vNo":13,"txt":"Ary hoy izy: Mihainoa ianareo ankehitriny, Ry mpianakavin' i Davida; moa zava-bitika aminareo va ny manasatra ny olona no dia hanasatra ny Andriamanitro koa ianareo"},{"vNo":14,"txt":"Koa ny Tompo mihitsy no hanome famantarana anareo—Indro, hitoe-jaza ny virijiny ka hiteraka zazalahy ary hanao ny anarany hoe Imanoela."},{"vNo":15,"txt":"Hero-dronono sy tantely no hohaniny mba hahaizany mandà ny ratsy ka hifidy ny tsara."},{"vNo":16,"txt":"Fa mialohan' ny hahaizan' ny zaza mandà ny ratsy ka mifidy ny tsara, dia hohafoin' ireo mpanjaka roa ireo ny firenena izay ankahalainao."},{"vNo":17,"txt":"Ny Tompo hahatonga aminao sy amin' ny olonao ary amin' ny ankohonan-drainao andro izay tsy mbola nisy toa azy hatramin' ny andro nialan' i Efraima tany Joda, mpanjakan' i Asyria."},{"vNo":18,"txt":"Ary ny zavatra hitranga amin' izany andro izany dia hisiaka hiantso ny lalitra izay any amin' ny faritanin' i Egypta lavitra indrindra ny Tompo sy ny renitantely izay any amin' ny tany Asyria."},{"vNo":19,"txt":"Dia ho avy ireo, ka samy hiala sasatra eny amin' ny lohasaha aolo sy eny an-tsefatsefaky ny harambato ary eny amin' ny tsilo rehetra eny sy eny amin' ny kirihitra rehetra eny."},{"vNo":20,"txt":"Amin' izany andro izany ihany no hanaratan' ny Tompo ny loha sy ny volon-tongotra amin' ny hareza nohofain' ireo izay teny am-pitan' ny renirano sy ny mpanjakan' i Asyria; ary hokakasana aminy koa ny volom-bava."},{"vNo":21,"txt":"Ary ny zavatra hitranga amin' izany andro izany dia ny olona iray hamahana ombivavy tanora iray sy ondrivavy roa;"},{"vNo":22,"txt":"Ary ny zavatra nitranga, noho ny habetsahan' ny ronono homen' ireo biby ireo, dia hihinana rononomandry izy; satria rononomandry sy tantely no hohanin' ny olona rehetra sisa tavela amin' ny tany."},{"vNo":23,"txt":"Ary ny zavatra hitranga amin' izany andro izany dia ny toerana rehetra nisy tahom-boaloboka arivo izay lafo sekely volafotsy arivo, dia ho rakotra hery sy tsilo."},{"vNo":24,"txt":"Zana-tsipìka sy tsipìka no hoentin' ny olona mankao, satria ny tany manontolo dia hanjary hery sy tsilo."},{"vNo":25,"txt":"Ary tsy hisy hankamin' ireo havoana rehetra izay nohevoina tamin' ny angady ireo, noho ny fahatahorana ny hery sy ny tsilo; fa ho falehan' ny omby ireny ary ho voahitsakitsaky ny biby fiompy madinika."}]}