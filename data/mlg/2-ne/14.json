{"heading":"Havotana i Ziona sy ny zanakavaviny ary hodiovina amin' ny andron' ny arivotaona—Ampitahao amin' i Isaia 4. Tokony ho 559–545 talohan' i j.k.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nefia 14","verses":[{"vNo":"1 ","txt":"Ary amin' izany andro izany dia hihazona lehilahy iray ny vehivavy fito, ka hanao hoe: Hihinana ny mofonay ihany izahay sy hitafy ny akanjonay ihany; fa aoka izahay mba hantsoina fotsiny amin' ny anaranao mba hialan' ny fahafaham-barakanay."},{"vNo":"2 ","txt":"Amin' izany andro izany dia ho feno fahatsarana sy voninahitra ny sampana ao amin' ny Tompo; ho soa sy meva ny vokatry ny tany ho an' ireo izay efa ieren-doza amin' i Isiraely."},{"vNo":"3 ","txt":"Ary ny zavatra hitranga dia hantsoina hoe masina ireo izay tavela ao Ziona sy mitoetra ao Jerosalema, ny tsirairay izay soratana eo anivon' ny velona ao Jerosalema—"},{"vNo":"4 ","txt":"Rehefa ho voasasan' ny Tompo ny fahalotoan' ny zanakavavin' i Ziona ary ho voadio amin' ny fanahin' ny fitsarana sy ny fanahin' ny fandringanana ny ra izay eo afovoan' i Jerosalema."},{"vNo":"5 ","txt":"Ary ny Tompo hamorona rahona sy setroka mandritra ny andro ary fahazavan' ny afo midedadeda nony alina, ho eo ambonin' ny fitoerana rehetra any an-tendrombohitr' i Ziona sy eny ambonin' ny fivoriany; satria hisy fiarovana eo ambonin' ny voninahitr' i Ziona manontolo."},{"vNo":"6 ","txt":"Ary hisy tabernakely ho fialokalofana amin' ny hainandro mandritra ny andro ary ho toeram-pialofana sy fierena amin' ny tafio-drivotra sy ny ranonorana."}]}