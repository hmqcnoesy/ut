{"heading":"Nanoratra ho tombontsoan'ny Lamanita i Môrônia—Ny Nefita izay tsy te handà an' i Kristy dia novonoina ho faty. Tokony ho 401–421 taorian' i j.k.","prevAbbr":"ether","nextAbbr":"moro","prevNo":15,"nextNo":2,"chapterTitle":"Môrônia 1","prevTitle":"Etera 15","nextTitle":"Môrônia 2","verses":[{"vNo":1,"txt":"ANKEHITRINY, izaho Môrônia rehefa avy namarana ny famintinana ny tantaran' ny vahoakan' i Jarèda, dia efa nihevitra ny tsy hanoratra intsony, nefa tsy mbola maty aho; ary tsy ampahafantariko ny Lamanita ny tenako fandrao hamongotra ahy izy."},{"vNo":2,"txt":"Fa indro, nangotraka izaitsizy tokoa ny adiny teo amin' izy samy izy; ary noho ny fankahalany dia novonoiny ho faty ny Nefita tsirairay izay tsy te handà an' i Kristy."},{"vNo":3,"txt":"Ary izaho Môrônia dia tsy handà an' i Kristy; koa nirenireny aho na taiza na taiza azoko naleha ho fitandroako ny aiko."},{"vNo":4,"txt":"Koa manoratra zavatra misimisy ihany aho, satria tsy araka izay efa noheveriko; satria efa noheveriko ny tsy hanoratra intsony; nefa manoratra zavatra misimisy ihany aho, fa angamba mba hisy lanjany ireny ho an' ny Lamanita rahalahiko, amin' ny andro ho avy, araka ny sitrapon' ny Tompo."}]}