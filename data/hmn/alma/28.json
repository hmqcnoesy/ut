{"heading":"Cov Neeg Lamas raug swb ib npluav rog uas hnyav heev—Kaum tawm txhiab leej raug tua—Cov neeg phem raug xa mus rau qhov chaw uas txom nyem tsis paub kawg; cov neeg ncaj ncees tau txais txoj kev zoo siab uas tsis muaj qhov kawg li. Kwv yees li 77–76 xyoo ua ntej yug Yexus.","prevAbbr":"alma","prevNo":27,"nextAbbr":"alma","nextNo":29,"chapterTitle":"Amas 28","verses":[{"vNo":"1 ","txt":"Thiab nim no tau muaj tias tom qab uas Amoos cov neeg tau mus nyob rau hauv thaj av Ntsawsoos, thiab ib lub koom txoos kuj raug tsim nyob rau hauv thaj av Ntsawsoos, thiab tau tso cov Neeg Nifais tej tub rog nyob ib puag ncig thaj av Ntsawsoos, muaj tseeb tiag, nyob tag nrho rau tej ciam teb ib ncig thaj av Xalahelas; saib seb cov Neeg Lamas tej tub rog tau raws lawv cov kwv tij qab tuaj rau tom hav zoov."},{"vNo":"2 ","txt":"Thiab li no tau muaj ib npluav rog hnyav heev; muaj tseeb tiag, twb yog ib npluav uas ib txwm tsis tau paub nyob tag nrho hauv cov neeg nyob hauv thaj av txij li lub caij Lihais tau ncaim Yeluxalees; muaj tseeb tiag, thiab kaum tawm txhiab ntawm cov Neeg Lamas tau raug tua thiab tau tawg ri niab mus rau lwm qhov."},{"vNo":"3 ","txt":"Muaj tseeb tiag, thiab kuj muaj kev raug tua tuag coob leej nyob hauv cov Neeg Nifais; txawm li ntawd los, cov Neeg Lamas tseem tau raug raws thiab tawg ri niab, thiab cov Neeg Nifais tau rov qab los dua rau lawv thaj av."},{"vNo":"4 ","txt":"Thiab nim no qhov no tau yog ib lub caij uas tau muaj ib qho kev txom nyem loj thiab quaj ntsuag uas tau hnov thoob plaws tag nrho thaj av, nyob tag nrho hauv cov Neeg Nifais—"},{"vNo":"5 ","txt":"Muaj tseeb tiag, txoj kev quaj ntawm tej poj ntsuam nyuaj siab rau lawv tej txiv, thiab ntawm tej txiv nyuaj siab rau lawv tej tub, thiab tej ntxhais rau cov kwv tij, muaj tseeb tiag, tus kwv tij, muaj tseeb tiag, tus kwv tij rau tus txiv; thiab li no txoj kev quaj ntawm txoj kev nyuaj siab tau raug hnov nyob tag nrho hauv lawv, nyuaj siab rau lawv tej kwv tij neej tsa uas tau raug tua lawm."},{"vNo":"6 ","txt":"Thiab nim no qhov no tau yog ib hnub uas tu siab heev li; muaj tseeb tiag, ib lub caij uas muaj lawm tiag tiag, thiab ib lub caij uas muaj kev yoo mov thiab thov Vajtswv heev."},{"vNo":"7 ","txt":"Thiab li no tau kawg xyoo thib kaum tsib ntawm cov neeg txiav txim txoj kev kav cov Neeg Nifais;"},{"vNo":"8 ","txt":"Thiab qhov no yog zaj ntawm Amoos thiab nws cov kwv tij, lawv tej kev mus rau hauv thaj av Nifais, lawv tej kev txom nyem nyob hauv thaj av, lawv tej kev tu siab, thiab lawv tej kev txom nyem, thiab lawv tej kev xyiv fab uas tsis to taub txog, thiab txoj kev txais tos thiab txoj kev tsis muaj xwm txheej ntawm cov kwv tij nyob hauv thaj av Ntsawsoos. Thiab nim no thov tus Tswv, tib neeg sawv daws tus Txhiv Dim, foom koob hmoov rau lawv tej ntsuj plig mus ib txhis li."},{"vNo":"9 ","txt":"Thiab qhov no yog zaj ntawm tej tsov rog thiab tej kev sib ceg nyob hauv cov Neeg Nifais, thiab tej tsov rog nyob nruab nrab ntawm cov Neeg Nifais thiab cov Neeg Lamas; thiab xyoo thib kaum tsib ntawm cov neeg txiav txim tau tas."},{"vNo":"10 ","txt":"Thiab txij li thawj xyoos mus rau xyoo thib kaum tsib tau muaj kev puas tsuaj rau ntau txhiab leej txoj sia; muaj tseeb tiag, qhov ntawd tau muaj ib qhov kev ntshav nrog phem heev."},{"vNo":"11 ","txt":"Thiab ntau txhiab leej tej cev tau raug muab faus rau hauv av, thaum ntau txhiab leej tej cev tab tom lwj tsus rau saum npoo av; muaj tseeb tiag, thiab ntau txhiab leej tab tom nyuaj siab rau lawv tej kwv tij neej tsa uas tau ploj lawm, vim lawv tau muaj qhov ntshai, raws li tej lus cog tseg ntawm tus Tswv, tias lawv tau raug xa mus rau ib qho chaw txom nyem uas tsis muaj qhov kawg li."},{"vNo":"12 ","txt":"Thaum ntau lwm txhiab leej nyuaj siab tiag rau lawv tej kwv tij neej tsa uas tau ploj lawm, txawm li ntawd los lawv tseem zoo siab thiab kaj siab nyob hauv txoj kev cia siab, thiab yeej paub, raws li tus Tswv tej lus cog tseg; tias lawv raug tsa sawv los nyob ntawm Vajtswv sab xis, nyob hauv qhov chaw kaj siab uas tsis muaj qhov kawg ib zaug li."},{"vNo":"13 ","txt":"Thiab li no peb pom kev tsis xwm yeem ntawm noob neej loj npaum li cas vim yog txoj kev txog thiab kev txhaum, thiab tus dab lub hwj chim, uas los ntawm tej kev dag ntxias uas nws tau xav cuab ntxias tib neeg tej siab."},{"vNo":"14 ","txt":"Thiab li no peb pom txoj kev hu tseem ceeb ntawm tib neeg txoj kev rau siab ua hauj lwm nyob hauv tus Tswv lub vaj txiv hmab; thiab li no peb pom qhov kev tu siab loj, thiab txog txoj kev xyiv fab—txoj kev tu siab vim yog txoj kev tuag thiab txoj kev puas tsuaj nyob hauv tib neeg, thiab txoj kev xyiv fab vim yog Khetos txoj kev kaj mus rau txoj sia."}]}