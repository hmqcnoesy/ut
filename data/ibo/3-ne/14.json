{"heading":"Jisus wee nye iwu-nsọ nile: Ekpela ikpe; jụọ Chineke; kpachara-anya maka ndị-amụma ụgha—O wee kwe ndị ga-eme ọchịchọ nke Nna ya nkwa nzọpụta—Tulee Matiu 7. Ihe dịka afọ 34 mgbe a mụsịrị Kraịst.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3 Nifaị 14","verses":[{"vNo":"1 ","txt":"Ma ugbua o wee ruo na mgbe Jisus kwuworo okwu nile ndị a ọ tụgharịrị ọzọ n’ebe igwe mmadụ ahụ nọ, ma megheere ha ọnụ ya ọzọ, na-asị: N’ezie, n’ezie, asị m unu, Ekpela ikpe, ka a ghara ikpe unu ikpe."},{"vNo":"2 ","txt":"N’ihi na ihe ọbụla unu jiri kpee ikpe, ka a ga-eji kpee kwa unu; ma ihe ọbụla unu jiri tụọ, ka a ga-eji tụọrọ unu ọzọ."},{"vNo":"3 ","txt":"Ma gịnị ka ị na-elere irighiri nke dị n’anya nwanne gị, mana ị tuleghị osisi nke dị n’anya nke gị?"},{"vNo":"4 ","txt":"Ma-ọbụ olee otu ị ga-esi sị nwanne gị: Ka m dọpụta irighiri site n’anya gị—ma lee, osisi dị n’anya nke gị?"},{"vNo":"5 ","txt":"Gị onye iru-abụọ, buru ụzọ wepụ osisi ahụ site n’anya nke gị; ma mgbe ahụ ka ị ga-ahụ ụzọ nke ọma iwepụ irighiri ahụ site n’anya nwanne gị."},{"vNo":"6 ","txt":"Enyekwala ụmụ nkịta ihe ahụ nke dị nsọ, ọbụghị ma unu ga-atụpụ ọla pel unu n’iru igwe ézì, adịghị ama ama ha zọgide ha n’okpuru ụkwụ ha, ma tụgharịa ọzọ ma dọkasịa unu."},{"vNo":"7 ","txt":"Rịo, ma a ga-enye unu ya; chọọ, ma unu ga-achọta; kụọ aka, ma a ga-emeghere unu ya."},{"vNo":"8 ","txt":"N’ihi na onye ọbụla nke na-arịọ, na-anata; ma onye na-achọ, na-achọta; ma onye nke na-akụ aka, a ga-emeghere ya."},{"vNo":"9 ","txt":"Ma-ọbụ olee onye nọ n’ime unu, ọbụrụ na nwa ya nwoke rịọ achịcha, ga-enye ya okwute?"},{"vNo":"10 ","txt":"Ma-ọbụ ọbụrụ na ọ rịọ azụ, ọ ga-enye ya agwọ?"},{"vNo":"11 ","txt":"Ọ bụrụ na unu mgbe ahụ, ebe unu bụ ndị ọjọọ, matara otu esị enye ụmụ unu onyinye ọma, olee otu Nna unu nke bi n’elu-igwe ga-esi enye ndị rịọrọ ya ihe ọma nke karịrị?"},{"vNo":"12 ","txt":"Ya mere, ihe nile ọbụla unu chọrọ ka ndị mmadụ na-emere unu, meere nu ha ọbụna otu ahụ, n’ihi na nke a bụ iwu ahụ na ndị-amụma ahụ."},{"vNo":"13 ","txt":"Banye nu n’ụzọ nke dị mkpafa, n’ihi na obosara ka ọnụ-ụzọ-ama ahụ dị, ma mbara ka ụzọ ahụ dị, nke na-edụba na mbibi, ma ọtụtụ ka ha dị bụ ndị na-aba site na ya;"},{"vNo":"14 ","txt":"N’ihi na mkpafa ka ọnụ-ụzọ-ama ahụ dị, ma wara-wara ka ụzọ ahụ dị, nke na-edụba na ndụ, ma ole na ole ka ha dị bụ ndị na-achọta ya."},{"vNo":"15 ","txt":"Kpachapụ-anya maka ndị-amụma-ụgha, ndị na-abịakwute unu n’ihe oyiyi atụrụ, mana n’ime ime ha bụ nkịta-ọhịa na-apụnara atụrụ."},{"vNo":"16 ","txt":"Unu ga-amata ha site na mkpụrụ ha nile. Ndị mmadụ ha na-ekpokọta mkpụrụ-osisi vine nke ogwu, ma-ọbụ osisi fig nke ogwu ogwu?"},{"vNo":"17 ","txt":"Ọ bụna otu ahụ osisi ọma ọbụla na-amịpụta mkpụrụ ọma; mana osisi mebiri emebi na-amịpụta mkpụrụ ọjọọ."},{"vNo":"18 ","txt":"Osisi ọma enweghị ike imipụta mkpụrụ ọjọọ, ọbụghị ma osisi mebiri emebi ga-amịpụta mpụrụ ọma."},{"vNo":"19 ","txt":"Osisi ọbụla nke na-amịpụtaghị mkpụrụ ọma a ga-egbutu ya, ma tụba ya n’ime ọkụ."},{"vNo":"20 ","txt":"Ya mere, site na mkpụrụ ha nile unu ga-amata ha."},{"vNo":"21 ","txt":"Ọ bụghị onye ọbụla nke na-asị m, Onye-nwe, Onye-nwe, ga-aba n’ala-eze nke elu-igwe; kama onye nke na-eme ọchịchọ nke Nna m nke bi n’elu-igwe."},{"vNo":"22 ","txt":"Ọtụtụ ga-asị m n’ụbọchị ahụ: Onye-nwe, Onye-nwe, ọbụ na anyị ebubeghị amụma n’aha gị, ma n’aha gị chụpụwo ajọọ-mụọ nile, ma n’aha gị rụwo ọtụtụ ọrụ dị ebube?"},{"vNo":"23 ","txt":"Ma mgbe ahụ ka m ga-ekwupụtara ha: Ọ dịghị mgbe ọbụla m matara unu; si n’ebe m nọ pụọ, unu ndị na-arụ ọrụ ọjọọ."},{"vNo":"24 ","txt":"Ya mere, onye ọbụla nụrụ ihe nkwupụta m nile ndị a ma na-eme ha, aga m atụnyere ya onye amamihe, nke wuru ụlọ ya n’elu nkume—"},{"vNo":"25 ","txt":"Ma mmiri-ozuzo gbadatara, ma ide-mmiri nile bịara, ma ifufe nile fere, ma fekwasị ụlọ ahụ; ma ọ daghị, n’ihi na a tọrọ ntọ-ala ya n’elu okwute."},{"vNo":"26 ","txt":"Ma onye ọbụla nke na-anụ ihe nkwupụta m nile ndị a ma ghara ime ha a ga-atụnyere ha onye nzuzu, nke wuru ụlọ ya n’elu aja—"},{"vNo":"27 ","txt":"Ma mmiri-ozuzo gbadatara, ma ide mmiri nile bịara, ma ifufe nile fere, ma fekwasị ụlọ ahụ; ma ọ dara, ma nnukwu ka ọdịda ya dị."}]}