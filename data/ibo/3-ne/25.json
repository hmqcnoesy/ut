{"heading":"N’Ọbịbịa nke Ugboro Abụọ, ndị mpako na ndị ajọọ-omume a ga-ere ha ọkụ dị ka ahihịa kpọrọ-nkụ—Elaịja ga-alaghachị tutu nnukwu na ụbọchị ahụ dị oke egwu—Tulee Malakaị 4. Ihe dịka afọ 34 mgbe a mụsịrị Kraịst.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nifaị 25","verses":[{"vNo":"1 ","txt":"N’ihi-na lee, ụbọchị ahụ na-abịa nke ga-ere ọkụ dịka ite ọkụ; ma ndị mpako nile, e, na ndị nile na eme ajọọ-omume, ga-abụ ahihịa kpọrọnkụ; ma ụbọchị nke na-abịa ga-erechapụ ha, ka Onye-nwe nke usuu nile nke ndị-agha kwuru, ka o wee ghara ịhapụrụ ha mgbọrọgwụ ma-ọbụ ngalaba."},{"vNo":"2 ","txt":"Mana nye unu ndị na atụ-egwu aha m, ka Ọkpara nke Ezi-omume ga-eji ọgwụgwọ na nku ya nile bilite; ma unu ga-aga nʼiru ma tolite dịka ụmụ-ehi nọ n’ụlọ-anụ."},{"vNo":"3 ","txt":"Ma unu ga-azọda ndị ajọọ-omume; n’ihi na ha ga-abụ ntụ n’okpuru ụkwụ unu n’ụbọchị nke m ga-eme nke a, ka Onye-nwe nke usuu nile nke ndị-agha kwuru."},{"vNo":"4 ","txt":"Cheta nu iwu nke Moses, nwa-oru m, nke m nyere ya n’iwu na Horeb maka Israel nile, jiri usoro iwu nile na ikpe nile."},{"vNo":"5 ","txt":"Lee, a ga m ezitara unu Elaịja onye-amụma ahụ tutu ọbịbịa nke nnukwu ụbọchị ahụ dị egwu nke Onye-nwe;"},{"vNo":"6 ","txt":"Ma ọ ga-atụgharị obi nke ndị nna nye ndị bụ ụmụ, na obi nke ndị bụ ụmụ nye ndị nna ha, ka m wee ghara ịbịa ma jiri ọbụbụ-ọnụ tie ụwa otiti ihe."}]}