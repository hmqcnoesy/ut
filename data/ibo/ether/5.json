{"heading":"Ndị aka-ebe atọ na ọrụ ahụ nʼonwe ya ga eguzoro dịka ịgba-ama nke ezi-okwu nke Akwụkwọ nke Mọmọn.","prevAbbr":"ether","prevNo":4,"nextAbbr":"ether","nextNo":6,"chapterTitle":"Ita 5","verses":[{"vNo":"1 ","txt":"Ma ugbua mụ, Moronaị, edewo okwu nile nke enyere m nʼiwu, dịka m siri cheta; ma agwawo m unu ihe ndị nke m rachiworo; ya mere emetula ha aka ka unu wee sụgharịa-asụsụ; n’ihi na ihe ahụ egbochiri unu ime ya, ma ọbụghị mgbe oge ahụ ruru ọ ga-abụ amamihe nʼime Chineke."},{"vNo":"2 ","txt":"Ma lee, unu ga-enwe ohere ka unu wee gosị epekele nile ahụ nye ndị nke ga-enye aka iwepụta ọrụ nke a;"},{"vNo":"3 ","txt":"Ma mmadụ atọ ka a ga-egosị ya site nʼike nke Chineke; ya mere ha ga amata nʼezi-okwu na ihe ndị a bụ ezi-okwu."},{"vNo":"4 ","txt":"Ma nʼọnụ nke ndị aka-ebe atọ ka a ga ehiwe ihe ndị a; ma ịgba-ama nke mmadụ atọ, na ọrụ nke a, nʼime nke a ga-egosịpụta ike nke Chineke na kwa okwu ya, ndị nke Nna ahụ, na Ọkpara ahụ, na Mụọ Nsọ gbara ama maka ha—ma ihe ndị a nile ga eguzo dịka ịgba-ama megide ụwa nʼụbọchị ikpe-azụ."},{"vNo":"5 ","txt":"Ma ọbụrụ na ha chegharịa ma bịakwute Nna ahụ nʼaha nke Jisus, a ga-anabata ha nʼime ala-eze nke Chineke."},{"vNo":"6 ","txt":"Ma ugbua, ọbụrụ na enweghị m ikike maka ihe ndị a, kpee nụ, n’ihi na unu ga-amata na enwere m ikike mgbe unu ga-ahụ m, ma anyị ga-eguzo nʼiru Chineke nʼụbọchị ikpe-azụ. Amen."}]}