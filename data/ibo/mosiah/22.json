{"heading":"E mere atụmatụ nile maka ndị ahụ ịgbapụ site n’ịbụ-oru ndị Leman—Ndị Leman ka e mere ka mmanya na-egbu ha—Ndị ahụ gbapụrụ, lagachị Zarahemla, ma ghọọ ndị nọ n’okpuru ọchịchị nke Eze Mosaịa. Ihe dịka n’afọ 121 ruo 120 tutu amụọ Kraịst.","prevAbbr":"mosiah","prevNo":21,"nextAbbr":"mosiah","nextNo":23,"chapterTitle":"Mosaịa 22","verses":[{"vNo":"1 ","txt":"Ma ugbua o wee ruo na Amọn na eze Lịmhaị malitere ịkparịta ụka ha na ndị ahụ otu ha ga-esi napụta onwe ha site n’ịbụ-oru; ma ọbụna ha mere na ndị ahụ nile ga-akpọkọta onwe ha ọnụ; ma nke a ka ha mere ka ha wee nweta olu ndị ahụ gbasara ihe ahụ."},{"vNo":"2 ","txt":"Ma o wee ruo na ha enweghị ike ịchọta ụzọ ịnapụta onwe ha site n’ịbụ-oru, ma ọbụghị ịkpọrọ ụmụ nwanyị na ụmụ ha, na igwe-anụ ha nile, na igwe-anụmanụ ha nile, na ụlọ ikwuu ha nile, ma pụọ baa n’ime ọzara ahụ; n’ihi na ndị Leman ebe ha dị imerime n’ọnụ-ọgụgụ, okweghị omume na ndị nke Lịmhaị nwere ike ilụso ha ọgụ, na-eche ịnapụta onwe ha site n’ịbụ-oru na mma agha."},{"vNo":"3 ","txt":"Ugbua o wee ruo na Gịdiọn gabara ma guzoro n’iru eze ahụ, ma sị ya: Ugbua O eze, ị n̄awo ntị n’okwu m ruo ugbua ọtụtụ oge mgbe anyị na-enwerịị esem-okwu anyị na ụmụnne anyị nwoke, ndị Leman."},{"vNo":"4 ","txt":"Ma ugbua O eze, ọ bụrụ na ị hụtabeghị m ịbụ-oru na-abaghị uru, ma-ọbụ ọ bụrụ na ruo ugbua igewo ntị n’okwu m nile n’ụdị ọbụla, ma ha abaworo gị uru, ọbụna otu ahụ a chọrọ m ka i gee ntị n’okwu m nile n’oge nke a, ma a ga m abụ oru gị ma napụta ndị a site n’ịbụ-oru."},{"vNo":"5 ","txt":"Ma eze ahụ kwere ya ka o kwuo okwu. Ma Gịdiọn sịrị ya:"},{"vNo":"6 ","txt":"Lee ebe ngafe azụ ahụ, site n’azụ mgbidi ahụ, n’akụkụ azụ nke obodo-ukwu ahụ. Ndị Leman, ma-ọbụ ndị nche nile nke ndị Leman, n’abalị e mere ka mmanya na-egbu ha; ya mere ka anyị zipụ ịma-ọkwa n’etiti ndị a nile ka ha chịkọta ọnụ igwe-anụ na igwe-anụmanụ ha, ka ha wee chịba ha n’ime ọzara ahụ n’abalị."},{"vNo":"7 ","txt":"Ma m ga-aga dịka iwu gị siri dị ma kwụọ ụtụ mmanya nke ikpe-azụ nye ndị Leman, ma mmanya ga-egbu ha; ma anyị ga-agafe site n’ebe ngafe nzuzo dị n’aka ekpe nke ebe izu-ike ha mgbe mmanya ga na-egbu ha na ụra."},{"vNo":"8 ","txt":"Otu a anyị ga-apụ anyị na ndị nwanyị anyị na ụmụ anyị, igwe-anụ anyị, na igwe-anụmanụ anyị baa n’ime ọzara ahụ; ma anyị ga-aga njem gburu-gburu ala nke Shaịlọm ahụ."},{"vNo":"9 ","txt":"Ma o wee ruo na eze ahụ n̄ara ntị n’okwu nile nke Gịdiọn."},{"vNo":"10 ","txt":"Ma eze Lịmhaị mere na ndị ya ga-achịkọta igwe-anụ ha ọnụ; ma o zigara ụtụ mmanya ahụ nye ndị Leman; ma o zigakwara mmanya ọzọ, dịka ihe-onyinye nye ha; ma ha n̄ụrụ na akwụghị ụgwọ site na mmanya nke eze Lịmhaị zigaara ha."},{"vNo":"11 ","txt":"Ma o wee ruo na ndị nke eze Lịmhaị pụrụ n’abalị baa n’ime ọzara ahụ ha na igwe-anụ ha na igwe-anụmanụ nile, ma ha gara gburu-gburu ala nke Shaịlọm n’ime ọzara ahụ, ma rọjie ụzọ-ije ha chee iru n’ala nke Zarahemla ahụ, ebe onye-ndu ha bụ Amọn na ụmụnne ya nwoke."},{"vNo":"12 ","txt":"Ma ha ewerewọrịị ọla-edo ha nile, na ọla-ọcha, na ihe nile dị ha mkpa, nke ha nwere ike-ibu, na kwa ihe oriri ha tinyere ha, baa n’ime ọzara ahụ; ma ha chụsoro njem ha."},{"vNo":"13 ","txt":"Ma mgbe ha nọworo ọtụtụ ụbọchị n’ime ọzara ahụ ha bịaruru n’ala nke Zarahemla ahụ, ma soro ndị Mosaịa, ma ghọọ ndị nọ n’okpuru ọchịchị ya."},{"vNo":"14 ","txt":"Ma o wee ruo na Mosaịa nabatara ha n’ọn̄ụ; ma ọ nabatakwara akụkọ-ndekọta ahụ nile, na kwa akụkọ-ndekọta ahụ nke ndị nke Lịmhaị chọpụtaworọrịị."},{"vNo":"15 ","txt":"Ma ugbua o wee ruo mgbe ndị Leman chọpụtaworo na ndị nke Lịmhaị apụwọrịị site n’ala ahụ n’abalị, na ha zigara ndị-agha n’ime ọzara ahụ ịchụ ha;"},{"vNo":"16 ","txt":"Ma mgbe ha chụworo ha ọsọ ụbọchị abụọ, ha enweghị ike ọzọ iso okporo-ụzọ ha nile; ya mere ha furu n’ime ọzara ahụ."}]}