{"heading":"Mbibi nke Babịlọn ahụ bụ otu ụdị nke mbibi ga-adi n’Ọbịbịa nke Ugboro Abụọ ahụ—Ọ ga-abụ ụbọchị nke oke iwe na ibọ-ọbọ—Babịlọn (ụwa) ga-ada ruo mgbe nile—Tulee Aịsaịa 13. Ihe dịka n’afọ 559 ruo 545 tutu amụọ Kraịst.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2 Niphaị 23","verses":[{"vNo":"1 ","txt":"Ibu-arọ nke Babịlọn, nke Aịsaịa nwa Amoz hụrụ."},{"vNo":"2 ","txt":"Welite nụ ọkọlọtọ n’elu ugwu ukwu dị elu, welitere nụ ha olu elu feenụ aka, ka ha wee baa n’ọnụ ụzọ ama nke ndị a ma ama."},{"vNo":"3 ","txt":"E nyewo m ndị m edoworo nsọ iwu, A kpọwo kwa m ndị nke m dị ike, n’ihi na iwe m abịakwasịghị ha bụ ndị na-an̄ụrị-ọn̄ụ n’idi elu nke m."},{"vNo":"4 ","txt":"Mkpọtụ nke igwe mmadụ n’ime ugwu ukwu nile dịka nke ọtụtụ mmadụ, mkpọtụ nke nnukwu ọgba-aghara nke ala-eze mba nile achịkọtara ọnụ, Onye-nwe nke usuu nile nke ndị-agha na-akpọkọta igwe nile nke agha ahụ."},{"vNo":"5 ","txt":"Ha si mba dị anya bịa, site n’ebe elu-igwe sọtụrụ, e, Onye-nwe, na ngwa-ọgụ nke iwe ọkụ ya, ibibi ala nile ahụ."},{"vNo":"6 ","txt":"Tisie nụ mkpu ike, n’ihi na ụbọchị nke Onye-nwe abiarutewo; ọ ga-abịa dịka mbibi sitere n’aka Onye ahụ Pụrụ Ime Ihe nile."},{"vNo":"7 ","txt":"Ya mere aka nile ga-ada mba, obi mmadụ nile ga-agbaze;"},{"vNo":"8 ","txt":"Ma ha ga-atụ egwu; arụ ụfụ na mwute ga-ejide ha; ọ ga-atụ ha n’anya otu onye n’ebe ibe ya nọ; iru ha nile ga-adị ka ire ọkụ."},{"vNo":"9 ","txt":"Lee, ụbọchị nke Onye-nwe na-abịa, obi ọjọọ na iwe ọkụ na iwe dị egwụ, iji mee ka ala ahụ tọgbọrọ n’efu; ma ọ ga-ebibi ndị mmehie bi n’ime ya."},{"vNo":"10 ","txt":"N’ihi na kpakpando nile nke elu-igwe na mmụkasị nile nke ha n’elu agaghị enye ìhè ha; anyanwụ ga-agbaji oji n’ije ya, ma ọnwa agaghị eme ka ìhè ya nwuo."},{"vNo":"11 ","txt":"Ma a ga m ata ụwa ahụhụ n’ihi ihe ọjọọ, ma ndị ajọọ-omume n’ihi ajọọ-omume; A ga m eme ka mfuli-elu nke ndị mpako kwụsị, ma aga m ebuda nganga nke ndị dị egwu."},{"vNo":"12 ","txt":"Aga m eme mmadụ ka ọ dị oke ọnụ ahịa karịa ọmarịcha ọla-edo; ọbụna mmadụ karịa ọla-edo ọma nke Ophir."},{"vNo":"13 ","txt":"Ya mere, aga m eme ka elu-igwe nile megharịa arụ, ma ụwa ga-apụ site n’ebe ọ nọ, n’iwe ọkụ nke Onye-nwe nke usuu nile nke ndị-agha; ma n’ụbọchị nke oke iwe ya dị egwụ."},{"vNo":"14 ","txt":"Ma ọ ga-adị ka anụ-ọhịa a na-achụ ọsọ, ma dịka atụrụ na-enweghị onye welitere ya; ma ha mmadụ ọbụla ga-laghachịkwuru ndị nke ya, ma gbalaga onye ọbụla n’ime ala nke ya."},{"vNo":"15 ","txt":"Onye ọbụla nke na-afuli-elu ka a ga-arụfe mma; e, ma onye ọbụla nke a na-ejikọta ya na ndị ajọọ-omume ga-ada site na mma agha."},{"vNo":"16 ","txt":"Ụmụ ha, ka a ga-akụpịa irighiri-irighiri n’iru ha; ụlọ ha ka a ga-ebibi ma ndị nwunye ha ka a ga-ebupu."},{"vNo":"17 ","txt":"Lee, A ga m apalite ndị Medes imegide ha, ndị na-agaghị ele ọla-ọcha ma-ọbụ ọla-edo anya, ọbụghị ma ha ga-enwe mmasị n’ebe ha dị."},{"vNo":"18 ","txt":"Ụta ha ga-atụpịa kwa ụmụ okorọbịa ahụ irighiri irighiri; ma ha a gaghị enwe obi ọmiko n’ebe mkpụrụ nke afọ dị; anya ha agaghị emere ụmụaka ebere."},{"vNo":"19 ","txt":"Ma Babịlọn, ebube nke ala-eze nile, ịma mma nke ndị Kaldịa, ga-adị ka mgbe Chineke kwaturu Sọdọm na Gọmora."},{"vNo":"20 ","txt":"Ọ dịghị onye ga-ebi kwa n’ime ya ọzọ, ọbụghị ma a ga-ebi n’ime ya site n’ọgbọ ruo n’ọgbọ: ọbụghị ma ndị Arebịa ga-amanye ụlọ ikwuu ha n’ebe ahụ; ọbụghị ma ndị ọzụzụ-atụrụ ha ga-eme ka atụrụ ha makpuo n’ebe ahụ."},{"vNo":"21 ","txt":"Ma oke anụ ọhịa nile nke ọzara ahụ ga-edịna n’ebe ahụ; ma ụlọ ha nile ga-ejupụta n’anụ ndị na-eti ajọọ mkpu; ma ikwikwi nile ga-ebi n’ebe ahụ, ma ewu ọhịa ga-agba egwu n’ebe ahụ."},{"vNo":"22 ","txt":"Ma oke anụ ọhịa nile nke ala nile mmiri gbara gburu-gburu ga-ebe akwa n’ụlọ ha ndị ahụ tọgbọrọ n’efu, ma nkịta ọhịa nile n’obi-eze ha nile mara-mma; ma oge ya na-abịa nso, ma ụbọchị ya agaghị etowanye ogologo. N’ihi na aga m ebibi ya ọsọ-ọsọ; e, n’ihi na aga m enwe obi-ebere n’ebe ndị m nọ, mana ndị ajọọ-omume ga-ala-n’iyi."}]}