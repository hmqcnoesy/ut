{"heading":"N’ụbọchị ọchịchị otu puku afọ n’elu ụwa mmadụ nile ga-eto Onye-nwe—Ọ ga-ebi n’etiti ha—Tulee Aịsaịa 12. Ihe dịka n’afọ 559 ruo 545 tutu amụọ Kraịst.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Niphaị 22","verses":[{"vNo":"1 ","txt":"Ma n’ụbọchị ahụ ị ga-asị: O Onye-nwe, a ga m eto gị; ọbụnadị na iwe were gị n’ebe m nọ, ewezugawo iwe gị, ma ị na-akasi m obi."},{"vNo":"2 ","txt":"Lee, Chineke bụ nzọpụta m, A ga m atụkwasị-obi, ma ghara ịtụ-egwụ; n’ihi na Onye-nwe, Jehova bụ ume m na abụ m; ọ ghọwokwa nzọpụta m."},{"vNo":"3 ","txt":"Ya mere, n’ọn̄ụ ka unu ga-esepụta mmiri site n’omimi mmiri nile nke nzọpụta."},{"vNo":"4 ","txt":"Ma n’ụbọchị ahụ ka unu ga-asị: Too Onye-nwe, kpọkụo aha ya, kwupụta ihe nile o mere n’etiti ndị mmadụ, kwute na aha ya ka ebuliri elu."},{"vNo":"5 ","txt":"Bụkuo Onye-nwe abụ; n’ihi na o mewo ọtụtụ ihe dị ezi mma; nke a ka amataworo n’ụwa nile."},{"vNo":"6 ","txt":"Bepụta akwa ma tie mkpu, unu ndị bi na Zaịọn; n’ihi na ukwuu ka Onye-Nsọ nke Israel dị n’etiti unu."}]}