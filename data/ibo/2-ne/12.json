{"heading":"Aịsaịa wee hụ temple nke ụbọchị-ikpeazụ, mkpọkọta nke Israel, na ikpe nke oge Jisus ga-abịa n’ụwa chịa otu puku afọ na udo—Ndị mpako na ajọọ-omume ka a ga-eweda ala n’Ọbịbịa nke Ugboro Abụọ—Tulee Aịsaịa 2. Ihe dika n’afọ 559 ruo 545 tutu amụọ Kraịst.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2 Niphaị 12","verses":[{"vNo":"1 ","txt":"Okwu nke Aịsaịa, nwa nwoke nke Amọz, hụrụ gbasara Juda na Jerusalem:"},{"vNo":"2 ","txt":"Ma ọ ga-eru n’ụbọchị ikpe-azụ nile, mgbe a ga ewulite ugwu nke ụlọ Onye-nwe n’elu ugwu nile, ma a ga-ebulite ya elu karịa ụgwụ-nta nile, ma mba nile ga-ekwobakwute ya."},{"vNo":"3 ","txt":"Ma ọtụtụ mmadụ ga-eje na-asị, Bịanụ, ka anyị gbagoro n’ugwu nke Onye-nwe, n’ụlọ nke Chineke nke Jekọb; ma ọ ga akụziri anyị maka ụzọ ya nile, ma anyị ga-aga n’ụzọ ya nile; n’ihi na site na Zaịọn ka iwu ahụ ga-esi pụta, ma okwu nke Onye-nwe site na Jerusalem."},{"vNo":"4 ","txt":"Ma ọ ga-ekpe ikpe n’etiti mba nile, ma ọ ga-abara ọtụtụ mmadụ mba: ma ha ga akụ mma-agha ha nile n’ime igwe-eji amari ala, ma igwe-eji amari ala ha n’ime mma ntakịrị rọrọ arọ eji ebecha ngalaba osisi—mba agaghị ebulite mma-agha megide mba, ọbụghị ma ha ga amụta ịlụ ọgụ ọzọ."},{"vNo":"5 ","txt":"O ụlọ nke Jekọb, bịanụ ka anyị gaa ije n’ìhè nke Onye-nwe; e, bịa, n’ihi na unu nile akpafusịwo, onye ọbụla n’ụzọ ajọọ-omume ya nile."},{"vNo":"6 ","txt":"Ya mere, O Onye-nwe ịrapụwo ndị nke gị, ụlọ nke Jekọb, n’ihi na ha emejupụtawo mkpa ha ọzọ site na ọwụwa-anyanwụ, ma n̄aa ntị n’olu ndị ọkọwa-akara aka dịka ndị Filistịa, ma ha na-eme onwe ha obi ụtọ n’arụ ụmụ ndị mba ọzọ."},{"vNo":"7 ","txt":"Ala ha kwa jupụtara na ọla-ọcha na ọla-edo, ọbụghị ma enwere ọgwụgwụ n’ebe akụ ha nile dị; ala ha jupụtakwara na ịnyịnya-ibu, ọbụghị ma enwere ọgwụgwụ dịrị ụgbọ ala ha nile."},{"vNo":"8 ","txt":"Ala ha jupụtakwara n’arụsị apịrị-apị; ha na-efe ọrụ nke aka ha, ihe nke mkpịsị-aka ha nile meworo."},{"vNo":"9 ","txt":"Ma onye-na-abụghị ezigbo mmadụ anaghị erudata ala, ma nnukwu mmadụ anaghị-enwe ume-ala, ya mere, agbaghakwarala ya."},{"vNo":"10 ","txt":"O unu ndị ajọọ-omume, baa nụ n’ime nkume, ma zoo onwe unu n’ime uzuzu, n’ihi na ịtụ egwu nke Onye-nwe na ebube nke ịbụ-eze ya ga akụtu unu."},{"vNo":"11 ","txt":"Ma ọ ga-eru na olile-anya mpako nke mmadụ ka a ga-eweda ala, ma mbụli-elu nke mmadụ ka a ga-ekpu iru n’ala, ma nanị Onye-nwe ka a ga-ebuli-elu n’ime ụbọchị ahụ."},{"vNo":"12 ","txt":"N’ihi na ụbọchị nke Onye-nwe nke usuu nile nke ndị-agha na-abịa ọsọ-ọsọ n’elu mba nile, e, n’elu onye ọbụla; e, n’elu ndị mpako na ndị na-ebuli onwe ha elu, na n’elu onye ọbụla nke e buliri elu, ma a ga-ewedata ya."},{"vNo":"13 ","txt":"E, ma ụbọchị nke Onye-nwe ga-abịakwasị osisi sida nile nke Lebanon, n’ihi na ha dị elu bụrụ ihe ndị ebuliri elu; na n’elu osisi oak nile nke Bashan."},{"vNo":"14 ","txt":"Ma n’elu ugwu-ukwu nile, na n’elu ugwu-nta nile, ma n’elu mba nile ndị ebuliworo elu, ma n’elu ndị mmadụ nile;"},{"vNo":"15 ","txt":"Ma n’elu ụlọ-elu tọwa nile dị elu, ma n’elu mgbidi nile ewuru ewu;"},{"vNo":"16 ","txt":"Ma n’elu ụgbọ-mmiri nile nke osimiri, ma n’elu ụgbọ-mmiri nile nke Tashish, ma n’elu ihe-ile-anya nile e sere-ese na-enye mmasị."},{"vNo":"17 ","txt":"Ma mbụli-elu nke mmadụ ka a ga-erudata ala, ma ịkpa nganga nile nke mmadụ ka a ga-eme ka ọ dị ala; ma Onye-nwe nanị ya ka a ga-ebuli elu n’ụbọchị ahụ."},{"vNo":"18 ","txt":"Ma arụsị-apịrị-apị nile ahụ ka ọ ga-akwụsị kpam kpam."},{"vNo":"19 ","txt":"Ma ha ga-aga n’ime ọnụ nke nkume nile ahụ, ma n’ime ọgba nile dị n’ime ala, n’ihi na egwu nke Onye-nwe ga-abịakwasị ha, na ebube nke ịchị-eze ya ga-akụtu ha, mgbe ọ ga-ebili ịhụsi ụwa ike di-egwụ."},{"vNo":"20 ","txt":"N’ụbọchị ahụ mmadụ ga-atụfu arụsị nile nke ọla-ọcha na arụsị nile nke ọla-edo, ndị nke o meworo onwe ya ka ọ na-efe, nye ụmụ oke na ụmụ ụsụ."},{"vNo":"21 ","txt":"Ka ha ga n’ime oghere nile nke oke nkume nile, na n’ime elu nile nke mgbawa nkume, n’ihi na egwu nke Onye-nwe ga-abịakwasị ha ma ichi-eze nke otuto ya ga-akụtu ha, mgbe o ga-ebili ịhụsi ụwa ike dị-egwụ."},{"vNo":"22 ","txt":"Si na mmadụ wezuga onwe gị, onye iku ume ya dị n’oghere imi ya; n’ihi na n’ime gịnị ka a ga-agụnye ya?"}]}