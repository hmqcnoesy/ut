{"heading":"Amalakaịa wee kpasuo ndị Leman imegide ndị Nifaị—Moronaị wee kwado ndị ya ichekwa ụzọ ndị nke Kraịst—Ọ na-enwe ọn̄ụ na ntọhapụ na inwere-onwe ma bụrụ nwoke dị ike nke Chineke. Ihe dịka n’afọ 72 tutu amụọ Kraịst.","prevAbbr":"alma","prevNo":47,"nextAbbr":"alma","nextNo":49,"chapterTitle":"Alma 48","verses":[{"vNo":"1 ","txt":"Ma ugbua o wee ruo na, ngwa-ngwa Amalakaịa nwetaworo ala-eze ahụ, ọ malilere ịkwalite obi ndị Leman nile megide ndị nke ndị Nifaị; e, ọ họpụtara ndịkom ka ha gwa ndị Leman okwu site n’ụlọ-elu tọwa ha nile, megide ndị Nifaị."},{"vNo":"2 ","txt":"Ma otu a ọ kwalitere obi ha nile megide ndị Nifaị, nke mere na n’oge ngwụcha nke afọ nke iri na iteghete nke ọchịchị nke ndị-ikpe, ebe o mezuworo atụmatụ ya nile rute oge ahụ, e, ebe e meworo ya eze nye ndị Leman, ọ chọkwara ịchị eze n’ala ahụ nile, e, ma ndị ahụ nile nọ n’ala ahụ, ndị Nifaị na kwa ndị Leman."},{"vNo":"3 ","txt":"Ya mere o mezuwọrịị atụmatụ ya, n’ihi na o mesịwo obi ndị Leman nile ike ma kpuo ha isi n’echiche, ma kpasuo ha iwe, nke mere na ọ kpọkọtawo ọtụtụ igwe mmadụ ịga n’ịlụ agha megide ndị Nifaị."},{"vNo":"4 ","txt":"N’ihi na o kpebiri, n’ihi nnukwu ọnụ-ọgụgụ nke ndị ya, ịbịakwasị ndị Nifaị n’ike na iweta ha n’ime ịbụ-oru."},{"vNo":"5 ","txt":"Ma otu a ọ họpụtara ndị-isi ọchị-agha nke ndị Zorọm ebe ha bụ ndị matara maka ume ndị Nifaị karịchaa, na ebe mgbaba ha, na ebe nile kachasị na-adịghị-ike nke obodo-ukwu ha nile; ya mere ọ họpụtara ha ịbụ ndị-isi ọchị-agha nye ndị-agha ya nile."},{"vNo":"6 ","txt":"Ma o wee ruo na ha weere ebe izu-ike ha, ma gaa n’iru chee-iru n’ala nke Zarahemla n’ọzara ahụ."},{"vNo":"7 ","txt":"Ugbua o wee ruo na mgbe Amalakaịa nọworị otu a na-enweta ike site n’aghụghọ na nduhie, Moronaị n’aka nke ọzọ, nọworị na-akwado echiche nile nke ndị ahụ ikwesị-ntụkwasị-obi nye Onye-nwe Chineke ha."},{"vNo":"8 ","txt":"E, ọ nọ na-agba ndị-agha nile nke ndị Nifaị ume, na iwu ebe siri-ike nile, ma-ọbụ ebe mgbaba nile; na-atụlite mgbidi-aja ebe nile iji kpuchite ndị-agha ya nile, na kwa iwu mgbidi nile nke okwute iji gbachigide ha gburu-gburu obodo-ukwu ha nile, na oke nile nke ala ahụ; e, gburu-gburu nile nke ala ahụ."},{"vNo":"9 ","txt":"Ma na ebe ewusịrị ike ha nile nke na-adịghị ike o debere ọnụ-ọgụgụ kachasị nke ndị nwoke; ma otu a o wusiri ala ahụ ike ma nye ha agbam-ume nke ndị Nifaị nwere."},{"vNo":"10 ","txt":"Ma otu a ọ na-akwado ichekwa ntọhapụ ha, ala ha nile, ndị nwunye ha, na ụmụ ha, na udo ha, ma na ha ga-ebi ndụ nye Onye-nwe Chineke ha, ma na ha ga-enwe ike jide ihe ahụ nke ndị iro ha kpọrọ ụzọ nke ndị otu-Kraịst."},{"vNo":"11 ","txt":"Ma Moronaị bụụrụ nwoke siri ike na dike; ọ bụụrụ nwoke nke nwere nghọta zuru oke; e, nwoke nke na-enweghị mmasị n’ịkwafu ọbara; otu nwoke nke mkpụrụ-obi ya nwere ọn̄ụ na ntọhapụ na inwere onwe nke mba ya, na ụmụnne ya site n’ịbụ-oru na ịgba oru;"},{"vNo":"12 ","txt":"E, nwoke nke obi ya jupụtara na ekele nye Chineke ya, n’ihi ọtụtụ ohere na ngọzi nile nke ọ wụkwasịrị ndị ya; nwoke nke rụsiri ọrụ ike karịa maka ọdịmma na nchekwa nke ndị ya."},{"vNo":"13 ","txt":"E, ma ọ bụụrụ nwoke nke na-enweghị ịda mba n’okwukwe nke Kraịst, ma ọ n̄ụwo iyi ichekwa ndị ya, ihe nile ruru ya, na mba ya, na okpukpe-chi ya, ọbụna ruo n’itufu ọbara ya."},{"vNo":"14 ","txt":"Ugbua ndị Nifaị ka a kụziiri ichekwa onwe ha megide ndị iro ha, ọbụna ruo n’ịkwafu ọbara ma ọbụrụ na ọ dị mkpa; e, ma a kuzikwaara ha ka ha ghara inwe oge ha ga-akpasu mmadụ iwe, e, na ka ha ghara inwe mgbe ọbụla ha ga-eweli mma-agha ma ọbụghị megide onye iro, ma ọbụghị iji chekwa ndụ ha."},{"vNo":"15 ","txt":"Ma nke a bụụrụ okwukwe ha, na site n’ime otu ahụ Chineke ga-eme ka ha mee nke ọma n’ala ahụ, ma-ọbụ n’ikwu ya otu ọzọ, ọbụrụ na ha kwesịrị ntụkwasị-obi n’idebe iwu-nsọ nile nke Chineke na ọ ga-eme ka ha mee nke ọma n’ala ahụ; e, dọọ ha aka na ntị ịgbapụ, ma-ọbụ ijikere maka agha, dịka ihe egwu ha siri dị;"},{"vNo":"16 ","txt":"Na kwa, na Chineke ga-eme ka ha mata ebe ha ga-aga ichekwa onwe ha megide ndị iro ha, ma site n’ime otu ahụ, Onye-nwe ga-anapụta ha; ma nke a bụ okwukwe nke Moronaị, ma mkpụrụ-obi ya n̄ụrirị-ọn̄ụ n’ime ya; ọbụghị n’ịkwafu ọbara kama n’ime ihe ọma, n’ichekwa ndị ya, e, n’idebe iwu-nsọ nile nke Chineke, e, na iguzogide ajọọ-omume."},{"vNo":"17 ","txt":"E, n’ezie, n’ezie a sị m unu, ọbụrụ na mmadụ nile a nọrọwo, ma nọọrọ, ma ga-anọgide, dịka Moronaị nọrọ, lee, ike ndị ahụ nile nke ala-mụọ a gaara eme ka ha ma jijiji ruo mgbe nile, e, ekwensu agaraghị enwe kwa ike n’ebe mkpụrụ-obi nile nke ụmụ nke mmadụ dị."},{"vNo":"18 ","txt":"Lee, ọ bụ nwoke dị ka Amọn, nwa-nwoke nke Mosaịa, e, ma ọbụna ụmu-nwoke Mosaịa ndị nke ọzọ, e, na kwa Alma na ụmụ ya nwoke nile, n’ihi na ha nile bụ ndị nke Chineke."},{"vNo":"19 ","txt":"Ugbua lee, Hilaman na ụmụnne ya nwoke anaghị ejere ndị ahụ ozi dị ntakịrị karịa ka Moronaị siri na-eje; n’ihi na ha kwusara okwu nke Chineke, ma ha mere ndị nile ọbụla n̄ara-ntị n’okwu ha nile baptism baa na nchegharị."},{"vNo":"20 ","txt":"Ma otu a ha gagharịrị, ma ndị ahụ wedatara onwe ha ala n’ihi okwu ha nile, nke mere na ha natara iru-ọma dị elu n’aka Onye-nwe, ma otu a ha nweere onwe ha site n’agha nile na ndọrọ-ndọrọ nile n’etiti onwe ha, e, ọbụna ruo ohere nke afọ anọ."},{"vNo":"21 ","txt":"Mana dịka m kwuworo, n’oge ikpe-azụ nke afọ nke iri na iteghete, e, na-agbanyeghị udo ha n’etiti onwe ha, a kwagidere ha n’enweghị mmasị ha ịlụso ụmụnne ha, ndị Leman ọgụ."},{"vNo":"22 ","txt":"E, na mkpirisi, agha ha nile akwụsịghị mgbe ọbụla ruo ohere ọtụtụ afọ ha na ndị Leman, na-agbanyeghị nnukwu enweghị mmasị ha."},{"vNo":"23 ","txt":"Ugbua, ha nwere nwute iburu ngwa-agha nile megide ndị Leman, n’ihi na ha enweghị mmasị n’ịkwafu ọbara; e, ma nke a abụghị ihe nile—ha nwere mwute ịbụ ihe e jiri ziga ọtụtụ n’ime ụmụnne ha pụọ n’ụwa nke a baa n’ime ụwa ebighi-ebi, na-ejikereghị izute Chineke ha."},{"vNo":"24 ","txt":"Otu o sila dị, ha enweghị ike ikwere ịtọgbọ ndụ ha nile, ka e gbuo ndị nwunye ha na ụmụ ha site n’obi-ọjọọ anụmanụ nke ndị ahụ bụtụrụla ụmụnne ha, e, ma ha ghọtahieworo site na nzukọ-nsọ ha, ma hapụworo ha ma gaworo ibibi ha site n’isonye ndị Leman."},{"vNo":"25 ","txt":"E, ha enweghị ike ịnagide na ụmụnne ha ga-an̄ụrị ọn̄ụ n’elu ọbara nke ndị Nifaị, ọbụrụra na e nwere ndị kwesịrị idebe iwu-nsọ nile nke Chineke, n’ihi na nkwa nke Onye-nwe bụ, ọbụrụ na ha ga-edebe iwu-nsọ ya nile ha ga-eme nke ọma n’ala ahụ."}]}