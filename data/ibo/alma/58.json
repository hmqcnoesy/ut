{"heading":"Hilaman, Gịd, na Tiọmna wee were obodo-ukwu nke Mantaị site n’aghụghọ agha—Ndị nke Leman wee laghachị azụ—Ụmụ nwoke nile nke Amọn e chekwara ha dịka ha siri guzosịe ike na nchekwa nke ntọhapụ na okwukwe ha. Ihe dịka n’afọ 63 ruo 62 tutu amụọ Kraịst.","prevAbbr":"alma","prevNo":57,"nextAbbr":"alma","nextNo":59,"chapterTitle":"Alma 58","verses":[{"vNo":"1 ","txt":"Ma lee, ugbua o wee ruo na ebum-n’obi nke ọzọ bụ inweta obodo-ukwu nke Mantaị; mana lee, e nweghị ụzọ nke anyị nwere ike iji otu ntakịrị anyị nile ahụ dupụta ha site n’obodo-ukwu ahụ. N’ihi na lee, ha chetara ihe nke anyị meworo; ya mere anyị enweghị ike ịghọgbupụta ha site n’ebe siri ike nile nke ha."},{"vNo":"2 ","txt":"Ma ha dịkarịsịrị ọtụtụ n’ọnụ-ọgụgụ karịa ka ndị-agha anyị dịịrị nke mere na anyị anwaghị anwa ịga n’iru ma buso ha agha n’ebe siri ike nile nke ha."},{"vNo":"3 ","txt":"E, ma ọ dị mkpa na anyị ga-etinye ndị nwoke anyị n’ichekwa akụkụ ala ndị ahụ nile nke anyị nwetaghachịrị site n’ihe onwunwe anyị nile; ya mere ọ dịịrị mkpa na anyị ga-echere, ka anyị wee nweta ume karịa site n’ala nke Zarahemla na kwa onyinye ọhụrụ nke ihe-oriri."},{"vNo":"4 ","txt":"Ma o wee ruo na e zigara m onye-ọchịchị ala anyị onye-ozi, ịkọtụrụ ya gbasara ihe ndị nke anyị na-eme. Ma o wee ruo na anyị chere ịnata ihe-oriri nile na ume site n’ala nke Zarahemla."},{"vNo":"5 ","txt":"Mana lee, nke a nyeere anyị aka nanị ntakịrị, n’ihi na ndị Leman nọ kwa na-anata nnukwu ume site n’ụbọchị ruo n’ụbọchị, na kwa ọtụtụ ihe-oriri nile; ma otu a ka ọnọdụ anyị nile n’oge nke a siri dị."},{"vNo":"6 ","txt":"Ma ndị Leman na-aba anyị ọgụ site n’oge ruo n’oge, na-ekpebi site n’aghụghọ ibibi anyị; otu o sila dị anyị enweghị ike ịlụso ha ọgụ, n’ihi nlaghachị-azụ ha nile na ebe siri ike ha nile."},{"vNo":"7 ","txt":"Ma o wee ruo na anyị cheere n’ọnọdụ ndị a nile siri ike ruo ọtụtụ ọnwa, ọbụna ruo mgbe ọfọdụrụ ntakịrị ka anyị laa n’iyi n’ihi ụkọ nri."},{"vNo":"8 ","txt":"Mana o wee ruo na anyị natara nri, nke e chekwara butara anyị site n’aka ndị-agha nke ndị nwoke dị puku abụọ inyere anyị aka; ma nke a bụ enyem-aka nile nke anyị natara, iji chekwaa onwe anyị na mba anyị site n’ịdaba n’aka nke ndị-iro anyị, e, ịlụ-ọgụ anyị na onye-iro ọnụ na-apụghị ịgụta."},{"vNo":"9 ","txt":"Ma ugbua ihe kpatara mgbagwọju-anya anyị nile ndị a, ma-ọbụ ihe mere ha ezitaraghị anyị ume ọzọ, anyị amataghị; ya mere o wutere anyị ma mejupụta kwa anyị n’egwu, eleghị-anya n’ụzọ ọbụla ikpe nile nke Chineke ga-abịakwasị ala anyị, na-nkwatu anyị na mbibi anyị kpam kpam."},{"vNo":"10 ","txt":"Ya mere anyị wụpụtara mkpụrụ-obi anyị nile n’ekpere nye Chineke, ka ọ gbaa anyị ume ma napụta anyị site n’aka nke ndị-iro anyị, e, na kwa nye anyị ume ka anyị wee nwe ike idebe obodo-ukwu anyị nile na ala anyị nile, na ihe onwunwe anyị nile, maka nkwado nke ndị nke anyị."},{"vNo":"11 ","txt":"E, ma o wee ruo na Onye-nwe Chineke anyị letara anyị jiri ikwe-nkwa nile na ya ga-anapụta anyị; e, nke mere na o kwuru udo nye mkpụrụ-obi anyị nile, ma nye kwa anyị nnukwu okwukwe, ma mee kwa ka anyị nwee olile-anya maka nnapụta anyị n’ime ya."},{"vNo":"12 ","txt":"Ma anyị nwere mgbamume anyị na ndị-agha ntakịrị anyị nke anyị nwetaworo, ma ha nwere mkpebi siri ike imeri ndị-iro anyị nile, na ichekwa ala anyị nile, na ihe onwunwe anyị nile, na ndị nwunye anyị, na ụmụ anyị, na ihe gbasara ntọhapụ anyị."},{"vNo":"13 ","txt":"Ma otu a ka anyị siri gaa n’iru jiri ike anyị nile megide ndị Leman, ndị nke nọ n’obodo-ukwu nke Mantaị; ma anyị rụnyere ụlọ ikwuu anyị nile n’akụkụ ọzara ahụ, nke dị nso n’obodo-ukwu ahụ."},{"vNo":"14 ","txt":"Ma o wee ruo na n’echi ya, na mgbe ndị Leman hụrụ na anyị nọ n’oke-ala nile n’akụkụ ọzara ahụ nke dị nso n’obodo-ukwu ahụ, na ha zipụrụ ndị onyota-ọgba-ama ha nile gburu-gburu anyị ka ha wee chọpụta ọnụ-ọgụgụ na ume nke ndị-agha anyị."},{"vNo":"15 ","txt":"Ma o wee ruo na mgbe ha hụrụ na anyị esighị ike, dịka ọnụ-ọgụgụ anyị nile siri dị, ma na-atụ egwu na anyị ga-agbabichiri ha ebe nkwado ha si na-abịa ma ọbụghị na ha ga-apụta bịa ọgụ megide anyị ma gbuo anyị, na kwa iche na ọ ga-adịrị ha mfe ibibi anyị jiri ọtụtụ imerime ọnụ-ọgụgụ ha nile, ya mere ha malitere ime njikere nile ịpụta megide anyị n’ịlụ-agha."},{"vNo":"16 ","txt":"Ma mgbe anyị hụrụ na ha na-eme njikere ịpụta megide anyị, lee, e mere m ka Gịd, jiri ntakịrị ọnụ-ọgụgụ nke ndị nwoke, zoo onwe ha n’ime ọzara ahụ, na kwa na Tiọmna na ọnụ-ọgụgụ ntakịrị nke ndị nwoke ga ezo kwa onwe ha n’ime ọzara ahụ."},{"vNo":"17 ","txt":"Ugbua Gịd na ndị nwoke ya nọ n’aka nri ma ndị ọzọ ahụ n’aka ekpe; ma mgbe ha sịworo otu a zoo onwe ha, lee, a nọgidere m, mụ na ndị fodụrụ n’ime ndị-agha m, n’otu ebe ahụ nke anyị rụnyeworo ụlọ ikwuu anyị nile maka oge nke ndị Leman ga-abịa ịlụ-agha."},{"vNo":"18 ","txt":"Ma o wee ruo na ndị Leman pụtara ha na imerime ọnụ-ọgụgụ ndị-agha ha imegide anyị. Ma mgbe ha bịaworo ma ọ fọdụrụ ntakịrị ka ha dakwasị anyị ha na mma-agha ha, e mere m ka ndị nwoke m, ndị nke mụ na ha nọ, ka ha laghachi-azụ n’ime ọzara ahụ."},{"vNo":"19 ","txt":"Ma o wee ruo na ndị Leman soro anyị n’azụ jiri nnukwu ọsọ, n’ihi na ha chọsịrị-ike karịa ịchụfe anyị ka ha wee gbuo anyị; ya mere ha soro anyị baa n’ime ọzara ahụ; ma anyị gafere n’etiti Gịd na Tiọmna, nke mere na ndị Leman achọtaghị ha."},{"vNo":"20 ","txt":"Ma o wee ruo na mgbe ndị Leman gafeworo, ma-ọbụ mgbe ndị-agha ahụ gafeworo, Gịd na Tiọmna bilitere site n’ebe nzuzo ha nile, ma gbabichie ndị onyota-ọgba-ama nile nke ndị Leman ka ha ghara ịlaghachị n’obodo-ukwu ahụ."},{"vNo":"21 ","txt":"Ma o wee ruo na mgbe ha gbabichiworo ha, ha gbagara n’obodo-ukwu ahụ ma dakwasị ndị-nche ahụ nile a hapụrụ iche obodo-ukwu ahụ nche, nke mere na ha bibiri ha ma were onwunwe nke obodo-ukwu ahụ."},{"vNo":"22 ","txt":"Ugbua nke a ka e mere n’ihi na ndị Leman kwere ka ndị-agha ha nile, ma ọbụghị ndị-nche ole na ole nanị, ka a ga-edupụ baa n’ime ọzara ahụ."},{"vNo":"23 ","txt":"Ma o wee ruo na Gịd na Tiọmna site n’ụzọ nke a enwetawo onwunwe nke ebe siri ike ha nile. Ma o wee ruo na anyị chọọrọ ụzọ anyị, mgbe anyị gachara nnukwu njem n’ime ọzara chee iru n’ala nke Zarahemla."},{"vNo":"24 ","txt":"Ma mgbe ndị Leman hụrụ na ha na azọ-ije chee iru n’ala nke Zarahemla, egwu tụrụ ha karịa, eleghị-anya e nwere atụmatụ e debere iduba ha na mbibi, ya mere ha malitere ịlaghachi n’ime ọzara ahụ ọzọ, e, ọbụna laghachị-azụ site n’otu ụzọ ahụ nke ha siri bịa."},{"vNo":"25 ","txt":"Ma lee, ọ bụ abalị ma ha rụnyere ụlọ ikwuu ha nile, n’ihi na ndị-isi ọchị-agha nile nke ndị Leman echewo na ike gwụrụ ndị Nifaị n’ihi ịzọ-ije ha; ma na eche na ha achuwo ndị-agha ha nile ya mere ha echeghị echiche banyere obodo-ukwu nke Mantaị ahụ."},{"vNo":"26 ","txt":"Ugbua o wee ruo na mgbe o ruru abalị, e mere m ka ndịkom mụ ghara ịrahụ ụra, kama na ha ga-azọ-ije gaa n’iru site n’ụzọ ọzọ chee iru n’ala nke Mantaị ahụ."},{"vNo":"27 ","txt":"Ma n’ihi ịzọ-ije anyị nke a n’oge abalị, lee, n’echi ya anyị nọ n’iru ndị Leman, nke mere na anyị buru ha ụzọ rute n’obodo-ukwu nke Mantaị."},{"vNo":"28 ","txt":"Ma otu a o wee ruo, na site n’aghụghọ agha nke a anyị weere onwunwe nke obodo-ukwu nke Mantaị na-enweghị nkwafu ọbara."},{"vNo":"29 ","txt":"Ma o wee ruo na mgbe ndị-agha nile nke ndị Leman rutere nso obodo-ukwu ahụ, ma hụ na anyị nọ na njikere izute ha, ọ tụrụ ha n’anya karịa ma yie ha egwu, nke mere na ha gbabara n’ime ọzara ahụ."},{"vNo":"30 ","txt":"E, ma o wee ruo na ndị-agha nile nke ndị Leman gbapụrụ site n’akụkụ nile nke ala ahụ. Mana lee, ha eburuwo ọtụtụ ndịnyom na ụmụ-ntakịrị pụọ site n’ala nke ahụ."},{"vNo":"31 ","txt":"Ma obodo-ukwu nile ndị ahụ ndị Leman wereworo, ha nile nọ n’oge mgbe nke a n’onwunwe nke anyị; ma ndị nna anyị nile na ndịnyom anyị na ụmụ anyị na-alaghachị n’ụlọ ha nile, ha nile ma ọbụghị ndị ahụ a kpọrọworo ka ndị-mkpọrọ ma ndị Leman ebupụ ha."},{"vNo":"32 ","txt":"Mana lee, ndị-agha anyị nile dị ntakịrị n’ichekwa oke nnukwu ọnụ-ọgụgụ nke obodo-ukwu nile na oke nnukwu ihe onwunwe nile."},{"vNo":"33 ","txt":"Mana lee, anyị tụkwasịrị obi na Chineke anyị onye nyeworo anyị mmeri n’ala ndị ahụ nile, nke mere na anyị enwetawo obodo-ukwu nile ndị ahụ na ala nile ndị ahụ, bụ ndị nke anyị."},{"vNo":"34 ","txt":"Ugbua anyị amataghị ihe kpatara na ndị-ọchịchị anaghị ezitakwara anyị ume ọzọ; ọbụghị ma ndị nwoke ahụ bịakwutere anyị ha matara ihe mere anyị enwetabeghị ume karịrị nke a."},{"vNo":"35 ","txt":"Lee, anyị amataghị kama na unu emerighị, ma unu akpụrụwo ndị-agha nile pụọ n’ime akụkụ ala ebe ahụ; ọ bụrụ otu ahụ, anyị achọghị ịtamu."},{"vNo":"36 ","txt":"Ma ọ buru na ọdịghị otu ahụ, lee, egwu na-atụ anyị na e nwere nkewa na ndị-ọchịchị ahụ, mere na ha anaghị ezitakwara anyị ndị nwoke ọzọ inyere anyị aka; n’ihi na anyị matara na ha dị imerime n’ọnụ-ọgụgụ karịa nke ahụ ha zitaworo."},{"vNo":"37 ","txt":"Mana, lee, ọ dịghị ihe o mere—anyị tụkwasịrị-obi na Chineke ga-anapụta anyị, na-agbanyeghị adịghị-ike nke ndị-agha anyị nile, e, ma napụta anyị site n’aka nile nke ndị-iro anyị."},{"vNo":"38 ","txt":"Lee, nke a bụ afọ nke iri abụọ na iteghete, na nso ngwụcha, ma anyị nọ na njide onwunwe nke ala anyị nile; ma ndị Leman agbagawo n’ala nke Nifaị."},{"vNo":"39 ","txt":"Ma ụmụ-nwoke nile nke ndị nke Amọn, ndị nke m toworo otuto di ukwu maka ha, mụ na ha nọ n’obodo-ukwu nke Mantaị; ma Onye-nwe akwadowo ha, e, ma debe ha ka ha ghara ịda site na mma-agha, nke mere na ọbụna otu mkpụrụ-obi e gbụghị ya."},{"vNo":"40 ","txt":"Mana lee, ha anatawo ọtụtụ mmerụ-arụ; na-agbanyeghị ha guzosịrị ike na ntọhapụ ahụ n’ebe nke Chineke meworo ka ha nwere onwe ha; ma ha siri ike n’icheta Onye-nwe Chineke ha site n’ụbọchị ruo n’ụbọchị; e, ha na-elezi-anya idebe usoro-iwu ya nile, na ikpe ya nile, na iwu-nsọ ya nile esepụghị-aka; ma okwukwe ha siri ike n’amụma nile ahụ gbasara ihe ahụ nke ga-abịa."},{"vNo":"41 ","txt":"Ma ugbua, nwanne m nwoke m hụrụ n’anya, Moronaị, ka Onye-nwe Chineke anyị, onye gbapụtaworo anyị ma mee ka anyị nwere onwe anyị, debe gị esepụghị-aka n’iru ya; e, ma ka ọ gọzie ndị nke a, ọbụna ka unu nwe mmeri n’inweta onwunwe ihe nile nke ndị Leman naraworo anyị, nke bụ maka nkwado anyị. Ma ugbua, lee, emechie m akwụkwọ-ozi m. Abụ m Hilaman, nwa nwoke nke Alma."}]}