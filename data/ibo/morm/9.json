{"heading":"Moronaị wee kpọkuo ndị nke na-ekweghị na Kraịst ka ha chegharịa—O wee kwupụta Chineke nke ọrụ-ebube nile, onye-na-enye mkpughe nile ma na-awụpụtakwasị ndị okwukwe onyinye nile na ihe iriba-ama nile—Ọrụ-ebube nile na-akwụsị n’ihi ekweghị-ekwe—ihe iriba-ama na-eso ndị nke kwere ekwe—A na-agba ndị mmadụ ume inwe amamihe na idebe iwu-nsọ nile ahụ. Ihe dịka afọ 401 ruo 421 mgbe a mụsịrị Kraịst.","prevAbbr":"morm","prevNo":8,"nextAbbr":"ether","nextNo":1,"chapterTitle":"Mọmọn 9","verses":[{"vNo":"1 ","txt":"Ma ugbua, ana m ekwu kwa gbasara ndị ahụ na-ekweghị na Kraịst."},{"vNo":"2 ","txt":"Lee, unu ga-ekwere nʼụbọchị nke nleta unu—lee, mgbe Onye-nwe ga-abịa, e, ọbụna nnukwu ụbọchị ahụ mgbe a ga-afụkọta ụwa ọnụ dịka akwụkwọ afụkọtara afụkọta, ma ihe nile dị nʼime ya ga-agbaze site nʼoke ọkụ na-eresike, e, na nnukwu ụbọchị ahụ mgbe a ga-akpọta unu iguzo nʼiru Nwa-atụrụ nke Chineke—mgbe ahụ unu ga-asị na ọdịghị Chineke dị?"},{"vNo":"3 ","txt":"Mgbe ahụ unu ga-aga nʼiru na-agọnarị Kraịst ahụ, ma-ọbụ unu nwere ike ile Nwa-atụrụ nke Chineke ahụ? Unu nwere ike ibinyere ya na mmata nke ikpe-ọmụma nke mụọ unu nke ọma? Unu chere na unu ga-enwe an̄ụrị ibinyere Onye nsọ ahụ, mgbe a tara mkpụrụ-obi unu ahụhụ na mmata nke ikpe-ọmụma nke mụọ na unu nọgidere nʼijehie iwu ya nile?"},{"vNo":"4 ","txt":"Lee, asị m unu na unu ga-anọ nʼọnọdụ nhuju-anya karịa nʼibinyere Chineke ahụ dị nsọ na onye ziri-ezi, nʼọmụma nke iru-inyi unu nʼiru ya, karịa ka unu ga anọ ibinyere mkpụrụ-obi nile ndị a mara ikpe nʼala-mụọ."},{"vNo":"5 ","txt":"N’ihi na lee, mgbe a ga-akpọta unu ịhụ ịgba-ọtọ unu nʼiru Chineke, na kwa ebube nke Chineke, na ịdị nsọ nke Jisus Kraịst, ọ ga amụnye-kwasị unu ire ọkụ na anaghị-ekwe-mmenyụ."},{"vNo":"6 ","txt":"O mgbe ahụ unu ndị na-anaghị ekwe ekwe, tụgharịkwute nụ Onye-nwe; kpọkuo Nna nnukwu mkpọku nʼaha nke Jisus, na mgbe ụfọdụ a ga-enweta unu nʼenweghị ntụpọ, ịdị-ọcha, ịma mma, na ọcha, ebe a sachaworo unu site nʼọbara nke Nwa-atụrụ ahụ, na nnukwu na ụbọchị ikpe-azụ ahụ."},{"vNo":"7 ","txt":"Ma ọzọ ana m agwa unu ndị na-agọnarị mkpughe nile nke Chineke, ma sị na-ewezugawo ha, na enweghị mkpughe ọbụla dị, ma-ọbụ amụma nile, ma-ọbụ onyinye nile, ma-ọbụ ọgwụgwọ, ma-ọbụ ịkwu nʼasụsụ nile, na ịsụgharị asụsụ nile;"},{"vNo":"8 ","txt":"Lee asị m unu, onye nke na-agọnarị ihe ndị a amaghị ozi-ọma nke Kraịst; e, ọ gụbeghị akwụkwọ-nsọ nile; ọbụrụ otu ahụ, ọ ghọtaghị ha."},{"vNo":"9 ","txt":"Ma ọ bụ na anyị anaghị agụ na Chineke bụ otu ihe ahụ ụnyahụ, taa, na ruo mgbe nile, ma nʼime ya ọ dịghị mgbanwe dị ọbụghị ma enwere onyinyo nke ịgbanwe agbanwe?"},{"vNo":"10 ","txt":"Ma ugbua, ọbụrụ na unu echeliteworo onwe unu otu chi onye na-agbanwe agbanwe, na nʼime onye nke e nwere onyinyo nke ịgbanwe agbanwe, mgbe ahụ ka unu cheliteworo onwe unu otu chi onye na abụghị Chineke nke ọrụ-ebube nile."},{"vNo":"11 ","txt":"Mana lee, aga m egosị unu otu Chineke nke ọrụ-ebube nile, ọbụna Chineke nke Abraham, na Chineke nke Aịsak, na Chineke nke Jekọb; ma ọ bụ otu Chineke ahụ onye kere elu-igwe nile na ụwa, na ihe nile nke dị nʼime ha."},{"vNo":"12 ","txt":"Lee, o kere Adam, ma site na Adam ka ọdịda nke mmadụ siri bịa. Ma n’ihi ọ dịda nke mmadụ ahụ ka Jisus Kraịst jiri bịa, ọbụna Nna na Ọkpara; ma n’ihi Jisus Kraịst ka mgbapụta nke mmadụ siri bịa."},{"vNo":"13 ","txt":"Ma n’ihi mgbapụta nke mmadụ, nke sitere na Jisus Kraịst bịa, a na akpọghachị ha nʼebe Onye-nwe nọ; e, nke a bụ ụzọ nke esị nʼagbapụta mmadụ nile, n’ihi na ọnwụ nke Kraịst na-eme ka mbilite-nʼọnwụ mezuo, nke na-eweta na mmezu mgbapụta site nʼụra agwụgh-agwụ, site nʼụra nke a ga-akpọte mmadụ nile site nʼike nke Chineke mgbe opi ga ada; ma ha ga-apụta, ma ndị nta ma ndị ukwu, ma ha nile ga eguzoro nʼiru oche-ikpe ya, ebe a gbapụtara ha ma tọpụ ha site nʼagbụ ebighi-ebi nke ọnwụ a, ọnwụ nke bụ ọnwụ nke arụ."},{"vNo":"14 ","txt":"Ma mgbe ahụ ka ikpe nke Onye Nsọ ahụ ga-abịakwasị ha; ma mgbe ahụ ka oge ahụ ga-abịa mgbe onye nke ruru inyị ga-anọgide nʼiru inyi; ma onye nke bụ onye ezi-omume ga-anọgide kwa nʼezi-omume; onye nke nwere an̄ụrị ga-anọgide kwa nʼan̄ụrị; ma onye nke na-enweghị an̄ụrị ga-anọgide kwa na-enweghị an̄ụrị."},{"vNo":"15 ","txt":"Ma ugbua, O unu nile ndị cheliteworo nye onwe unu otu chi onye na enweghị ike ime ọrụ-ebube nile, aga m ajụ unu, ihe nile ndị a ha a gafewo, nke m kwuworo maka ha? Nsọtụ ahụ ọ bịawo? Lee asị m unu, E-e; ma Chineke akwusịbeghị ịbụ Chineke nke ọrụ-ebube nile."},{"vNo":"16 ","txt":"Lee, ihe nile nke Chineke meworo ha atụghị unu nʼanya? E, onye nwere ike ịghọta ọrụ ịtụ nʼanya nile nke Chineke?"},{"vNo":"17 ","txt":"Onye ga-asị na ọ bụghị ọrụ-ebube na site nʼokwu ya elu-igwe na ụwa ga-adị; na site nʼike nke okwu ya e kere mmadụ site nʼuzuzu nke aja; na site nʼike nke okwu ya ka e meworo ọrụ-ebube nile?"},{"vNo":"18 ","txt":"Ma onye ga-asị na Jisus Kraịst emeghị ọtụtụ nnukwu ọrụ-ebube nile? Ma e nwere ọtụtụ nnukwu ọrụ-ebube nile e jiri aka nile nke ndị-ozi mee."},{"vNo":"19 ","txt":"Ma ọbụrụ na e nwere ọrụ-ebube nile e mere mgbe ahụ, gịnị mere Chineke jiri kwusị ịbụ Chineke nke ọrụ-ebube nile ma na-abụ kwa Onye na anaghị agbanwe agbanwe? Ma lee, asị m unu ọ naghị agbanwe agbanwe; ọbụrụ otu ahụ ọ ga-akwụsị ịbụ Chineke; mana ọ kwusịghị ịbụ Chineke, ma-ọbụ Chineke nke ọrụ-ebube nile."},{"vNo":"20 ","txt":"Ma ihe mere o jiri kwusị ime ọrụ-ebube nile nʼetiti ụmụ nke mmadụ bụ n’ihi na ha na-ala-azụ n’ihi ekweghị-ekwe, ma pụọ site nʼezigbo ụzọ, ma ha amaghị Chineke nʼime onye nke ha ga-atụkwasị obi."},{"vNo":"21 ","txt":"Lee, asị m unu na onye ọbụla nke kwere na Kraịst, na-enweghị obi abụọ nʼihe ọbụla, ihe ọbụla ọ ga-arịọ Nna nʼaha nke Kraịst a ga-enye ya ihe ahụ; ma nkwa nke a dịrị mmadụ nile, ọbụna ruo na nsọtụ nile nke ụwa."},{"vNo":"22 ","txt":"N’ihi na lee, otu a ka Jisus Kraịst, Ọkpara nke Chineke gwara ndị na-eso-ụzọ ya ndị ga-anọdụ, e, na kwa gwa ndị na-eso-ụzọ ya nile, na ọnụnụ nke igwe-mmadụ ahụ: Gaa nụ nʼime ụwa nile, ma kwusaa ozi-ọma ahụ nye ihe ọbụla e kere eke;"},{"vNo":"23 ","txt":"Ma onye nke kwere ma e mee ya baptism a ga-azọpụta ya, mana onye nke na-ekweghị a ga-ama ya ikpe."},{"vNo":"24 ","txt":"Ma ihe iriba-ama ndị a ga-eso ndị nke kwere ekwe—nʼaha m ka ha ga-achụpụ mụọ-ọjọọ nile; ha ga-eji ire ọhụrụ kwuo okwu; ha ga-ewelite agwọ nile; ma ọbụrụ na ha n̄ụọ ihe ọbụla na egbu-mmadụ ọ gaghị emerụ ha arụ; ha ga-ebịkwasị ndị ọrịa aka ma ha ga-enweta arụ-ike ọzọ;"},{"vNo":"25 ","txt":"Ma onye ọbụla nke ga-ekwere nʼaha m, na enweghị obi abụọ nʼihe ọbụla, ya ka m ga-akwadoro okwu m nile, ọbụna nye nsọtụ nile nke ụwa."},{"vNo":"26 ","txt":"Ma ugbua, lee, onye nwere ike iguzo imegide ọrụ nile nke Onye-nwe? Onye nwere ike ịgọnarị ihe nile o kwuru? Onye ga-ebilite imegide ike kacha ike nile nke Onye-nwe? Onye ga-elelị ọrụ nile nke Onye-nwe? Onye ga-elelị ụmụ nke Kraịst? Lee, unu nile ndị na-elelị ọrụ nile nke Onye-nwe, n’ihi na unu ga-echegide echiche ma laa nʼiyi."},{"vNo":"27 ","txt":"O mgbe ahụ elelịkwala, ma echekwala echiche kama n̄aa-ntị nʼokwu nile nke Onye-nwe, ma rịọ Nna nʼaha nke Jisus maka ihe ọbụla nke unu ga-achọ. Enwela obi-abụọ, kama na-ekwere, ma malite dịka nʼoge mgbe ochie nile, ma bịakwute Onye-nwe jiri obi unu nile, ma rụpụta nzọpụta nke unu jiri egwu na ịma jijiji nʼiru ya."},{"vNo":"28 ","txt":"Mara ihe nʼụbọchị nile nke mnwale unu, wezuga onwe unu na adịghị ọcha nile; arịọla, ka unu wee mefuo ya nʼọchịchọ-nke-anụ-arụ unu nile, kama jiri nụ ịgbasi ike nke akwaa-akwụrụ rịọ, ka unu ghara ịdanye nʼọnwụnwa, kama na unu ga-efe Chineke nke ezi-okwu dị ndụ."},{"vNo":"29 ","txt":"Hụ na emeghị unu baptism nʼezughị-oke; hụ na unu eketaghị-oke nʼoriri-nsọ nke Kraịst nʼezughị-oke; kama hụ na unu mere ihe nile nʼitozu-oke, ma mee ya nʼaha nke Jisus Kraịst, Ọkpara nke Chineke dị ndụ; ma ọbụrụ na unu mee nke a, ma anọgide ruo ọgwụgwụ, agaghị achụpụ unu ma ọlị."},{"vNo":"30 ","txt":"Lee, ana m agwa unu okwu dịka m na ekwu site na ndị nwụrụ-anwụ; n’ihi na a matara m na unu ga-anata okwu m nile."},{"vNo":"31 ","txt":"Amala m ikpe n’ihi ezughị-oke m, ma-ọbụ nna m, n’ihi ezughị-oke ya, ma-ọbụ ndị nke deworo tutu ya edee; kama nye Chineke ekele na o mewo ka ezughị-oke anyị nile pụta ìhè nye unu, ka unu wee mụta ịma ihe karịa ka anyị maworo."},{"vNo":"32 ","txt":"Ma ugbua, lee, anyị edewo akụkọ-ndekọta nke a dịka anyị siri mụta, na mkpụrụ-akwụkwọ nile nke a na-akpọ nʼetiti anyị, aka-akwụkwọ-ndị-Ijipt e dezigharịrị edezịgharị, ebe e nyedatara ya ma gbanwe ya site nʼaka anyị, dịka ụdị ikwu okwu anyị siri dị."},{"vNo":"33 ","txt":"Ma ọbụrụ na epekele anyị nile buwororịị ibu dịka o siri kwesi anyị gaara ede nʼasụsụ ndị Hibru, mana nke ndị Hibru ahụ anyị agbanwewo kwa ha; ma ọbụrụ na anyị nwererịị ike dee nʼasụsụ ndị Hibru, lee, unu agaraghị enwe ezughị-oke nʼakụkọ-ndekọta anyị."},{"vNo":"34 ","txt":"Mana Onye-nwe matara ihe ndị nke anyị deworo, ma kwa na ọdịghị ndị ọzọ matara asụsụ anyị; ma n’ihi na ọdịghị ndị ọzọ matara asụsụ anyị, ya mere ọ kwadowo ụzọ maka nsụgharị ya."},{"vNo":"35 ","txt":"Ma ihe ndị a e dere ha ka anyị wee wezuga uwe-mwụda anyị nile nʼọbara nke ụmụnne anyị ndị laworo-azụ n’ihi ekweghị ekwe."},{"vNo":"36 ","txt":"Ma lee, ihe ndị a nke anyị chọworo gbasara ụmụnne anyị, e, ọbụna ịkpọghachị ha na mmata nke Kraịst, bụ dịka ekpere nile nke ndị nsọ nile ndị biworo nʼala ahụ siri dị."},{"vNo":"37 ","txt":"Ma ka Onye-nwe Jisus Kraịst mee ka e wee zaa ekpere ha nile dịka okwukwe ha siri dị; ma ka Chineke Nna cheta ọgbụgba-ndụ ahụ nke o meworo ya na ụlọ nke Israel; ma ka o wee gọzie ha ruo mgbe nile, site nʼokwukwe nʼaha nke Jisus Kraịst. Amen."}]}