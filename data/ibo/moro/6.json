{"heading":"Ndị nke chegharịrị a na-eme ha baptism ma mere ha enyi—Ndị nzukọ-nsọ nke chegharịrị a na-agbaghara ha—Nzukọ nile a na eduzi ya site nʼike nke Mụọ Nsọ. Ihe dịka afọ 401 ruo 421 mgbe a mụsịrị Kraịst.","prevAbbr":"moro","prevNo":5,"nextAbbr":"moro","nextNo":7,"chapterTitle":"Moronaị 6","verses":[{"vNo":"1 ","txt":"Ma ugbua ana m ekwu gbasara baptism. Lee, ndị okenye, ndị nchụ-aja, na ndị nkuzi e mere ha baptism; ma emeghị ha baptism ma ọbụghị na ha wepụtara mkpụrụ gosịrị na ha tozuru-oke ịnata ya."},{"vNo":"2 ","txt":"Ọbụghị ma ha nabatara onye ọbụla ime baptism ma ọbụghị na ha jiri obi tiwara etiwa na mụọ nke nchegharị bịarute, ma gbaa ama nʼiru nzukọ-nsọ ahụ na ha chegharịrị nʼezi-okwu site na mmehie ha nile."},{"vNo":"3 ","txt":"Ma ọdịghị ndị anabatara ime baptism ma ọbụghị ma ha wekwasịrị onwe ha aha nke Kraịst, na-enwe mkpebi ijere ya ozi ruo ọgwụgwụ."},{"vNo":"4 ","txt":"Ma mgbe a nabatasịworo ha na baptism, ma e mere ha ma sachaa ha site nʼike nke Mụọ Nsọ, a gụnyere ha nʼetiti ndị nke nzukọ-nsọ nke Kraịst ahụ; ma e dere aha ha, ka e wee cheta ha ma zụọ ha site nʼokwu ọma nke Chineke, idebe ha nʼezi ụzọ ahụ, ma nyere ha aka iche-nche esepụghị aka nʼekpere, na-adabere na nanị nʼikwesị-ụgwọ ọrụ nke Kraịst, onye bụụrụ onye-mbụ-wetara na onye mmecha nke okwukwe ha."},{"vNo":"5 ","txt":"Ma nzukọ-nsọ ahụ gbakọtara ọnụ ugboro-ugboro, ibu ọnụ na ikpe ekpere, na ikwurịta okwu otu onye na ibe ya gbasara ọdịmma nke mkpụrụ-obi ha nile."},{"vNo":"6 ","txt":"Ma ha gbakọtara ọnụ ugboro-ugboro iketa-oke nʼachịcha na mmanya, na ncheta nke Onye-nwe Jisus."},{"vNo":"7 ","txt":"Ma ha siri ike nʼiru na e nweghị ajọọ-omume nʼetiti ha; ma onye ọbụla nke a chọpụtara na-eme ihe ọjọọ, na ndị aka-ebe mmadụ atọ nke nzukọ-nsọ ahụ mara ha ikpe nʼiru ndị okenye ahụ, ma ọbụrụ na ha echegharịghị, ma ha ekwupụtaghị, ehichapụrụ aha ha, ma agụnyeghị ha nʼetiti ndị nke Kraịst."},{"vNo":"8 ","txt":"Ma ugbọrọ ole ọbụla nke ha chegharịrị ma chọọ mgbaghara mmehie, jiri ezigbote ebum-nʼobi, a gbaghaara ha."},{"vNo":"9 ","txt":"Ma ọgbakọ ha nile ka nzukọ-nsọ ahụ duziri nʼụdị nke ịrụ-ọrụ nile nke Mụọ, na site nʼike nke Mụọ Nsọ; n’ihi na dịka ike nke Mụọ Nsọ duru ha nʼihe nke ha ga-ekwusa, ma-ọbụ ịgba-ume, ma-ọbụ ikpe ekpere, ma-ọbụ ịrịọ, ma-ọbụ ịbụ-abụ, ọbụna otu ahụ e mere ya."}]}