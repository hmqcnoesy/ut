{"heading":"Алма поучава сиромашне чије их невоље беху учиниле понизнима – Вера је нада у оно што се не види а што је истинито – Алма сведочи да анђели служе мушкарцима, женама, и деци – Алма пореди реч са семеном – Оно се мора засадити и неговати – Тада израсте у дрво са ког се бере плод вечног живота. Око 74. год. пре Христа.","prevAbbr":"alma","prevNo":31,"nextAbbr":"alma","nextNo":33,"chapterTitle":"Алма 32","verses":[{"vNo":"1 ","txt":"И догоди се да они изађоше и почеше проповедати реч Божју народу, улазећи у синагоге њихове и у куће њихове. Да, чак и на улицама њиховим проповедаху реч."},{"vNo":"2 ","txt":"И догоди се да после много труда међу њима, почеше имати успеха код сиромашног слоја народа, јер гле, беху они истеривани из синагога због неугледности хаљина својих –"},{"vNo":"3 ","txt":"Стога им не беше дозвољено да улазе у синагоге њихове да Богу служе, јер их сматраху прљавштином. Наиме, беху они сиромашни. Да, браћа њихова их сматраху отпадом. Беху они, дакле, сиромашни у оном што је од овог света, а беху сиромашни и у срцу."},{"vNo":"4 ","txt":"Ево, док Алма поучаваше и говораше народу на брежуљку Ониди, велико мноштво му дође, а то су они о којима говоримо, који су сиромашни у срцу због сиромаштва свога у погледу на оно што је од овог света."},{"vNo":"5 ","txt":"И дођоше они Алми, а један који беше главни међу њима, рече му: Гле, шта да чине ова браћа моја, јер сви их људи презиру због сиромаштва њиховог, а нарочито свештеници наши. Они нас, стога, истераше из синагога наших за које обилно радисмо рукама својим да бисмо их изградили, а истераше нас због великог сиромаштва нашег, и ми немамо место где бисмо служили Богу своме. И гле, шта да чинимо?"},{"vNo":"6 ","txt":"И ево, кад Алма чу ово, одмах се окрену лицем према њему и погледа са великом радошћу, јер беше видео да их невоље њихове учинише истински понизнима и да беху спремни да чују реч."},{"vNo":"7 ","txt":"Стога, не говораше више осталом мноштву, него испружи руку своју и повика онима које посматраше, који беху истински покајани, и рече им:"},{"vNo":"8 ","txt":"Видим да сте смерни у срцу, и ако је тако, благословени сте."},{"vNo":"9 ","txt":"Гле, брат ваш рече: Шта да учинимо? – јер смо истерани из синагога својих, па не можемо Богу служити."},{"vNo":"10 ","txt":"Гле кажем вам, зар мислите да не можете Богу служити, осим једино у синагогама својим?"},{"vNo":"11 ","txt":"И надаље, питао бих вас, зар мислите да не смете Богу служити осим само једанпут недељно?"},{"vNo":"12 ","txt":"Кажем вам, добро је што вас истераше из синагога ваших, да можете бити понизни и да можете мудрост научити, јер потребно је да мудрост научите. Јер зато што вас браћа ваша истераше и презреше због великог сиромаштва вашег, приведени сте смерности срца јер сте из нужде наведени да будете понизни."},{"vNo":"13 ","txt":"И ево, јер сте приморани да будете понизни, благословени сте, јер човек понекад, ако је приморан да буде понизан, тежи покајању. И ево, засигурно, ко год се покаје милост ће наћи, а онај који милост нађе и истраје до краја биће спашен."},{"vNo":"14 ","txt":"И ево, као што вам рекох да зато што сте приморани да будете понизни, благословени сте, зар не мислите да су још више благословени они који се истински понизе речи ради?"},{"vNo":"15 ","txt":"Да, онај који се истински понизи и покаје за грехе своје, и истраје до краја, тај ће бити благословен – да, много благословенији од оних који су приморани да буду понизни због свог великог сиромаштва."},{"vNo":"16 ","txt":"Стога, благословени су они који се понизе а да не беху приморани да буду понизни, заправо, другим речима, благословен је онај који поверује у реч Божју и крсти се без тврдоглавости срца, да, без да је наведен да сазна реч, или чак присиљен да сазна, пре него што поверује."},{"vNo":"17 ","txt":"Да, много их је који кажу: Покажеш ли нам знак са неба, тада ћемо са сигурношћу знати, тада ћемо поверовати."},{"vNo":"18 ","txt":"Ево, питам, је ли то вера? Гле, кажем вам, није, јер зна ли човек нешто нема разлога да верује јер то зна."},{"vNo":"19 ","txt":"И ево, колико је више проклет онај који зна вољу Божју а не чини по њој, од оног који само верује, или само има разлог да верује, а пада у преступ?"},{"vNo":"20 ","txt":"Ево, о томе морате судити. Гле, кажем вам, да је у једну руку као и у другу, и сваком човеку биће по делима његовим."},{"vNo":"21 ","txt":"И ево, као што рекох о вери – вера није имати савршено познање о нечему. Стога, ако веру имаш, надаш се ономе што не видиш, што је истинито."},{"vNo":"22 ","txt":"И ево, гле, кажем вам, и ја бих да упамтите да је Бог милостив свима онима који поверују у име Његово. Стога Он, пре свега, жели да верујете, и то у реч Његову."},{"vNo":"23 ","txt":"И ево, саопштава Он реч своју људима преко анђела. Да, не само мушкарцима, него и женама. Али то није све, малој деци се много пута дају речи које постиђују мудре и учене."},{"vNo":"24 ","txt":"И ево, љубљена браћо моја, пошто зажелесте да сазнате од мене шта да чините јер сте ожалошћени и истерани – ево, не желим да мислите да намеравам да вам судим, сем у складу са оним што је истинито –"},{"vNo":"25 ","txt":"Јер не мислим да сте сви ви били приморани да се понизите, јер заиста верујем да међу вама има оних који би се понизили у ма каквим приликама били."},{"vNo":"26 ","txt":"Ево, као што рекох о вери – да она није савршено познање – тако је и са речима мојим. Не можете у први мах знати за њихову поузданост, до савршенства, као што ни вера није савршено познање."},{"vNo":"27 ","txt":"Али гле, разбудите ли и подстакнете ли способности своје, и то ради провере речи мојих, и испољите трунку вере, да, и не можете ли више барем пожелите да верујете, нека та жеља делује у вама све док не поверујете толико да можете дати место делу речи мојих."},{"vNo":"28 ","txt":"Ево, упоредићемо реч са семеном. Ево, дате ли места семену да се засади у срце ваше, гле, буде ли то право семе, то јест, добро семе, не избаците ли га ви невером својом, опирући се Духу Господњем, гле, почеће оно да буја у грудима вашим. И пошто осетите те покрете бујања, почећете да говорите себи – Мора да је то добро семе, односно, добра је та реч, јер почиње да увећава душу моју, да, почиње да просветљава разумевање моје, да, почиње ми бити изврсна."},{"vNo":"29 ","txt":"И гле, неће ли то увећати веру вашу? Кажем вам, да. Упркос томе, није она порасла до савршеног познања."},{"vNo":"30 ","txt":"Али гле, кад семе набуја и никне и почне да расте, морате тада рећи да је семе добро, јер гле, буја и ниче и почиње да расте. И ево, гле, неће ли то ојачати веру вашу? Да, ојачаће то веру вашу, јер ћете рећи: Знам да је то добро семе, јер гле, ниче и почиње да расте."},{"vNo":"31 ","txt":"И сад, гле, јесте ли сигурни да је то добро семе? Кажем вам, да, јер свако семе рађа према врсти својој."},{"vNo":"32 ","txt":"Стога, расте ли семе, добро је, али ако не расте, гле, није добро, стога се избацује."},{"vNo":"33 ","txt":"И ево, гле, пошто извршисте проверу, и семе засадисте и оно буја и ниче и почиње да расте, морате знати да је семе добро."},{"vNo":"34 ","txt":"И ево, гле, да ли је савршено познање ваше? Да, познање ваше је савршено у погледу тога, а вера ваша је неискоришћена и то због тога што знате, јер знате да реч прошири душе ваше, и знате, такође, да је никла, да почиње да просветљава разумевање ваше, и ум ваш почиње да се шири."},{"vNo":"35 ","txt":"О, дакле, није ли то стварно? Кажем вам, да, јер је светлост, а све што је светлост добро је, јер је препознатљиво, стога морате знати да је добро. И ево, гле, пошто искусисте ту светлост, да ли је познање ваше савршено?"},{"vNo":"36 ","txt":"Гле, кажем вам, није. Исто тако не смете одбацити веру своју, јер ви само испољисте веру своју да засадите семе како бисте могли проверити да сазнате да ли је семе добро."},{"vNo":"37 ","txt":"И гле, кад дрво почне да расте, рећи ћете: Негујмо га са великом пажњом да може да пусти корен, да може да нарасте и род нам донесе. И ево, гле, негујете ли га са пуно пажње, пустиће корен, нарасти и род донети."},{"vNo":"38 ","txt":"Али, занемарите ли дрво, и не мислите о нези његовој, гле, неће никакав корен пустити и када врелина сунца дође и спржи га, вене јер нема корена, а ви га ишчупате и баците."},{"vNo":"39 ","txt":"Ево, то није зато што семе не беше добро, нити зато што плод не беше пожељан већ зато што вам је земља неплодна, и нећете да негујете дрво, стога не можете имати род његов."},{"vNo":"40 ","txt":"И тако, не негујете ли реч, надајући се оком вере роду њеном, никада нећете брати плод са дрвета живота."},{"vNo":"41 ","txt":"Али, будете ли неговали реч, да, неговали дрво кад почне да расте, вером својом са великом марљивошћу и са стрпљењем, надајући се роду његовом, пустиће оно корен и гле, биће то дрво које расте у вечни живот."},{"vNo":"42 ","txt":"А због марљивости ваше и вере ваше и стрпљења вашег у неговању речи, да би она пустила корен у вама, гле, убрзо ћете брати род њен, који је најдрагоценији, који је слађи од свега што је слатко, и који је бељи од свега што је бело, да, и који је чистији од свега што је чисто. И гостићете се тим плодом све док се не заситите, да не гладујете, нити да жедните."},{"vNo":"43 ","txt":"Тада ћете, браћо моја, жњети награду за веру своју и марљивост своју и стрпљење и трпељивост, ишчекујући да вам дрво род донесе."}]}