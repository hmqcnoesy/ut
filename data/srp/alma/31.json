{"heading":"Алма предводи мисију да би вратио на прави пут отпале Зорамце – Зорамци поричу Христа, верују у погрешно схватање избора, и служе са устаљеним молитвама – Мисионари се испуњавају Светим Духом – Њихове невоље су прожете радошћу у Христу. Око 74. год. пре Христа.","prevAbbr":"alma","prevNo":30,"nextAbbr":"alma","nextNo":32,"chapterTitle":"Алма 31","verses":[{"vNo":"1 ","txt":"Ево, догоди се да после крaja Корихоровoг, пошто Алма беше примио вести да Зорамци изопачују путеве Господње, и да Зорам, који беше вођа њихов, заводи срца људи да се клањају немим идолима, срце му поново поче венути због безакоња народа."},{"vNo":"2 ","txt":"Јер беше то разлог велике жалости за Алму да зна за безакоња међу својим народом. Стога срце његово беше веома жалосно због раздвајања Зорамаца од Нефијаца."},{"vNo":"3 ","txt":"Ево, Зорамци се беху окупили заједно у земљи коју назваше Антионум, која беше источно од земље Зарахемле, која се простираше граничећи се скоро са обалом морском, и беше јужно од земље Јершон, а на југу се граничише са дивљином, а та дивљина беше пуна Ламанаца."},{"vNo":"4 ","txt":"Ево, Нефијци се силно бојаше да ће Зорамци успоставити пријатељске односе са Ламанцима и да ће то бити извор великог губитка с нефијске стране."},{"vNo":"5 ","txt":"И ево, како проповедање речи имаше велику тежњу да води народ према оном што је праведно – да, имаше то моћније дејство на ум народа него мач, или било шта друго што им се беше догодило – стога помисли Алма да је корисно да испробају вредност речи Божје."},{"vNo":"6 ","txt":"Стога он узе Амона и Арона и Омнера, а Химнија остави у цркви у Зарахемли, али тројицу претходних поведе са собом, а и Амулека и Зезрома, који беху у Мелеку, а поведе и двојицу од синова својих."},{"vNo":"7 ","txt":"А најстаријег од синова својих не поведе са собом, а име његово беше Хеламан. А имена оних које поведе са собом беху Шиблон и Коријантон. И то су имена оних који пођоше са њим међу Зорамце да им реч проповедају."},{"vNo":"8 ","txt":"Ево, Зорамци беху отпадници од Нефијаца, стога реч Божја беше проповедана међу њима."},{"vNo":"9 ","txt":"Али они упадоше у велике грешке, јер не хтедоше да гледају да држе заповести Божје и одредбе Његове у складу са законом Мојсијевим."},{"vNo":"10 ","txt":"Нити хтедоше да се придржавају уредби црквених, да истрају у молитви и молби Богу свакодневно, да не би пали у искушење."},{"vNo":"11 ","txt":"Да, укратко, изопачише они путеве Господње у веома много прилика. Из тог разлога, дакле, Алма и браћа његова пођоше у земљу да им реч проповедају."},{"vNo":"12 ","txt":"Ево, кад они дођоше у земљу, гле, на велико чуђење своје, опазише да Зорамци беху изградили синагоге и да се окупљају заједно један дан у недељи, дан који назваше даном Господњим и служаху на начин који Алма и браћа његова никад не беху видели;"},{"vNo":"13 ","txt":"Они, наиме, имаху једно место направљено усред синагоге своје, место за стајање, које беше високо изнад главе, а на врх би стала само једна особа."},{"vNo":"14 ","txt":"Стога, ко год би хтео да служи, морао би да изађе и стане на врх тога и испружи руке своје према небу, и јаким гласом повиче, говорећи:"},{"vNo":"15 ","txt":"Свети, свети Боже, верујемо да си Ти Бог, и верујемо да си свет, и да си дух био, и да дух јеси, и да ћеш заувек дух бити."},{"vNo":"16 ","txt":"Свети Боже, верујемо да нас Ти раздвоји од браће наше, и не верујемо у предања браће наше која им беху предавана због детињарија очева њихових, него верујемо да нас Ти изабра да будемо Твоја света деца, и Ти нам такође обзнани да Христа неће бити."},{"vNo":"17 ","txt":"Али, Ти си исти јуче, данас, и заувек. И Ти нас изабара да будемо спашени, док су сви око нас изабрани да гневом Твојим буду у пакао бачени. За ту светост, о Боже, ми Ти захваљујемо. И захваљујемо Ти, такође, што нас изабра да не будемо заведени безумним предањима браће наше, која их везују за веровање у Христа, које заводи срца њихова да лутају далеко од Тебе, Боже наш."},{"vNo":"18 ","txt":"И поново ти захваљујемо, о Боже, што смо изабран и свет народ. Амен."},{"vNo":"19 ","txt":"Ево, догоди да пошто Алма и браћа његова и синови његови беху чули ове молитве, зачудише се преко сваке мере."},{"vNo":"20 ","txt":"Јер гле, сваки човек изађе и принесе те исте молитве."},{"vNo":"21 ","txt":"Ево, то место они назваше Рамеумптом, чије тумачење је свето постоље."},{"vNo":"22 ","txt":"Ево, са тог постоља они приношаху, сваки човек, потпуно исту молитву Богу, захваљујући Богу своме што их изабра и што их не заведе на предања браће њихове, и што срца њихова не беху обманута да верују у оно што ће доћи, о чему они ништа не знадоше."},{"vNo":"23 ","txt":"Ево, када сав народ беше принео хвале на тај начин, вратише се својим кућама, никада не говорећи о Богу своме поново, све док се опет не окупише заједно код светог постоља да принесу хвале по обичају своме."},{"vNo":"24 ","txt":"Ево, кад Алма то беше видео, срце му се растужи, јер беше видео да су опак и покварен народ. Да, беше он видео да су срца њихова ослоњена на злато, и на сребро, и на свакојака изврсна добра."},{"vNo":"25 ","txt":"Да, и беше видео, такође, како се срца њихова узносе у охолости, до великог хвалисања."},{"vNo":"26 ","txt":"И он подиже глас свој према небу, и завапи, говорећи: О, колико дуго ћеш, о Господе, трпети да слуге твоје пребивају овде доле у телу, да посматрају тако велику опакост међу децом човечјом?"},{"vNo":"27 ","txt":"Гле, о Боже, они вапе ка Теби, а ипак срца су им прожета охолошћу њиховом. Гле, о Боже, они вапе ка Теби устима својим, док се надимају, и то до величине, ништавним стварима овог света."},{"vNo":"28 ","txt":"Погледај, о Боже мој, скупоцене хаљине њихове, и прстење њихово, и наруквице њихове, и украсе њихове златне, и све драгоцености њихове којима се украшавају. И гле, срца су им ослоњена на њих, а ипак вапе ка Теби и кажу – Захваљујемо ти, о Боже, јер смо народ за Тебе изабран, док ће остали страдати."},{"vNo":"29 ","txt":"Да, и кажу како им Ти обзнани да Христа неће бити."},{"vNo":"30 ","txt":"О, Господе Боже, колико дуго ћеш трпети да таква опакост и невера буду међу овим народом? О, Господе, подари ми снагу да се могу носити са слабостима својим. Јер нејак сам, а таква опакост међу овим народом боли душу моју."},{"vNo":"31 ","txt":"О, Господе, срце је моје веома жалосно, утеши душу моју у Христу. О, Господе, подари ми снагу да могу стрпљиво подносити ове невоље које ме сналазе због безакоња овог народа."},{"vNo":"32 ","txt":"О, Господе, утеши душу моју и дај ми успеха, као и сарадницима мојим који су са мном – да, Амону и Арону и Омнеру, а и Амулеку и Зезрому, као и двојици синова мојих – да, и све њих утеши, о Господе. Да, утеши душе њихове у Христу."},{"vNo":"33 ","txt":"Додели им да могу снагу имати, да могу поднети невоље своје које ће их снаћи због безакоња овог народа."},{"vNo":"34 ","txt":"О, Господе, подари нам да можемо имати успеха приводећи их поново Теби кроз Христа."},{"vNo":"35 ","txt":"Гле, о Господе, драгоцене су душе њихове, и многи од њих су браћа наша. Подари нам, стога, о Господе, моћ и мудрост да њих, браћу своју, можемо поново привести Теби."},{"vNo":"36 ","txt":"Тад се догоди да када Алма изговори те речи, пљесну рукама над свима онима који беху са њим. И гле, кад пљесну над њима рукама својим, испунише се они Светим Духом."},{"vNo":"37 ","txt":"А после тога се раздвојише један од другог, не мислећи на себе шта ће јести, или шта ће пити, или шта ће обући."},{"vNo":"38 ","txt":"А Господ припреми за њих да не гладују, нити жедни да буду. Да, а и снагу им даде да не трпе никакве невоље, осим да буду прожети радошћу у Христу. Ево, беше то у складу са молитвом Алмином, и то зато што мољаше са вером."}]}