{"heading":"Арон поучава Амалекијце о Христу и Његовом помирењу – Арон и његова браћа су утамничени у Мидонију – После свог избављења они поучавају у синагогама и стичу много обраћеника – Ламони дарује религиозну слободу народу у земљи Исмаиловој. Око 90.–77. год. пре Христа.","sectionHeading":"Извештај о проповедању Ароновом, и Мулокијевом, и браће њихове, Ламанцима.","prevAbbr":"alma","prevNo":20,"nextAbbr":"alma","nextNo":22,"chapterTitle":"Алма 21","verses":[{"vNo":"1 ","txt":"Ево, кад се Амон и браћа његова раздвојише на границама земље ламанске, гле, Арон се упути према земљи коју Ламанци назваше Јерусалим, назвавши је по постојбини очева својих. А она беше далеко, спајајући се са границама Мормоновим."},{"vNo":"2 ","txt":"Ево, Ламанци и Амалекијци и народ Амулонов беху сазидали велик град који се зваше Јерусалим."},{"vNo":"3 ","txt":"Ево, Ламанци сами по себи беху прилично окорели, али Амалeкијци и Амулонци беху још окорелији. Они, стога, учинише да Ламанци отврдну срца своја, да постану јаки у опакости и одвратностима својим."},{"vNo":"4 ","txt":"И догоди се да Арон дође у град Јерусалим и поче најпре проповедати Амалeкијцима. И поче им проповедати у синагогама њиховим, јер они изградише синагоге по реду нехороваца. Наиме, многи од Амалeкијаца и Амулонаца беху по реду Нехоровом."},{"vNo":"5 ","txt":"Стога, кад Арон уђе у једну од синагога њихових да проповеда народу, док им говораше, гле један Амалeкијац устаде и поче се препирати са њим, говорећи: Шта је то о чему ти сведочаше? Да виде анђела? Зашто се анђели не указују нама? Гле, зар овај народ није добар као твој народ?"},{"vNo":"6 ","txt":"Кажеш, такође, да ћемо страдати уколико се не покајемо. Како ти знаш мисли и намере срца наших? Како знаш да имамо разлог да се кајемо? Како знаш да нисмо праведан народ? Гле, изградисмо светилишта, и окупљамо се заједно да Богу служимо. Ми верујемо да ће Бог спасти све људе."},{"vNo":"7 ","txt":"Тада му Арон рече: Верујеш ли да ће Син Божји доћи да откупи људски род од греха њихових?"},{"vNo":"8 ","txt":"А човек му рече: Не верујемо да ти знаш тако нешто. Не верујемо у та безумна предања. Не верујемо да знаш о оном што ће доћи, нити верујемо да очеви твоји, а и очеви наши, знаше о томе о чему говораху да ће доћи."},{"vNo":"9 ","txt":"Тад Арон поче да им отвара Света писма о доласку Христовом, а и о васкрсењу мртвих, и о томе да откупљења за људски род не може бити осим кроз смрт и страдање Христово и помирење посредством крви Његове."},{"vNo":"10 ","txt":"И догоди се да кад им он то поче образлагати, беху гневни на њега и почеше га исмевати, и не хтедоше да слушају речи које говораше."},{"vNo":"11 ","txt":"Стога он, кад беше видео да они неће да слушају речи његове, оде из синагоге њихове и дође у село које се зваше Ани-Анти, и тамо нађе Мулокија који им проповедаше реч, а и Аму и браћу његову. И они се са многима препираху због речи."},{"vNo":"12 ","txt":"И догоди се да они видеше да народ отврдну срца своја, стога отидоше и дођоше у земљу Мидони. И проповедаху реч многима, а мало их поверова речима које они поучаваху."},{"vNo":"13 ","txt":"Ипак, Арон и неки од браће његове беху ухваћени и бачени у тамницу, а остатак њих побеже из земље Мидони у крајеве околне."},{"vNo":"14 ","txt":"А они који беху бачени у тамницу претрпеше много тога, а беху избављени руком Ламонијевом и Амоновом, и беху нахрањени и оденути."},{"vNo":"15 ","txt":"И поново изађоше да реч објављују, и тако први пут беху избављени из тамнице. И тако они беху трпели."},{"vNo":"16 ","txt":"И иђаху где год их Дух Господњи вођаше, проповедајући реч Божју у свакој синагоги амалекијској, то јест, на сваком збору ламанском где би их примили."},{"vNo":"17 ","txt":"И догоди се да их Господ поче благосиљати, тако да многе приведоше познању истине. Да, многе уверише у грехе њихове и да предања очева њихових не беху исправна."},{"vNo":"18 ","txt":"И догоди се да се Амон и Ламони из земље Мидони вратише у земљу Исмаилову, која беше земља баштине њихове."},{"vNo":"19 ","txt":"А цар Ламони не хтеде да дозволи да му Амон служи, то јест, да буде слуга његов."},{"vNo":"20 ","txt":"Него нареди да се саграде синагоге у земљи Исмаиловој, и нареди да се његов народ, или народ који беше под владавином његовом, окупља заједно."},{"vNo":"21 ","txt":"И он се радоваше због њих, и поучаваше их многим стварима. И објави им да су они народ под њим, и да су слободан народ, да су ослобођени од угњетавања цара, оца његовог, јер му отац додели да може да влада народом који беше у земљи Исмаиловој и у свој земљи околној."},{"vNo":"22 ","txt":"И уз то им објави да могу имати слободу да се клањају Господу Богу свом по жељама својим, где год се налазили, ако је то у земљи која је под владавином цара Ламонија."},{"vNo":"23 ","txt":"И Амон проповедаше народу цара Ламонија. И догоди се да их поучаваше о свему оном што спада у праведност. И свакодневно их подстицаше, са свом марљивошћу, а они се обазираху на реч његову и беху ревносни у држању заповести Божјих."}]}