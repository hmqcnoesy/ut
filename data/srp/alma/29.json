{"heading":"Алма жели да довикује покајање анђеоском ревношћу – Господ дарује учитеље свим земљама – Алма слави због Господњег дела и успеха Амона и браће његове. Око 76. год. пре Христа.","prevAbbr":"alma","prevNo":28,"nextAbbr":"alma","nextNo":30,"chapterTitle":"Алма 29","verses":[{"vNo":"1 ","txt":"О, кад бих анђео био, и кад би се испунила жеља срца мога, да могу изаћи и говорити трубом Божјом, гласом што земљу потреса, и свим народима довикивати покајање!"},{"vNo":"2 ","txt":"Да, прогласио бих свакој души, као гласом грмљавине, покајање и план откупљења, да се покају и дођу Богу нашем, да не буде више жалости на свом лицу земаљском."},{"vNo":"3 ","txt":"Али гле, човек сам, и грешим у жељи својој. Морам, наиме, бити задовољан оним што ми Господ додели."},{"vNo":"4 ","txt":"Не смем жељама својим мучити чврст пропис Бога праведнога, јер знам да Он људима дарује по жељи њиховој, било да је она за смрт или за живот. Да, знам да Он даје људима, да, прописује им прописе који су непроменљиви, по вољи њиховој, било да је она за спасење, или за уништење."},{"vNo":"5 ","txt":"Да, знам да су добро и зло стављени пред све људе. Без кривице je онај који не разликује добро и зло, али оном који разликује добро и зло, њему се даје по жељама његовим, било да жели добро или зло, живот или смрт, радост или грижу савести."},{"vNo":"6 ","txt":"Ево, с обзиром да знам то, зашто бих желео више него да извршим дело на које сам позван?"},{"vNo":"7 ","txt":"Зашто бих желео да сам анђео, да бих могао да говорим свим крајевима земаљским?"},{"vNo":"8 ","txt":"Јер гле, Господ дарује свим племенима, из племена њиховог и језика, да поучавају реч Његову, да, у мудрости, све што Он сматра прикладним да треба да добију. Стога, видимо да Господ саветује у мудрости, у складу са оним што је праведно и истинито."},{"vNo":"9 ","txt":"Ја знам оно што ми Господ заповеди, и славим то. Не славим у погледу на себе, већ славим у ономе што ми Господ заповеди. Да, и то је моја слава, да могу можда бити оруђе у рукама Божјим да душу коју приведем покајању. А то је радост моја."},{"vNo":"10 ","txt":"И гле, кад видим многе од браће своје истински покајане и како прилазе Господу Богу своме, душа је моја тада радошћу испуњена. Сетим се тада шта Господ за мене учини, да, штавише, како услиши молитву моју. Да, сетим се, тада, милостиве руке Његове коју испружи ка мени."},{"vNo":"11 ","txt":"Да, сетим се, такође, ропства очева мојих, јер засигурно знам да их Господ избави из сужањства, и тако успостави цркву своју. Да, Господ Бог, Бог Аврамов, Бог Исаков и Бог Јаковљев, избави их из сужањства."},{"vNo":"12 ","txt":"Да, увек се сећах ропства очева својих, и да их тај исти Бог који их избави из руку Египћана, избави из сужањства."},{"vNo":"13 ","txt":"Да, и тај исти Бог успостави цркву своју међу њима. Да, и тај исти Бог ме позва светим позивом да проповедам реч овом народу, и даде ми много успеха због ког је радост моја потпуна."},{"vNo":"14 ","txt":"Али, не радујем се само због свога успеха, већ је радост моја потпунија због успеха браће моје која беху горе у земљи Нефи."},{"vNo":"15 ","txt":"Гле, труђаху се они веома, и уродише мноштвом плодова. И како ће велика бити награда њихова!"},{"vNo":"16 ","txt":"Ево, када помислим на успех ове браће моје, душа моја се заноси, и то до одвајања свога од тела, као да јесте, толика је радост моја."},{"vNo":"17 ","txt":"И ево, нека Бог додели овој браћи мојој да могу да седе у царству Божјем, да, и сви они који су плод труда њиховог, да више не изађу, већ да могу да Га славе заувек. И нека Бог дâ да буде то по речима мојим, и то како рекох. Амен."}]}