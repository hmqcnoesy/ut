{"heading":"Ламони прима светло вечног живота и види Откупитеља – Његови укућани падају у обамрлост, а многи виде анђеле – Амон је чудесно сачуван – Крштава многе и успоставља цркву међу њима. Око 90. год. пре Христа.","prevAbbr":"alma","prevNo":18,"nextAbbr":"alma","nextNo":20,"chapterTitle":"Алма 19","verses":[{"vNo":"1 ","txt":"И догоди се да после два дана и две ноћи беху спремни да узму његово тело и положе га у гроб који направише за сахрану својих мртвих."},{"vNo":"2 ","txt":"Ево, царица чувши о слави Амоновој, посла и затражи да он дође к њој."},{"vNo":"3 ","txt":"И догоди се да Амон учини како му беше заповеђено и оде до царице и хтеде да сазна шта хоће да он учини."},{"vNo":"4 ","txt":"А она му рече: Слуге мужа мога јавише ми да си пророк неког светог Бога и да имаш моћ да чиниш многа моћна дела у име Његово;"},{"vNo":"5 ","txt":"Стога, ако је тако, хтела бих да уђеш и видиш мужа мога, јер лежи на постељи својој током два дана и две ноћи и неки кажу да није мртав, али други кажу да јесте мртав и да заудара и да га треба у гроб положити; али што се мене тиче, мени не заудара."},{"vNo":"6 ","txt":"Ево, беше то оно што Амон хтеде, јер знаше да цар Ламони беше под утицајем моћи Божје, знаше да мрачни вео невере беше уклоњен са ума његовог и да светло које просветли ум његов, што беше светло славе Божје, и то чудесно светло доброте Његове – да, то светло ули такву радост у душу његову, кад облак таме беше растеран и светло вечног живота засја у души његовој, да, знаше да оно обузе његово природно тело, и беше однешен у Богу –"},{"vNo":"7 ","txt":"Дакле, оно што га царица замоли беше његова једина жеља. Стога он оде да види цара како га царица беше замолила, и виде цара и знаше да није мртав."},{"vNo":"8 ","txt":"И рече царици: Није мртав, већ спава у Богу, а сутра ће поново устати. Стога га не сахрањујте."},{"vNo":"9 ","txt":"И Амон јој рече: Верујеш ли у то? А она му рече: Немам другог доказа осим речи твоје и речи слугу наших. Ипак, верујем да ће бити онако како ти рече."},{"vNo":"10 ","txt":"А Амон јој рече: Благословена си због своје велике вере. Кажем ти, жено, нема толико велике вере међу свим народом нефијским."},{"vNo":"11 ","txt":"И догоди се да бдијаше над постељом мужа свога, од тада па до оног тренутка у следећем дану у који Амон рече да ће устати."},{"vNo":"12 ","txt":"И догоди се да устаде, по речи Амоновој, и кад устаде испружи руку своју према жени, и рече: Благословено да је име Божје, и благословена си ти."},{"vNo":"13 ","txt":"Јер, сигурно као што ти живиш, видех, гле, Откупитеља свога и Он ће изаћи и бити рођен од жене и откупиће сав људски род, оне који поверују у име Његово. Тада, кад изговори те речи, срце се његово рашири и поново паде од радости, а и царица паде, јер беше Духом савладана."},{"vNo":"14 ","txt":"Ево, Амон, видевши Духа Господњег изливеног у складу са молитвама његовим, на Ламанце, браћу његову, који беху узрок великог нарицања међу Нефијцима, то јест, међу свим народом Божјим, због безакоња њихових и предања њихових, паде на колена своја и поче изливати душу своју у молитви и захваљивању Богу за оно што беше учинио за браћу његову. И он беше савладан радошћу. И тако сви троје беху пали на земљу."},{"vNo":"15 ","txt":"Ево, кад слуге цареве видеше да они беху пали, и они почеше вапити Богу јер страх од Господа обузе и њих, јер су они ти који беху стали пред цара и сведочили му о великој моћи Амоновој."},{"vNo":"16 ","txt":"И догоди се да призиваху име Господње, из све снаге, док сви не попадаше на земљу, осим једне жене Ламанке чије име беше Абиш, а она беше обраћена Господу већ много година, због необичног виђења оца свога –"},{"vNo":"17 ","txt":"Тако, будући обраћена Господу, а никад обзнанивши то, кад виде, дакле, да све слуге Ламонијеве беху попадале на земљу, а и да господарица њена, царица, и цар, и Амон опружени леже на земљи, знаше да је то моћ Божја. И сматрајући да ће та прилика, проглашавањем народу шта се беше догодило међу њима, учинити да видевши тај призор поверују у моћ Божју, крену, дакле, од куће до куће проглашавајући то народу."},{"vNo":"18 ","txt":"И почеше се они окупљати у дому царевом. И дође мноштво и на своје запрепашћење угледаше цара, царицу, и слуге њихове опружене на земљи, а сви они лежаху као да су мртви. И угледаше и Амона, а гле, он беше Нефијац."},{"vNo":"19 ","txt":"И тад народ поче гунђати међу собом. Неки говораху да се велико зло беше оборило на њих, то јест, на цара и дом његов, јер допусти да Нефијац остане у земљи."},{"vNo":"20 ","txt":"Али други их укорише, говорећи: Цар навуче ово зло на дом свој јер погуби слуге своје, којима стада њихова беху растерана код вода Себус."},{"vNo":"21 ","txt":"А уз то их укорише и они који беху стајали крај вода Себус и растеривали стада која припадаху цару, јер беху гневни на Амона због бројне браће своје коју он беше погубио код вода Себус, док брањаше стада царева."},{"vNo":"22 ","txt":"Ево, један од њих, чији брат беше погубљен мачем Амоновим, будући веома гневан на Амона, исуче мач свој и крену да нападне Амона да га убије. И када подиже мач свој да га удари, гле, паде мртав."},{"vNo":"23 ","txt":"Ево, видимо да Амон не могаше бити погубљен, јер Господ беше рекао Мосији, оцу његовом: Поштедећу га и биће му по вери твојој – Мосија га, дакле, повери Господу."},{"vNo":"24 ","txt":"И догоди се да кад мноштво беше видело да човек који подиже мач да убије Амона, паде мртав, све их обузе страх и не усудише да испруже руке своје да дотакну њега, или било кога од оних који беху пали. И они се поново почеше питати међу собом шта би могао бити узрок те велике моћи, то јест, шта би све то могло да значи."},{"vNo":"25 ","txt":"И догоди се да беху међу њима многи који рекоше да је Амон Велики Дух, а други рекоше да га Велики Дух посла;"},{"vNo":"26 ","txt":"Али други укорише све њих, говорећи да је чудовиште које Нефијци беху послали да их мучи."},{"vNo":"27 ","txt":"А беху неки који рекоше да Амона посла Велики Дух да их мучи због безакоња њихових и да је Велики Дух тај који увек беше чувао Нефијце, који их увек беше избављао из руку њихових. И рекоше да је Велики Дух тај који беше уништио толико много браће њихове, Ламанаца."},{"vNo":"28 ","txt":"И тако, препирке међу њима почеше бити веома оштре. И док се тако препираху, уђе слушкиња која учини да се мноштво скупи, и када виде препирку која беше међу мноштвом беше веома жалосна, и то до суза."},{"vNo":"29 ","txt":"И догоди се да дође и ухвати царицу за руку, не би ли је некако подигла са земље. И чим јој дотаче руку она се подиже и стаде на ноге и повика јаким гласом, говорећи: О, благословени Исус који ме спасе од страшног пакла! О, благословени Боже, имај милости према овом народу!"},{"vNo":"30 ","txt":"А кад то рече, склопи руке своје испуњена радошћу, говорећи многе речи које не беху разумљиве. И кад то учини, узе цара Ламонија за руку и гле, он се подиже и стаде на ноге своје."},{"vNo":"31 ","txt":"А он, видећи препирку међу својим народом, сместа изађе и поче их корити и поучавати речима које беше чуо из уста Амонових. И сви који чуше његове речи, повероваше и обратише се Господу."},{"vNo":"32 ","txt":"Али беху међу њима многи који не хтедоше да чују речи његове, стога одоше путем својим."},{"vNo":"33 ","txt":"И догоди се да када Амон устаде, он им такође послуживаше, а и све слуге Ламонијеве. И сви они проглашаваху народу једно исто – да се срца њихова променише, да немају више жељу да зло чине."},{"vNo":"34 ","txt":"И гле, многи проглашаваху народу да беху видели анђеле и разговарали са њима. И тако им они беху испричали о ономе што је од Бога, и о праведности Његовој."},{"vNo":"35 ","txt":"И догоди се да беше много оних који повероваху речима његовим. И сви који повероваше крстише се и посташе праведни људи, и успоставише цркву међу собом."},{"vNo":"36 ","txt":"И тако дело Господње започе међу Ламанцима. Тако Господ поче изливати Духа свога на њих. И ми видимо да је рука Његова испружена према свим људима који се покају и поверују у име Његово."}]}