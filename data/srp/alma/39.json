{"heading":"Полни грех је одвратност – Коријантонови греси су задржали Зорамце да приме реч – Христово откупљење делује уназад у спасавању верних који су живели пре Њега. Око 74. год. пре Христа.","sectionHeading":"Заповести Алмине сину његовом Коријантону.","prevAbbr":"alma","prevNo":38,"nextAbbr":"alma","nextNo":40,"chapterTitle":"Алма 39","verses":[{"vNo":"1 ","txt":"И ево, сине мој, имам да ти кажем нешто више него што рекох брату твоме. Јер гле, зар ниси приметио постојаност брата твога, верност његову и марљивост његову у држању заповести Божјих? Гле, зар ти он не даде добар пример?"},{"vNo":"2 ","txt":"Ниси се, наиме, много обазирао на речи моје као брат твој међу народом зорамским. Ево, ово је оно што имам против тебе: наставио си да се хвалиш снагом својом и мудрошћу својом."},{"vNo":"3 ","txt":"И то није све, сине мој. Чинио си оно што ми беше тешко, јер си оставио службу и прешао у земљу Сирон унутар граница ламанских, за блудницом Изабелом."},{"vNo":"4 ","txt":"Да, занесе она срца многих, али то није оправдање за тебе, сине мој. Требало је да чуваш службу која ти беше поверена."},{"vNo":"5 ","txt":"Зар не знаш, сине мој, да је то одвратност у очима Господњим, да, најодвратнији од свих греха, осим проливања крви недужне или порицања Светог Духа?"},{"vNo":"6 ","txt":"Јер гле, порекнеш ли Светог Духа кад Он једном пребиваше у теби, и ти знаш да Га поричеш, гле, то је грех који је неопростив. Да, и ко год убије упркос светлу и познању Бога, није му лако да добије опроштај. Да, кажем ти, сине мој, њему није лако да добије опроштај."},{"vNo":"7 ","txt":"И ево, сине мој, ја бих од Бога да никад ниси био крив за тако велик злочин. Не бих се задржавао на злочинима твојим да мучим душу твоју кад то не би било за твоје добро."},{"vNo":"8 ","txt":"Али гле, не можеш од Бога сакрити злочине своје, и уколико се не покајеш стајаће они као сведочанство против тебе у последњи дан."},{"vNo":"9 ","txt":"Ево, сине мој, ја бих да се покајеш и оставиш грехе своје и не идеш више за жудњом очију својих, већ да спречиш себе у свему томе. Јер не учиниш ли то, нипошто не можеш баштинити царство Божје. О, сети се, и преузми то на себе, и спречи себе у томе."},{"vNo":"10 ","txt":"И заповедам ти да преузмеш на себе да се саветујеш са старијом браћом својом у погледу на подухвате своје. Јер гле, у младости си својој и потребно је да те негују браћа твоја. А ти се осврћи на савете њихове."},{"vNo":"11 ","txt":"Не допусти да будеш заведен ничим ништавним или безумним. Не допусти ђаволу да поново заведе срце твоје за оним опаким блудницама. Гле, о сине мој, колико безакоња ти изазва међу Зорамцима, јер кад видеше понашање твоје не хтедоше да верују речима мојим."},{"vNo":"12 ","txt":"И ево, ово ми Дух Господњи рече: Заповеди деци својој да чине добро, да не би завели срца многих људи ка уништењу. Стога ти заповедам, сине мој, у страху од Бога, да се уздржиш од безакоња својих;"},{"vNo":"13 ","txt":"Да се окренеш Господу свим умом својим, силом и снагом, да ничија срца не заводиш да опако чине, већ им се радије врати и признај им кривицу своју и оно погрешно што учини."},{"vNo":"14 ","txt":"Не тражи богатство нити ништавне ствари овог света, јер гле, не можеш их са собом понети."},{"vNo":"15 ","txt":"И ево, сине мој, рекао бих ти нешто о доласку Христовом. Гле, кажем ти да је то Онај који ће сигурно доћи да однесе грехе света. Да, Он долази да свом народу објави радосне вести о спасењу."},{"vNo":"16 ","txt":"И ево, сине мој, служба на коју си позван јесте да објавиш те радосне вести овом народу, да припремиш умове њихове, или боље, да би им спасење могло доћи, да би припремили умове деце своје да послушају реч у време доласка Његовог."},{"vNo":"17 ","txt":"И ево, смирићу мало ум твој у погледу тога. Гле, чудиш се зашто је то потребно знати толико унапред. Гле, кажем ти, није ли душа сада исто толико драгоцена Богу као што ће бити и душа у време доласка Његовог?"},{"vNo":"18 ","txt":"Зар није исто тако нужно да се план откупљења обзнани овом народу као и деци њиховој?"},{"vNo":"19 ","txt":"Зар није сада исто тако лако Господу да пошаље анђела свога да ове радосне вести објави нама као и деци нашој, или зар није сада исто тако лако Господу да пошаље анђела свога као и после времена доласка Његовог?"}]}