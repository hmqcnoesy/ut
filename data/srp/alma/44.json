{"heading":"Морони заповеда Ламанцима да учине завет мира или ће бити уништени – Зерахемна одбија предлог, и битка се наставља – Моронијеве војске поражавају Ламанце. Око 74.–73. год. пре Христа.","prevAbbr":"alma","prevNo":43,"nextAbbr":"alma","nextNo":45,"chapterTitle":"Алма 44","verses":[{"vNo":"1 ","txt":"И догоди се да се они зауставише и повукоше корак од њих. А Морони рече Зерахемни: Гле, Зерахемна, не желимо да будемо крвници. Знате да сте у рукама нашим, ипак не желимо да вас погубимо."},{"vNo":"2 ","txt":"Гле, не дођосмо у битку против вас да бисмо ради моћи проливали крв вашу, нити икога желимо да приведемо у јарам сужањства. А управо то је разлог ради ког ви изађосте против нас, да, и гневни сте на нас због вероисповести наше."},{"vNo":"3 ","txt":"Али, ево, видите да је Господ са нама и видите да вас Он предаде у руке наше. И ево, ја бих да разумете да нам се то догоди због вероисповести наше и вере наше у Христа. И ево, видите да не можете да уништите ту нашу веру."},{"vNo":"4 ","txt":"Ево, видите да је то истинска вера Божја. Да, видите да ће нас Бог подржати и чувати и сачувати, докле год смо верни Њему, вери својој и вероисповести својој. И Господ никад неће допустити да будемо уништени осим ако паднемо у преступ и порекнемо веру своју."},{"vNo":"5 ","txt":"И ево, Зерахемна, заповедам ти, у име тог свемоћног Бога који ојача руке наше па задобисмо моћ над вама, кроз веру нашу, кроз вероисповест нашу и кроз наше обреде служења и кроз цркву нашу и кроз свету подршку коју дугујемо женама својим и деци својој, кроз ону слободу која нас везује за земље наше и отаџбину нашу, да, и уз то, кроз држање свете речи Божје којој дугујемо сву срећу своју, и кроз све оно што нам је најдраже –"},{"vNo":"6 ","txt":"Да, и то није све. Заповедам ти због свих жеља које према животу имате, да нам предате своје ратно оружје и ми нећемо тражити крв вашу, него ћемо поштедети животе ваше одете ли путем својим и не пођете поново у рат против нас."},{"vNo":"7 ","txt":"И ево, не учините ли то, гле, у рукама сте нашим и ја ћу заповедити људима својим да вас нападну и задају смртне ране телима вашим, да умрете. И тада ћемо видети ко ће имати моћ над овим народом. Да, видећемо ко ће бити одведен у сужањство."},{"vNo":"8 ","txt":"И тад се догоди да када Зерахемна чу те речи иступи и предаде у руке Моронију мач свој и сабљу своју и лук свој, и рече му: Ево, ово је наше ратно оружје. Предаћемо вам га, али нећемо допустити да положимо заклетву за коју знамо да ћемо прекршити и ми и деца наша, већ узми наше ратно оружје и допусти нам да одемо у дивљину. Иначе ћемо задржати мачеве своје и страдати или победити."},{"vNo":"9 ","txt":"Гле, ми нисмо вере ваше, не верујемо да је то Бог што нас предаде у руке ваше, већ верујемо да вас лукавство ваше сачува од мачева наших. Гле, напрсници ваши и штитови ваши вас сачуваше."},{"vNo":"10 ","txt":"И ево, кад Зерахемна беше завршио казивање ових речи, Морони врати мач и ратно оружје које беше примио, Зерахемни, говорећи: Гле, завршићемо сукоб."},{"vNo":"11 ","txt":"Ево, не могу опозвати речи које изрекох. Стога, тако жив био Господ, нећете отићи уколико не одете са заклетвом да се нећете поново вратити да ратујете против нас. Ево, пошто сте у нашим рукама на земљу ћемо пролити крв вашу, или ћете се покорити условима које предложих."},{"vNo":"12 ","txt":"И ево, кад Морони изговори те речи, Зерахемна задржа мач свој и разгневи се на Моронија и насрну како би погубио Моронија. Али кад подиже мач свој, гле, један од војника Моронијевих изби му га на земљу и сломи до самог балчака, и уз то, удари Зерахемну и скину му кожу са темена и она паде на земљу. А Зерахемна се повуче од њих међу своје војнике."},{"vNo":"13 ","txt":"И догоди се да војник који стајаше у близини, који скину кожу са темена Зерахемниног, узе кожу са темена са земље, за косу, и натакну на врх мача свога, и испружи га према њима, говорећи им јаким гласом:"},{"vNo":"14 ","txt":"Као што ова кожа с темена паде на земљу, а то је кожа с темена поглавице вашег, тако ћете и ви пасти на земљу уколико не предате своје ратно оружје и не одете са заветом мира."},{"vNo":"15 ","txt":"Ево, беше много оних које обузе страх кад чуше ове речи и видеше кожу с темена која беше на мачу. И многи иступише и бацише своје ратно оружје код ногу Моронијевих, и уђоше у завет мира. И свима онима који уђоше у завет беше допуштено да оду у дивљину."},{"vNo":"16 ","txt":"Ево, догоди се да Зерахемна беше силно гневан и подстакну остатак војника својих на срџбу, да би се још јаче борили против Нефијаца."},{"vNo":"17 ","txt":"И ево, Морони се расрди због тврдоглавости Ламанаца. Стога заповеди својим људима да их нападну и побију. И догоди се да их почеше убијати. Да, и Ламанци се бораху мачевима својим и снагом својом."},{"vNo":"18 ","txt":"Али гле, голе коже њихове и непокривене главе њихове беху изложене оштрим мачевима Нефијаца. Да, гле, беху они ударани и пробадани, да, и падаху веома брзо пред мачевима Нефијаца, и беху покошени баш као што беше прорекао војник Моронијев."},{"vNo":"19 ","txt":"Ево, Зерахемна, кад виде да само што не беху уништени, снажно завапи Моронију обећавајући да ће им се он а и његов народ заветовати, поштеде ли остатак живота њихових, да никада више неће ратовати против њих."},{"vNo":"20 ","txt":"И догоди се да Морони нареди да дело смрти поново престане међу народом. И узе ратно оружје од Ламанаца, и пошто беху ушли у завет мира са њим беше им допуштено да оду у дивљину."},{"vNo":"21 ","txt":"Ево, број мртвих њихових не беше избројан због великог броја. Да, број мртвих њихових беше силно велик, и код Нефијаца и код Ламанаца."},{"vNo":"22 ","txt":"И догоди се да побацаше мртве своје у воде Сидона, и они беху однешени и сахрањени у дубинама морским."},{"vNo":"23 ","txt":"А војске нефијске, то јест, Моронијеве, вратише се и дођоше кућама својим и земљама својим."},{"vNo":"24 ","txt":"И тако се заврши осамнаеста година владавине судија над народом Нефијевим. И тако се заврши запис Алмин, који је записан на плочама Нефијевим."}]}