{"heading":"Христа ће родити Марија – Он ће одрешити окове смрти и поднети грехе свога народа – Они који се покају, буду крштени и држе заповести имаће вечни живот – Прљавштина не може баштинити царство Божје – Захтевају се понизност, вера, нада и милосрђе. Око 83. год. пре Христа.","sectionHeading":"Речи Алмине које он разгласи народу у Гидеону, према његовом сопственом запису.","prevAbbr":"alma","prevNo":6,"nextAbbr":"alma","nextNo":8,"chapterTitle":"Алма 7","verses":[{"vNo":"1 ","txt":"Гле, љубљена браћо моја, пошто ми беше допуштено да вам дођем, стога покушавам да вам се обратим речима својим, да, сопственим устима својим, пошто је ово први пут да вам говорим речи уста својих, јер бејах потпуно ограничен на судијску столицу, јер имадох много посла те вам не могох доћи."},{"vNo":"2 ","txt":"И сада, овај пут, не бих могао доћи да судијска столица не беше дата другоме да влада уместо мене. И Господ великом милошћу допусти да дођем к вама."},{"vNo":"3 ","txt":"И гле, дођох имајући велике наде и силну жељу да вас нађем како сте се понизили пред Богом и како сте наставили у понизној молитви за благодат Његову, да вас нађем без кривице пред Њим, да видим да нисте у страшној недоумици у каквој беху браћа наша у Зарахемли."},{"vNo":"4 ","txt":"Али, благословено да је име Божје, који ми дарова да сазнам, да, дарова ми силно велику радост познања да су они опет утемељени на путу праведности Његове."},{"vNo":"5 ","txt":"И верујем, у складу са Духом Божјим који је у мени, да ћу радост имати и због вас. Ипак, не желим да радост моја због вас дође преко многих невоља и жалости које имадох са браћом у Зарахемли, јер гле, радост моја због њих долази после пробијања кроз много невоља и жалости."},{"vNo":"6 ","txt":"Али гле, надам се да ви нисте у стању тако велике невере као што беху браћа ваша. Надам се да нисте узнесени у охолости срца својих. Да, надам се да не ослонисте срца своја на богатство и ништавне ствари овог света. Да, надам се да се не клањате идолима, већ да се клањате правом и живом Богу и да са вечном вером очекујете опрост греха својих, који ће доћи."},{"vNo":"7 ","txt":"Јер гле, кажем вам, много је тога што ће доћи, а гле, има нешто што је од веће важности него све друго – јер гле, време није далеко када ће Откупитељ заживети и доћи међу свој народ."},{"vNo":"8 ","txt":"Гле, не кажем да ће Он доћи међу нас у време пребивања свог у смртној колиби својој, јер гле, Дух ми не рече да ће тако бити. Ево, што се тиче тога, не знам, али знам толико да Господ Бог има моћ да чини све што је у складу са речју Његовом."},{"vNo":"9 ","txt":"Али гле, Дух ми оволико рече, говорећи: Завапи овом народу, говорећи – Покајте се, и припремите пут Господу, и ходајте стазама Његовим које су равне. Јер гле, царство небеско је близу, и Син Божји долази на лице земаљско."},{"vNo":"10 ","txt":"А гле, родиће га Марија, при Јерусалиму који је земља предака наших, и она ће бити девица, драгоцени и изабрани суд, која ће бити осењена и затруднеће моћу Светог Духа, и родиће сина, да, и то Сина Божјег."},{"vNo":"11 ","txt":"И Он ће изаћи трпећи боли и невоље и искушења сваке врсте и то да би се испунила реч која каже да ће преузети на себе боли и болести свога народа."},{"vNo":"12 ","txt":"И Он ће узети смрт на себе да може одрешити окове смрти који везују Његов народ и преузеће на себе слабости њихове, да се утроба Његова милошћу испуни, по телу, да би по телу знао како да помогне своме народу у складу са слабостима њиховим."},{"vNo":"13 ","txt":"Ево, Дух све зна. Ипак, Син Божји трпи по телу да би могао преузети на себе грехе свога народа, да би избрисао преступе њихове по моћи избављења Његовог. И ево, гле, то је сведочанство које је у мени."},{"vNo":"14 ","txt":"Ево, кажем вам да се морате покајати и поново родити, јер Дух каже да ако се поново не родите не можете баштинити царство небеско. Дођите, стога, и крстите се на покајање, да можете бити опрани од греха својих, да можете имати веру у Јагањца Божјег који односи грехе света, који је моћан да спасе и очисти од сваке неправедности."},{"vNo":"15 ","txt":"Да, кажем вам, дођите и не плашите се и одбаците сваки грех који вас лако опседа, који вас везује до уништења. Да, дођите и изађите и покажите Богу своме да сте вољни да се покајете за грехе своје и уђете у завет са Њим да ћете држати заповести Његове, и посведочите Му то данас силажењем у воде крштења."},{"vNo":"16 ","txt":"А ко год то учини и држи заповести Божје од сада па надаље, тај ће упамтити да му кажем, да, упамтиће да му рекох да ће имати вечни живот, према сведочанству Светог Духа који у мени сведочи."},{"vNo":"17 ","txt":"А сад љубљена браћо моја, верујете ли у то? Гле, кажем вам, да, знам да верујете у то, а путем објаве Духа који је у мени знам да у то верујете. И ево, због ваше снажне вере у погледу тога, да, у погледу тога о чему говорах, радост моја је велика."},{"vNo":"18 ","txt":"Јер као што вам рекох у почетку да имадох велику жељу да не будете у стању недоумице попут браће ваше, открих тако да се жеље моје остварише."},{"vNo":"19 ","txt":"Јер опажам да сте на стазама праведности. Опажам да сте на стазама које воде према царству Божјем. Да, опажам да поравнавате стазе Његове."},{"vNo":"20 ","txt":"Опажам да вам је сведочанством речи Његове обзнањено да Он не може ходати стазама кривудавим, нити одступа од оног што рече, нити код Њега има и наговештај скретања с десна у лево, или од онога што је исправно према ономе што је погрешно. Стога, смер Његов је један вечити круг."},{"vNo":"21 ","txt":"И Он не пребива у храмовима који нису свети, нити прљавштина или било шта нечисто може бити примљено у царство Божје. Стога, кажем вам, доћи ће време, да, а биће то у последњи дан, да ће онај који је прљав остати у прљавштини својој."},{"vNo":"22 ","txt":"И ево, љубљена браћо моја, рекох вам то да бисте пробудили у себи осећај дужности своје према Богу, да без кривице можете ходати пред Њим, да можете ходати према светом реду Божјем, по ком сте примљени."},{"vNo":"23 ","txt":"И ево, ја бих да будете понизни и покорни и племенити, да се лако умилостивите, пуни стрпљења и трпељивости, умерени у свему, увек марљиво држећи заповести Божје, тражећи оно што вам је потребно, и духовно и временско, увек захваљујући Богу за све што примите."},{"vNo":"24 ","txt":"И гледајте да увек имате вере, наде и милосрђа, и тада ћете увек обиловати у добрим делима."},{"vNo":"25 ","txt":"И нека вас Господ благослови и одећу вашу сачува неукаљаном, да можете на крају сести са Аврамом, Исаком и Јаковом, и свим светим пророцима који беху откако свет поста, имајући одећу своју неукаљану као што је одећа њихова неукаљана, у царство небеско, да више не изађете."},{"vNo":"26 ","txt":"И ево, љубљена браћо моја, изговорих вам ове речи у складу са Духом који у мени сведочи, а душа се моја веома радује због велике марљивости и пажње коју поклонисте речи мојој."},{"vNo":"27 ","txt":"А сада, нека мир Божји почива на вама и домовима и земљама вашим, и на стадима и крдима вашим и свему што имате, женама вашим и деци вашој, у складу са вером вашом и добрим делима, од сада па надаље и заувек. И тако ја говорах. Амен."}]}