{"heading":"Амаликија кује заверу како би постао цар – Морони подиже гесло слободе – Он окупља народ да брани своју вероисповест – Истински верници називају се хришћанима – Остатак Јосифов биће сачуван – Амаликија и његови одметници беже у земљу Нефи – Они који не подрже дело слободе осуђују се на смрт. Око 73.–72. год. пре Христа.","prevAbbr":"alma","prevNo":45,"nextAbbr":"alma","nextNo":47,"chapterTitle":"Алма 46","verses":[{"vNo":"1 ","txt":"И ево, догоди се да се сви они који не хтедоше да послушају речи Хеламанове и браће његове, скупише заједно против браће своје."},{"vNo":"2 ","txt":"И ево, гле, беху они силно гневни, толико да одлучише да их побију."},{"vNo":"3 ","txt":"Ево, предводник оних који беху гневни на браћу своју беше крупан и снажан човек, а име његово беше Амаликија."},{"vNo":"4 ","txt":"А Амаликија беше жељан да постане цар, а и они људи који беху гневни беху жељни да им он буде цар. А већи део њих беху ниже судије у земљи и тежаху за моћу."},{"vNo":"5 ","txt":"И они беху заведени ласкањем Амаликијиним, да ће их, подрже ли га и поставе за цара свога, учинити поглаварима над народом."},{"vNo":"6 ","txt":"Тако их Амаликија наведе на раздор, упркос проповедању Хеламановом и браће његове, да, упркос њихове велике бриге за цркву, јер они беху високи свештеници над црквом."},{"vNo":"7 ","txt":"А беше их много у цркви који повероваше ласкавим речима Амаликијиним, ради чега чак и одступише од цркве. И тако прилике у народу Нефијевом беху веома несигурне и опасне упркос великој победи који извојеваше над Ламанцима, и њиховом великом радовању које имаху због избављења свога руком Господњом."},{"vNo":"8 ","txt":"Тако видимо како деца човечја брзо заборављају Господа Бога свога, да, како су брзи да чине безакоње и да пусте да их Зли заведе."},{"vNo":"9 ","txt":"Да, и такође видимо како један веома опак човек може да учини да се велика опакост деси међу децом човечјом."},{"vNo":"10 ","txt":"Да, видимо да Амаликија, пошто беше човек лукаве домишљатости и човек многобројних ласкавих речи, заведе срца многих људи да чине опако. Да, и да теже да униште цркву Божју, и да униште темељ слободе коју им Бог беше подарио, или благослов који Бог беше послао на лице земаљско праведника ради."},{"vNo":"11 ","txt":"И ево, догоди се да се Морони, који беше врховни заповедник војски нефијских, када чу за те расправе, разгневи на Амаликију."},{"vNo":"12 ","txt":"И догоди се да исцепа свој огртач и узе комад од њега, и написа на њему – У спомен Бога нашег, вероисповести наше и слободе и мира нашег, жена наших и деце наше – и причврсти га на врх мотке."},{"vNo":"13 ","txt":"И причврсти кацигу своју и напрсник свој и штит свој, а ратну опрему своју опаса око бедара својих и узе мотку на чијем крају беше комад огртача, (а назва га он геслом слободе) и поклони се до земље, и моћно се помоли Богу своме да благослови слободе почивају на браћи његовој докле год шачица хришћана остане у поседу те земље –"},{"vNo":"14 ","txt":"Јер тако све праве вернике Христове, који припадаху цркви Божјој, називаху они који цркви не припадаху."},{"vNo":"15 ","txt":"А они који припадаху цркви беху верни. Да, они који беху истински верници у Христа радо преузеше на себе име Христово, или хришћани, како беху названи због веровања свога у Христа који ће доћи."},{"vNo":"16 ","txt":"И стога, тог тренутка, Морони се мољаше да дело хришћанско и слобода у земљи могу бити повлашћени."},{"vNo":"17 ","txt":"И догоди се да када изли душу своју пред Бога, именова он сву земљу која беше јужно од земље Пустоши, да, и укратко, сву земљу, и на северу и на југу – Изабрана земља, и земља слободе."},{"vNo":"18 ","txt":"И он рече: Сигурно Бог неће допустити да ми, који смо презрени јер преузесмо на себе име Христово, будемо прегажени и уништени све док то на себе не навучемо преступима својим."},{"vNo":"19 ","txt":"И кад Морони изговори те речи, крену међу народ машући у ваздуху исцепаним комадом своје одеће, како би сви видели натпис који беше написан на том исцепаном комаду, и вичући јаким гласом, рече:"},{"vNo":"20 ","txt":"Гле, сви који хоће да подрже ово гесло у земљи, нека приступе у снази Господњој и уђу у завет да ће бранити права своја и вероисповест своју, да их Господ Бог може благословити."},{"vNo":"21 ","txt":"И догоди се да када Морони прогласи ове речи, гле народ похрли заједно са ратном опремом опасаном око бедара својих, кидајући одећу своју у знак, или као завет, да неће оставити Господа Бога свога, или, другим речима, преступе ли заповести Божје, или падну у преступ и постиде се да преузму на себе име Христово, Господ ће их искидати као што они беху искидали одећу своју."},{"vNo":"22 ","txt":"Ево, беше то завет који учинише, и побацаше одећу своју пред ноге Моронијеве, говорећи: Заветујемо се Богу своме да будемо уништени, и то као браћа наша на северу, паднемо ли у преступ. Да, нек нас Он баци пред ноге непријатеља наших као што ми бацисмо одећу своју пред ноге твоје да будемо изгажени, паднемо ли у преступ."},{"vNo":"23 ","txt":"Морони им рече: Гле, остатак смо потомства Јаковљевог, да, остатак смо потомства Јосифовог, коме браћа његова исцепаше огртач на много комада. Да, и сад гле, сетимо се да држимо заповести Божје, или ће браћа наша исцепати нашу одећу, а ми ћемо бити бачени у тамницу, или бити продати, или бити побијени."},{"vNo":"24 ","txt":"Да, сачувајмо слободу своју као остатак Јосифов. Да, сетимо се речи Јаковљевих пре смрти његове. Јер гле, он виде да део остатка огртача Јосифовог беше сачуван и не иструли. И он рече: Као што овај остатак одеће сина мога беше сачуван, тако ће остатак потомства сина мога бити сачуван руком Божјом, и к Њему бити узет, док ће остали део потомства Јосифовог страдати, као и остатак одеће његове."},{"vNo":"25 ","txt":"Ево, гле, то задаје бол души мојој. Ипак, душа моја радост има у сину моме због оног дела потомства његовог који ће к Богу бити узет."},{"vNo":"26 ","txt":"Ево, гле, беше то говор Јаковљев."},{"vNo":"27 ","txt":"И ево, ко зна нису ли можда они који од нас одступише тај остатак потомства Јосифовог, који ће страдати као одећа његова? Да, а тако ће бити и нама не будемо ли постојани у вери у Христа."},{"vNo":"28 ","txt":"И ево, догоди се да када Морони беше изговорио те речи он пође, а посла и гласнике у све крајеве земље где беше расправа, и сакупи заједно сав народ који беше жељан да чува слободу своју, да се одупру Амаликији и онима који одступише, који се назваше Амаликијцима."},{"vNo":"29 ","txt":"И догоди се да кад Амаликија виде да народ Моронијев беше бројнији од Амаликијаца – и уз то виде да његов народ беше сумњичав у погледу на правду дела које беху предузели – стога, плашећи се да неће постићи циљ, узе оне из његовог народа који хтедоше и отпутова у земљу Нефи."},{"vNo":"30 ","txt":"Ево, Морони помисли да није потребно да Ламанци добију веће појачање. Стога помисли да пресретне људе Амаликијине, или да их похвата и врати натраг, а Амаликију да усмрти, да, јер знаше да ће подстаћи Ламанце на срџбу против њих и наговорити их да пођу у битку против њих, и знаде да ће Амаликија то учинити како би остварио намере своје."},{"vNo":"31 ","txt":"Стога Морони помисли да је потребно да узме војске своје које се беху саме окупиле заједно, и наоружале, и ушле у завет да мир чувају. И догоди се да он узе војску своју и одмаршира са шаторима својим у дивљину да пресече пут Амаликији у дивљини."},{"vNo":"32 ","txt":"И догоди се да он учини по жељама својим и оде у дивљину, и пресрете војске Амаликијине."},{"vNo":"33 ","txt":"И догоди се да Амаликија побеже са малим бројем својих људи, а остали беху предати у руке Моронијеве и беху враћени у земљу Зарахемлу."},{"vNo":"34 ","txt":"Ево, Морони, пошто беше човек постављен од стране врховних судија и гласом народа, стога беше имао моћ у складу са вољом својом у погледу на војске нефијске, да успостави и изврши власт над њима."},{"vNo":"35 ","txt":"И догоди се да ко год од Амаликијаца не хтеде да уђе у завет да подржава дело слободе, да би задржали слободну владавину, учини он да буду усмрћени. И беше их само неколико који одбише завет слободе."},{"vNo":"36 ","txt":"И уз то, догоди се да он нареди да гесло слободе буде подигнуто на сваку од кула које беху у целој земљи коју Нефијци поседоваху. И тако Морони постави заставу слободе међу Нефијцима."},{"vNo":"37 ","txt":"И они поново почеше имати мир у земљи. И тако задржаше мир скоро све до краја деветнаесте године владавине судија."},{"vNo":"38 ","txt":"А Хеламан и високи свештеници такође задржаше ред у цркви, да, током четири године имаху велик мир и радовање у цркви."},{"vNo":"39 ","txt":"И догоди се да беше много оних који умреше чврсто верујући да ће Господ Исус Христ откупити душе њихове. Тако одоше са света радујући се."},{"vNo":"40 ","txt":"А беше оних који умираху од грознице која у нека доба године беше веома честа у земљи – али не толико од грознице, због многих изврсних биљака и корења које Бог беше припремио да уклони узрок болести којима људи беху изложени због природе поднебља –"},{"vNo":"41 ","txt":"Већ беше много оних који умреше од старости. А они који умреше са вером у Христа срећни су у Њему, што свакако морамо претпоставити."}]}