{"heading":"Црква у Зарахемли се чисти од греха и доводи у ред – Алма одлази у Гидеон да проповеда. Око 83. год. пре Христа.","prevAbbr":"alma","prevNo":5,"nextAbbr":"alma","nextNo":7,"chapterTitle":"Алма 6","verses":[{"vNo":"1 ","txt":"И тад се догоди да пошто Алма беше завршио казивање народу цркве која беше успостављена у граду Зарахемли, зареди свештенике и старешине полагањем руку својих по реду Божјем, да председавају и бдију над црквом."},{"vNo":"2 ","txt":"И догоди се да који год цркви не припадаху, који се покајаше за грехе своје, беху крштени на покајање и беху у цркву примљени."},{"vNo":"3 ","txt":"И догоди се, такође, да они који цркви припадаху, који се не покајаше због опакости своје и не понизише пред Богом – мислим на оне који беху узнесени у охолости срца својих – беху одбачени, а имена њихова беху избрисана, да имена њихова не буду убројана међу она од праведних."},{"vNo":"4 ","txt":"И тако они почеше успостављати ред у цркви у граду Зарахемли."},{"vNo":"5 ","txt":"Ја бих сад да разумете да реч Божја беше приступачна свима, да нико не беше лишен повластице заједничког окупљања да слуша реч Божју."},{"vNo":"6 ","txt":"Ипак, деци Божјој беше заповеђено да се често окупљају заједно и удружују у посту и снажној молитви за добробит душа оних који не познаваху Бога."},{"vNo":"7 ","txt":"И тад се догоди да када Алма донесе ове прописе оде од њих, да, из цркве која беше у граду Зарахемли, и пређе на исток реке Сидона, у долину Гидеон, где беше саграђен град који беше назван град Гидеон, који беше у долини званој Гидеон, названој по човеку који беше мачем погубљен руком Нехоровом."},{"vNo":"8 ","txt":"И Алма крену и поче проглашавати реч Божју цркви која беше успостављена у долини Гидеон, према откривењу истините речи коју изговорише очеви њихови, и у складу са духом пророштва који беше у њему, у складу са сведочанством о Исусу Христу, Сину Божјем, који ће доћи да откупи свој народ од греха, и светим редом по ком је позван. И тако је записано. Амен."}]}