{"heading":"Пророк Етер подстиче народ да верује у Бога – Морони препричава чудеса и дивоте учињене вером – Вера је омогућила брату Јаредовом да види Христа – Господ људима даје слабости како би били понизни – Брат Јаредов вером помера планину Зерин – Вера, нада и милосрђе неопходни су за спасење – Морони је видео Исуса лицем у лице.","prevAbbr":"ether","prevNo":11,"nextAbbr":"ether","nextNo":13,"chapterTitle":"Етер 12","verses":[{"vNo":"1 ","txt":"И догоди се да дани Етерови беху у дане Коријантумра, а Коријантумр беше цар над целом земљом."},{"vNo":"2 ","txt":"А Етер беше пророк Господњи. Стога Етер изађе у дане Коријантумрове и поче прорицати народу, јер се не могаше обуздати због Духа Господњег који беше у њему."},{"vNo":"3 ","txt":"Проповедаше им, наиме, од јутра па све до заласка сунца, подстичући народ да поверује у Бога на покајање да не би били уништени, говорећи им да се вером све испуњава –"},{"vNo":"4 ","txt":"Стога, ко год поверује у Бога са сигурношћу се може надати бољем свету, да, и то месту с десна Богу, а та нада долази по вери, и сидро је људским душама које ће их учинити непоколебљивим и постојаним, увек обилујући добрим делима, и одвешће их да славе Бога."},{"vNo":"5 ","txt":"И догоди се да Етер прорицаше народу о великим и чудесним делима у која они не повероваше јер их не видеше."},{"vNo":"6 ","txt":"И ево, ја, Морони, рекао бих нешто о томе. Ја бих да покажем свету да је вера нешто чему се надамо а не видимо. Стога, не оспоравајте зато што не видите, јер нећете примити сведочанство док се не искуша вера ваша."},{"vNo":"7 ","txt":"Јер по вери се Христ указа очевима нашим, пошто беше устао из мртвих, а не указа им се све док не имаху веру у Њега. Стога, свакако мора бити да неки беху имали веру у Њега, јер се Он не показа свету."},{"vNo":"8 ","txt":"Али због вере људске показа се Он свету и прослави име Очево, и припреми пут како би и други могли бити учесници у дару небеском, да би се и они могли надати ономе што не видеше."},{"vNo":"9 ","txt":"Стога и ви можете имати наду и бити учесници у дару, само ако веру имате."},{"vNo":"10 ","txt":"Гле, по вери они из давнина беху позивани по светом реду Божјем."},{"vNo":"11 ","txt":"Стога, по вери беше дат закон Мојсијев. Али даром Сина свога припреми Бог још бољи пут, а он се вером испуни."},{"vNo":"12 ","txt":"Јер нема ли вере међу децом човечјом Бог не може учинити чудо међу њима. Стога им се не показа пре вере њихове."},{"vNo":"13 ","txt":"Гле, беше то вера Алмина и Амулекова што учини да се тамница сруши на земљу."},{"vNo":"14 ","txt":"Гле, вера Нефијева и Лехијева беше та која изврши промену на Ламанцима, да се крсте огњем и Светим Духом."},{"vNo":"15 ","txt":"Гле, вера Амонова и браће његове беша та која оствари тако велико чудо међу Ламанцима."},{"vNo":"16 ","txt":"Да, и сви они који чуда оствариваху остварише их вером, како они који беху пре Христа тако и они који беху после."},{"vNo":"17 ","txt":"И по вери тројица ученика добише обећање да неће смрт искусити, а обећање не добише пре вере своје."},{"vNo":"18 ","txt":"И нити ико икад чуда оствари пре вере своје. Они, дакле, најпре повероваше у Сина Божјег."},{"vNo":"19 ","txt":"А беше много оних чија вера беше силно јака, и пре него што Христ дође, који не могаху бити задржани под велом, већ заиста видеше очима својим оно што беху видели оком вере, и беху радосни."},{"vNo":"20 ","txt":"И гле, у овом запису видесмо да један од њих беше брат Јаредов, јер толико велика беше вера његова у Бога, да кад Бог испружи прст свој не могаше га сакрити од погледа брата Јаредовог, због речи Његове коју му рече, а ту реч беше добио по вери."},{"vNo":"21 ","txt":"И пошто брат Јаредов беше угледао прст Господњи, због обећања које брат Јаредов беше добио по вери, не могаше Господ ништа задржати од погледа његовог, стога му показа све, јер не могаше више бити задржан изван вела."},{"vNo":"22 ","txt":"И вера беше оно по чему очеви моји добише обећање да ће ово доћи браћи њиховој преко нејевреја. Стога ми Господ заповеди, да, и то Исус Христ."},{"vNo":"23 ","txt":"А ја му рекох: Господе, нејевреји ће се ругати томе због несавршености наше у писању, јер Господ нас вером учини моћнима у речи, али нас не учини моћнима у писању. Ти, наиме, учини да сав овај народ много говори, због Светог Духа ког им даде;"},{"vNo":"24 ","txt":"И учини да можемо писати само мало, због нумешности руку наших. Гле, учини нас моћнима у писању попут брата Јаредовог, јер учини да оно што он записа буде моћно попут Тебе, да осваја човека који то чита."},{"vNo":"25 ","txt":"Такође, Ти учини речи наше толико моћнима и великима, да их записати не можемо. Стога, кад пишемо видимо слабост своју, а спотичемо се због поретка речи својих. И ја се плашим да ће се нејевреји ругати речима нашим."},{"vNo":"26 ","txt":"А кад то рекох, Господ ми се обрати, говорећи: Безумни се ругају, али ће жалити, а благодат моја довољна је кроткима тако да они неће искористити слабост вашу;"},{"vNo":"27 ","txt":"И дођу ли људи мени показаћу им слабост њихову. Слабост људима дајем да би могли бити понизни, а благодат моја довољна је за све људе који се преда мном понизе. Јер ако се понизе преда мном, и имају веру у мене, тада ћу учинити да им оно што је слабо постане јако."},{"vNo":"28 ","txt":"Гле, показаћу нејеврејима слабост њихову, и показаћу им да вера, нада, и милосрђе доводе до мене – извора сваке праведности."},{"vNo":"29 ","txt":"И ја, Морони, чувши те речи, утеших се и рекох: О, Господе, нека буде Твоја праведна воља, јер знам да деци човечјој чиниш по вери њиховој;"},{"vNo":"30 ","txt":"Јер брат Јаредов рече планини Зерин: Уклони се! – и она се уклони. А да вере не имаше не би се она уклонила. Ти, дакле, делујеш пошто људи имају веру."},{"vNo":"31 ","txt":"Тако се, наиме, објави и ученицима својим. Јер пошто веру имаху и говораху у име Твоје, Ти им се показа у моћи великој."},{"vNo":"32 ","txt":"И сећам се такође како рече да припреми место за човека, да, и то међу становима Оца Твога, због чега човек може имати већу наду. Стога се човек мора надати, иначе не може примити баштину у месту које Ти припреми."},{"vNo":"33 ","txt":"И опет, сећам се да рече да љубиш свет, толико да живот свој полажеш за свет, да би га поново узео да припремиш место за децу човечју."},{"vNo":"34 ","txt":"И ево, знам да је та љубав, коју имаш за децу човечју, милосрђе. Стога, не буду ли људи имали милосрђа не могу баштинити то место које Ти припреми у становима Оца свога."},{"vNo":"35 ","txt":"Стога, знам због онога што рече да ћеш нејевреје, не буду ли имали милосрђа због слабости наше, проверити и одузети талант њихов, да, и то онај који примише, и дати онима који буду имали обилније."},{"vNo":"36 ","txt":"И догоди се да се помолих Господу да удели нејеврејима благодат, како би имали милосрђа."},{"vNo":"37 ","txt":"И догоди се да ми Господ рече: Теби није важно ако они немају милосрђа, ти си веран. Стога ће одећа твоја бити чиста. И зато што виде слабост своју бићеш ојачан, и то да седнеш на место које припремих у становима Оца свога."},{"vNo":"38 ","txt":"И ево, ја, Морони, желим збогом нејеврејима, да, а и браћи својој коју љубим, док се не сретнемо пред судијском столицом Христовом где ће сви људи сазнати да моја одећа није умрљана крвљу вашом."},{"vNo":"39 ","txt":"И тада ћете сазнати да видех Исуса, и да Он говораше са мном лицем у лице, и да ми у јасној понизности, као што један човек разговара са другим, мојим сопственим језиком, говораше о томе."},{"vNo":"40 ","txt":"А ја записах само мало, због слабости своје у писању."},{"vNo":"41 ","txt":"И ево, препоручио бих вам да тражите тог Исуса о ком пророци и апостоли писаху, како би благодат Бога Оца, а и Господа Исуса Христа, и Светог Духа, који сведочи о њима, могла бити и остати у вама заувек. Амен."}]}