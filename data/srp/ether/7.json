{"heading":"Ориха влада у праведности – Усред отимчине и сукоба, успостављају се противничка царства Шула и Кохора – Пророци осуђују опакост и идолопоклонство народа, који се тада каје.","prevAbbr":"ether","prevNo":6,"nextAbbr":"ether","nextNo":8,"chapterTitle":"Етер 7","verses":[{"vNo":"1 ","txt":"И догоди се да Ориха извршаваше суд над земљом у праведности све дане своје, а дана његових беше веома много."},{"vNo":"2 ","txt":"И рађаше он синове и кћери. Да, роди тридесет и једно, међу којима беху двадесет и три сина."},{"vNo":"3 ","txt":"И догоди се да роди и Киба у старости својој. И догоди се да Киб владаше уместо њега. А Киб роди Корихора."},{"vNo":"4 ","txt":"А када Корихору беху тридесет и две године, побуни се против оца свога и пређе и настани се у земљи Нехор. И он роди синове и кћери, а они посташе веома наочити. Стога Корихор привуче себи много људи."},{"vNo":"5 ","txt":"И кад беше скупио заједно војску, дође у земљу Морон где пребиваше цар, и зароби га, чиме се обистини реч брата Јаредовог да ће бити одведени у ропство."},{"vNo":"6 ","txt":"Ево, земља Морон, где пребиваше цар, беше близу земље коју Нефијци назваху Пустош."},{"vNo":"7 ","txt":"И догоди се да Киб пребиваше у ропству, и његов народ под Корихором, сином његовим, све док не поста веома стар. Међутим, Киб у старости својој роди Шула, док још беше у ропству."},{"vNo":"8 ","txt":"И догоди се да се Шул расрди на брата свога. И Шул поста јак и поста моћан у погледу на снагу људску, а беше моћан и у расуђивању."},{"vNo":"9 ","txt":"Тако он оде до брежуљка Јефрема, и истопи од брежуљка, и направи мачеве челичне за оне које беше привукао к себи. И пошто их беше мачевима наоружао, врати се у град Нехор и поведе битку против брата свога Корихора, те на тај начин задоби царство и обнови га оцу своме Кибу."},{"vNo":"10 ","txt":"И ево, због оног што Шул беше учинио, отац његов му подари царство. Стога он поче да влада уместо оца свога."},{"vNo":"11 ","txt":"И догоди се да извршаваше суд у праведности. И он прошири царство своје по свом лицу земаљском, јер народ беше постао веома бројан."},{"vNo":"12 ","txt":"И догоди се да и Шул роди много синова и кћери."},{"vNo":"13 ","txt":"А Корихор се покаја због многих зала која беше учинио, стога му Шул даде моћ у царству своме."},{"vNo":"14 ","txt":"И догоди се да Корихор беше имао много синова и кћери. А међу синовима Корихоровим беше један чије име беше Ноје."},{"vNo":"15 ","txt":"И догоди се да се Ноје побуни против Шула, цара, а и оца свога Корихора, и привуче себи Кохора брата свога, а и сву браћу своју и многе из народа."},{"vNo":"16 ","txt":"И поведе битку против Шула, цара, у којој задоби земљу прве баштине њихове. И он постаде цар над тим делом земље."},{"vNo":"17 ","txt":"И догоди се да поново поведе битку против Шула, цара, и ухвати Шула, цара, и одведе га заробљеног у Морон."},{"vNo":"18 ","txt":"И догоди се да док се спремаше да га усмрти, синови Шулови се ноћу прикрадоше у кућу Нојеву и погубише га, и провалише врата од тамнице и изведоше оца свога и поставише га на престо његов у царству његовом."},{"vNo":"19 ","txt":"Стога син Нојев подигну царство његово уместо њега. Ипак, они више не стекоше моћ над царем Шулом, а народ који беше под владавином цара Шула силно напредоваше и поста велик."},{"vNo":"20 ","txt":"А земља беше подељена, и беху два царства: царство Шулово и царство Кохорово, сина Нојевог."},{"vNo":"21 ","txt":"А Кохор, син Нојев, нареди да његов народ поведе битку против Шула, у којој их Шул победи и Кохора погуби."},{"vNo":"22 ","txt":"А ево, Кохор имаше сина који се зваше Нимрод. И Нимрод препусти Шулу царство Кохорово, и стекну наклоност у очима Шуловим. Стога га Шул обасу великом наклоношћу, и он чињаше у царству Шуловом по жељама својим."},{"vNo":"23 ","txt":"А уз то, за време владавине Шулове међу народ дођоше пророци које Господ посла, проричући да опакост и идолопоклонство у народу навлаче клетву на земљу и да ће бити уништени ако се не покају."},{"vNo":"24 ","txt":"И догоди се да се народ побуни против пророка и исмеја их. И догоди се да цар Шул изврши суд над свима онима који се побунише против пророка."},{"vNo":"25 ","txt":"И он извршаваше закон широм целе земље, чиме даде моћ пророцима да иду куда год желе. И због тога народ беше приведен покајању."},{"vNo":"26 ","txt":"И због тога што се народ покаја због својих безакоња и идолопоклонства, Господ их поштеди и они поново почеше да напредују у земљи, И догоди се да Шул у старости својој роди синове и кћери."},{"vNo":"27 ","txt":"И у дане Шулове не беше више ратова, а он се сећаше великих ствари које Господ беше учинио за очеве његове, доводећи их преко велике дубине у обећану земљу. Стога он извршаваше суд у праведности у све дане своје."}]}