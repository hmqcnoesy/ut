{"heading":"Настајe препиркa и сукоб у погледу царства – Акиш успоставља обавезујућу заклетву тајног савеза да убију цара – Тајни савези су од ђавола и доводе до уништења народа – Данашњи нејевреји се упозоравају на тајни савез који ће настојати да сруши слободу у свим земљама, народима и племенима.","prevAbbr":"ether","prevNo":7,"nextAbbr":"ether","nextNo":9,"chapterTitle":"Етер 8","verses":[{"vNo":"1 ","txt":"И догоди се да он роди Омера, а Омер владаше уместо њега. А Омер роди Јареда, а Јаред роди синове и кћери."},{"vNo":"2 ","txt":"И Јаред се побуни против оца свога и дође и пребиваше у земљи Хет. И догоди се да ласкаше многим људима, због својих лукавих речи, док не беше стекао половину царства."},{"vNo":"3 ","txt":"А кад стекну половину царства поведе битку против оца свога, и одведе у ропство оца свога и учини да он служи у ропству;"},{"vNo":"4 ","txt":"И ево, у дане владавине Омерове беше он у ропству половину дана својих. И догоди се да роди синове и кћери међу којима беху Есром и Коријантумр;"},{"vNo":"5 ","txt":"И они беху силно гневни због дела Јареда, брата свога, толико да подигоше војску и поведоше битку против Јареда. И догоди се поведоше битку против њега по ноћи."},{"vNo":"6 ","txt":"И догоди се да када беху побили војску Јаредову замало да убију и њега, а он их мољаше да га не убију, а он ће препустити царство оцу своме. И догоди се да му они поклонише живот."},{"vNo":"7 ","txt":"И ево, Јаред постаде силно жалостан због губитка царства, јер беше ослонио срце своје на царство и славу световну."},{"vNo":"8 ","txt":"Ево, кћер Јаредова, будући силно вешта, и видевши жалост оца свога, науми да скује план помоћу кога би вратила царство оцу своме."},{"vNo":"9 ","txt":"Ево, кћер Јаредова беше веома наочита. И догоди се да говораше са оцем својим, те му рече: Зашто је отац мој тако жалостан? Зар не прочита запис који очеви наши донеше преко велике дубине? Гле, нема ли тамо извештаја о онима из давнина, како тајним замислима својим стицаху царства и велику славу?"},{"vNo":"10 ","txt":"И ево, стога, нека отац мој пошаље по Акиша, сина Кимноровог, и гле, наочита сам, и плесаћу пред њим, и допашћу му се, тако да ће ме пожелети за жену. Стога, пожели ли од тебе да му ме даш за жену, тада ћеш рећи: Даћу ти је донесеш ли ми главу оца мога, цара."},{"vNo":"11 ","txt":"А ево, Омер беше пријатељ Акишев. Стога, кад Јаред посла по Акиша, кћер Јаредова плесаше пред њим те му се допаде, толико да је пожеле за жену. И догоди се да рече Јареду: Дај ми је за жену."},{"vNo":"12 ","txt":"А Јаред му рече: Даћу ти је донесеш ли ми главу оца мога, цара."},{"vNo":"13 ","txt":"И догоди се да Акиш окупи у дому Јаредовом сву родбину своју, те им рече: Хоћете ли ми се заклети да ћете ми бити верни у ономе што затражим од вас?"},{"vNo":"14 ","txt":"И догоди се да му се сви заклеше, Богом небеским, а и небесима, и земљом такође, и главама својим, да ће изгубити главу своју ко год одступи од подршке коју Акиш затражи. А онај који открије тајну коју им Акиш обзнани, тај ће изгубити живот свој."},{"vNo":"15 ","txt":"И догоди се да се они тако споразумеше са Акишем. А Акиш им послужи заклетве које им предаше они из давнина који такође тежаху за моћу, које беху предаване чак од Кајина, који је убица од почетка."},{"vNo":"16 ","txt":"И моћ ђаволова их подржаваше да народу послуже те заклетве, како би их у тами држали, да помажу онима који тежаху за моћу да моћ стекну, и да убијају, и да отимају, и да лажу, и да чине свакојаку опакост и курварства."},{"vNo":"17 ","txt":"А кћер Јаредова беше та која му у срце стави да истражује оно што је из давнина, а Јаред то стави у срце Акишово. Стога Акиш послуживаше то колену своме и пријатељима, заводећи их привлачним обећањима да чине шта год он пожели."},{"vNo":"18 ","txt":"И догоди се да успоставише тајни савез, попут оних из давнина, а тај савез је најодвратнији и најопакији од свих, у очима Божјим;"},{"vNo":"19 ","txt":"Јер Господ не делује путем тајних савеза, нити хоће да човек пролива крв, већ то у сваком погледу брањаше, од постанка човека."},{"vNo":"20 ","txt":"И ево, ја, Морони, не пишем о природи заклетви и савеза јер ми беше обзнањено да их има међу свим народима, и да их има и међу Ламанцима."},{"vNo":"21 ","txt":"А они проузроковаше уништење овог народа о ком сада говорим, а такође и уништење народа Нефијевог."},{"vNo":"22 ","txt":"И који год народ буде подржавао такве тајне савезе, да би стекао моћ и добит, док се оне буду шириле земљом, гле, биће уништен, јер Господ неће допустити да Му крв светаца Његових, коју они буду проливали, стално вапи из земље за освету над њима, а да их Он не освети."},{"vNo":"23 ","txt":"Стога, о нејевреји, мудрост је по Богу да вам се то покаже, да тако можете да се покајете за грехе своје, и не допустите да вас надвладају ти крвнички савези који се стварају за стицање моћи и добитка – и да се дело, да, и то дело уништења обори на вас, да, и чак мач правде Вечног Бога пашће на вас, до пропасти ваше и уништења, допустите ли да до тога дође."},{"vNo":"24 ","txt":"Стога вам Господ заповеда, када видите да то долази међу вас, да будете свесни вашег страшног стања због тог тајног савеза који ће бити међу вама. Иначе, јао њему због крви оних који су побијени, јер вапе из праха за осветом над њим, а и онима који га установише."},{"vNo":"25 ","txt":"Јер догађа се да ко год га оснива тежи да сруши слободу свих земаља, народа и племена, и доводи до уништења свих људи, јер га основа ђаво, који је отац свих лажи, и то онај исти лажљивац који обману наше прве родитеље, да, управо онај исти лажљивац који наведе човека да убије од почетка, који беше отврднуо срца људска те убијаху пророке, и каменоваху их, и истериваху их од почетка."},{"vNo":"26 ","txt":"Стога је мени, Моронију, заповеђено да то запишем, како би зло могло бити уклоњено, и да би дошло време да Сотона нема моћи над срцима деце човечје већ да би она могла бити наведена да чине добро без престанка, да би могла доћи до извора сваке праведности и бити спашена."}]}