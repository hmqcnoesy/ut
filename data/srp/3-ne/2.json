{"heading":"Опакост и одвратности јачају међу народом – Нефијци и Ламанци се уједињују да би се одбранили од Гадијантонових разбојника – Обраћени Ламанци постају бели и називају се Нефијцима. Око 5.–16. год. после Христа.","prevAbbr":"3-ne","prevNo":1,"nextAbbr":"3-ne","nextNo":3,"chapterTitle":"3. Нефи 2","verses":[{"vNo":"1 ","txt":"И догоди се да тако прође и деведесет и пета година, и народ поче да заборавља на оне знаке и чудеса за које беху чули и почеше све мање и мање да се чуде због знака или чуда са неба, толико да посташе тврди у срцима својим и заслепљени у умовима својим и почеше да не верују у све што беху чули и видели –"},{"vNo":"2 ","txt":"Уображавајући неке узалудне ствари у срцима својим, како то људи учинише моћу ђаволовом да би завели и заварали срца људска. И тако Сотона поново обузе срца људска, толико да заслепи очи њихове и наведе их да поверују да је учење Христово безумна и узалудна ствар."},{"vNo":"3 ","txt":"И догоди се да народ поче јачати у опакости и одвратностима, и не вероваху да ће бити дати још неки знаци или чудеса. А Сотона иђаше унаоколо заводећи срца људска, искушавајући их и наводећи их да чине велику опакост у земљи."},{"vNo":"4 ","txt":"И тако прође деведесет и шеста година, а и деведесет и седма година, и такође деведесет и осма година, а и деведесет и девета година;"},{"vNo":"5 ","txt":"А прође и сто година од дана Мосијиних, који беше цар над народом нефијским."},{"vNo":"6 ","txt":"А шест стотина и девет година беше прошло откако Лехи напусти Јерусалим."},{"vNo":"7 ","txt":"А девет година беше прошло од времена кад беше дат знак о ком пророци говораху, да ће Христ доћи на свет."},{"vNo":"8 ","txt":"Ево, Нефијци почеше да време своје рачунају од оног доба кад беше дат знак, или од доласка Христовог. Дакле, беше прошло девет година."},{"vNo":"9 ","txt":"А Нефи, који беше отац Нефијев, који беше задужен за записе, не врати се у земљу Зарахемлу, и у целој земљи не могаше се нигде наћи."},{"vNo":"10 ","txt":"И догоди се да народ и даље оста у опакости, упркос великом проповедању и прорицању који беху послати међу њих. И тако прође и десета година. И једанаеста година такође прође у безакоњу."},{"vNo":"11 ","txt":"И догоди се да тринаесте године започеше ратови и сукоби широм целе земље, јер Гадијантонови разбојници беху постали толико бројни, и побише толико народа, и опустошише толико градова, и толико смрти и крвопролића проширише по целој земљи, да постаде потребно да се сви људи, и Нефијци и Ламанци, лате оружја против њих."},{"vNo":"12 ","txt":"Стога се сви Ламанци који беху обраћени Господу, ујединише са браћом својом, Нефијцима, и беху приморани да се због заштите живота својих и жена својих и деце своје, лате оружја против тих разбојника Гадијантонових, да, како би уз то одбранили права своја и повластице цркве своје и служења свога, и слободу своју и ослобођење своје."},{"vNo":"13 ","txt":"И догоди се да пре него што беше прошла та тринаеста година Нефијцима запрети потпуно уништење због тог рата, који беше постао веома мучан."},{"vNo":"14 ","txt":"И догоди се да они Ламанци који се беху ујединили са Нефијцима беху убројани међу Нефијце;"},{"vNo":"15 ","txt":"И клетва њихова беше скинута са њих, и кожа њихова постаде бела као код Нефијаца;"},{"vNo":"16 ","txt":"И младићи њихови и кћери њихове посташе веома наочити, и беху убројани међу Нефијце, и беху названи Нефијцима. И тако се заврши тринаеста година."},{"vNo":"17 ","txt":"И догоди се да се почетком четрнаесте године настави рат између разбојника и народа Нефијевог и постаде веома мучан. Ипак, народ Нефијев стече неку предност над разбојницима, толико да их из својих земаља потиснуше у планине и у њихова скровишта."},{"vNo":"18 ","txt":"И тако се заврши четрнаеста година. А петнаесте године они кренуше против народа Нефијевог. А због опакости народа Нефијевог и многих сукоба и расправа њихових, разбојници Гадијантонови стекоше велику предност над њима."},{"vNo":"19 ","txt":"И тако се заврши петнаеста година, и тако народ беше у приликама многих невоља. И мач уништења беше висио над њима, толико да их скоро обори, а све то због безакоња њиховог."}]}