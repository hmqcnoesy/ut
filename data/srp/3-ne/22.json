{"heading":"У последње дане, Сион и његово коље биће успостављени, а Израел ће бити сабран у милости и благости – Они ће славити победу – Упоредити са Књигом пророка Исаије гл. 54. Око 34. год. после Христа.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3. Нефи 22","verses":[{"vNo":"1 ","txt":"И тада ће се догодити оно што је записано: Запевај, о нероткињо, ти која ниси рађала. Подвикни певајући и кличи, ти која ниси трпела муке порођајне, јер усамљена има више деце него удата, говори Господ."},{"vNo":"2 ","txt":"Рашири место шатора свога, нека се рашири платно станишта твога. Не штеди, продужи ужа своја и ојачај коље своје;"},{"vNo":"3 ","txt":"Јер проширићеш се и на десно и на лево, а семе твоје нејевреје ће наследити и градове пусте настанити."},{"vNo":"4 ","txt":"Не бој се, јер нећеш бити постиђена, нити ћеш бити поражена, јер нећеш се осрамотити. Заборавићеш, наиме, срамоту младости своје, и нећеш се сећати прекора младости своје, и нећеш се више сећати прекора удовиштва свога."},{"vNo":"5 ","txt":"Јер творац твој, муж твој, Господ над војскама је име његово и Откупитељ твој, Светац Израелов – Бог целе земље ће се звати."},{"vNo":"6 ","txt":"Јер као жену остављену и у духу ожалошћену позва те Господ, и жену младу кад одбачена беше, говори Бог твој."},{"vNo":"7 ","txt":"Јер на кратко оставих те, али са великом милошћу скупићу те."},{"vNo":"8 ","txt":"У гневу малом сакрих за часак лице своје од тебе, али у благости вечној смиловаћу се на тебе, говори Господ Откупитељ твој."},{"vNo":"9 ","txt":"Јер ми је то као потоп Нојев, јер као што се заклех да потоп Нојев неће више доћи на земљу, тако се заклех да нећу бити гневан на тебе."},{"vNo":"10 ","txt":"Јер планине ће се покренути и брда удаљити, али благост моја неће се одмаћи од тебе, ни завет мира мога неће се уклонити, говори Господ који ти је милостив."},{"vNo":"11 ","txt":"О ти, ожалошћена, олујом ношена и неутешна! Гле, поставићу драго камење твоје, и сафирима украсити темеље твоје."},{"vNo":"12 ","txt":"И прозоре твоје од ахата начинићу, и врата твоја од гранита црвеног, а све међе твоје од камена драгога."},{"vNo":"13 ","txt":"И Господ ће поучити сву децу твоју, и велик мир ће имати деца твоја."},{"vNo":"14 ","txt":"У праведности бићеш успостављена. Од угњетавања ћеш далеко бити те се нећеш бојати, и од страхоте јер ти се неће приближити."},{"vNo":"15 ","txt":"Гле, засигурно ће се окупити заједно против тебе, не од мене. Ко год се против тебе скупи заједно због тебе ће пасти."},{"vNo":"16 ","txt":"Гле, ја створих ковача који угљевље распаљује, и који оруђе израђује за рад свој. И ја створих неваљалца да уништава."},{"vNo":"17 ","txt":"Никакво оружје сковано против тебе неће успети, и сваки језик који те ружи проклећеш на суду. То је баштина слугу Господњих, и праведност њихова је од мене, говори Господ."}]}