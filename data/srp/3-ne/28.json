{"heading":"Деветорица од Дванаесторице желе баштину у Христовом царству када умру, и она им је обећана – Тројица Нефијаца желе и дата им је моћ над смрћу тако да могу остати на земљи док Исус поново не дође – Они су пренесени и виде оно што није дозвољено рећи, и сада послужују међу људима. Око 34.–35. год. после Христа.","prevAbbr":"3-ne","prevNo":27,"nextAbbr":"3-ne","nextNo":29,"chapterTitle":"3. Нефи 28","verses":[{"vNo":"1 ","txt":"И догоди се да када Исус беше изговорио ове речи, обрати се ученицима својим, једном по једном, говорећи им: Шта желите од мене, пошто одем Оцу?"},{"vNo":"2 ","txt":"И сви осим тројице рекоше, говорећи: Желимо да се служба наша, на коју нас Ти позва заврши пошто проживимо век човечји, како би журно дошли к Теби, у царство Твоје."},{"vNo":"3 ","txt":"А Он им рече: Благословени сте што то зажелесте од мене. Стога, када вам буду седамдесет и две године, доћи ћете к мени у царство моје, и код мене ћете наћи покој."},{"vNo":"4 ","txt":"И када им то рече, окрену се оној тројици и рече им: Шта хоћете да учиним вама, када одем Оцу?"},{"vNo":"5 ","txt":"А они се ражалостише у срцима својим, јер Му се не усуђиваху рећи шта пожелеше."},{"vNo":"6 ","txt":"А Он им рече: Гле, знам мисли ваше, и ви пожелесте оно што Јован, мој љубљени који беше са мном у служби мојој, пожеле од мене, пре него што ме Јевреји подигоше."},{"vNo":"7 ","txt":"Стога, још више сте благословени, јер никада нећете смрт искусити, већ ћете живети да гледате сва дела Очева међу децом човечјом, и то док се све не испуни по вољи Очевој, док ја не дођем у слави својој са моћима небеским."},{"vNo":"8 ","txt":"И никада нећете поднети боли смртне, већ кад ја дођем у слави својој у трен ока ћете се променити из смртности у бесмртност. И тада ћете бити благословени у царству Оца мога."},{"vNo":"9 ","txt":"И уз то, нећете осећати бол док будете пребивали у телу, ни жалост, осим због греха света. А све то учинићу због онога што пожелесте од мене, јер пожелесте да док је света можете приводите к мени душе људске."},{"vNo":"10 ","txt":"И тога ради имаћете пунину радости и седећете у царству Оца мога. Да, радост ваша биће потпуна, као што Отац мени даде пунину радости, и бићете као што сам ја, а ја сам као Отац, а Отац и ја једно смо;"},{"vNo":"11 ","txt":"А Свети Дух сведочи о Оцу и мени, и због мене Отац даје Светог Духа деци човечјој."},{"vNo":"12 ","txt":"И догоди се да када Исус беше изговорио ове речи, Он прстом дотакну сваког од њих, осим оне тројице која би остала, а затим оде."},{"vNo":"13 ","txt":"И гле, небеса се отворише и они беху на небо понесени, и видеше и чуше неизрециве ствари."},{"vNo":"14 ","txt":"И беше им забрањено да говоре. Такође им не беше дата моћ да могу да говоре о ономе што чуше и видеше;"},{"vNo":"15 ","txt":"И не могаху рећи да ли беху у телу или изван тела, јер чињаше им се то попут преображења, да се променише од овог тела од меса у стање бесмртно, како би могли гледати оно што је Божје."},{"vNo":"16 ","txt":"Али, догоди се да они поново послуживаху на лицу земаљском. Ипак, не послуживаху оно што беху видели и чули, због заповести која им беше дата на небу."},{"vNo":"17 ","txt":"И ево, не знам да ли су од дана преображења свога смртни или бесмртни."},{"vNo":"18 ","txt":"Али знам оволико, према запису који беше дат – пролажаху они лицем земаљским и послуживаху свом народу уједињујући са црквом све оне који би поверовали у проповедање њихово, крстећи их. И сви они који се крстише, примише Светог Духа."},{"vNo":"19 ","txt":"А они који не припадаху цркви бацаху их у тамницу. А тамнице их не могаху задржати, јер пуцаху надвоје."},{"vNo":"20 ","txt":"И беху бацани у дубину земље, али они удараху земљу речју Божјом, толико да моћу Његовом беху избављани из дубина земаљских. И они стога не могаху ископати јаме довољно дубоке да би их задржале."},{"vNo":"21 ","txt":"И трипут беху у пећ бачени, а повреду не задобише."},{"vNo":"22 ","txt":"И двапут беху бачени у јаму са зверима дивљим. И гле, играху се са зверима као дете са јагњетом, а повреду не задобише."},{"vNo":"23 ","txt":"И догоди се да пролажаху тако међу свим народом Нефијевим, и проповедаху јеванђеље Христово свом народу на лицу земаљском. И они се обратише Господу и ујединише са црквом Христовом, и тако народ тог покољења беше благословен у складу са речима Исусовим."},{"vNo":"24 ","txt":"А сад, на неко време ја, Мормон, завршавам казивање о томе."},{"vNo":"25 ","txt":"Гле, управо хтедох да запишем имена оних који никад неће смрт искусити, али Господ забрани. Нећу их, стога, записати, јер они су сакривени од света."},{"vNo":"26 ","txt":"Али гле, ја их видех и они ми послуживаху."},{"vNo":"27 ","txt":"И гле, биће они међу нејеврејима, а нејевреји их неће препознати."},{"vNo":"28 ","txt":"Биће они и међу Јеврејима, а Јевреји их неће препознати."},{"vNo":"29 ","txt":"И догодиће се, када Господ у мудрости својој буде сматрао погодним, да ће послуживати свим расејаним племенима Израеловим, и свим народима, коленима, језицима и људима, и многе душе од њих привести Исусу, да се испуни жеља њихова, а и због моћи Божје за уверавање, која је у њима."},{"vNo":"30 ","txt":"А они су као анђели Божји, и помоле ли се Оцу у име Исусово могу се показати било ком човеку ако им се учини да је то добро."},{"vNo":"31 ","txt":"Стога, велика и чудесна дела ће они извршити пре великог и наступајућег дана када сви људи свакако морају стати пред судијску столицу Христову;"},{"vNo":"32 ","txt":"Да, чак ће и међу нејеврејима извршити велико и чудесно дело, пре тог судњег дана."},{"vNo":"33 ","txt":"И кад бисте имали сва Света писма која дају извештај о свим чудесним делима Христовим, знали бисте, у складу са речима Христовим, да то сигурно мора доћи."},{"vNo":"34 ","txt":"И јао оном који не послуша речи Исусове, и оних које Он изабра и посла међу њих, јер ко год не прими речи Исусове и оних које Он посла, не прима Њега. Стога ни Он њих неће примити у последњи дан;"},{"vNo":"35 ","txt":"И било би им боље да се ни родили нису. Мислите ли, наиме, да можете поништити правду увређеног Бога, кога људи ногама погазише, да спасење може тако доћи?"},{"vNo":"36 ","txt":"А сад гле, док говорах о онима које Господ изабра, да, оној тројици која беху понесена на небеса, да не знам да ли од смртности беху очишћени за бесмртност –"},{"vNo":"37 ","txt":"Али гле, пошто записах, упитах Господа и Он ми објави да беше потребно да се изврши нека промена на телима њиховим, иначе би они морали смрт искусити;"},{"vNo":"38 ","txt":"Стога, да не би смрт искусили, беше извршена промена на телима њиховим, да не би осећали бол, ни жалост, осим због греха света."},{"vNo":"39 ","txt":"Ево, та промена није једнака оној која ће се догодити у последњи дан, али на њима беше извршена промена како Сотона не би имао моћ над њима, да их не би могао искушавати. И они су посвећени у телу, да буду свети, и да их моћи земаљске не могу задржати."},{"vNo":"40 ","txt":"И у том стању треба да остану све до суда Христовог. А у тај дан доживеће још већу промену и бити примљени у царство Очево да више не изађу, већ да на небесима вечно пребивају са Богом."}]}