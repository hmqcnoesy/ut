{"heading":"Нефијци се кају и остављају своје грехе – Мормон пише историју свога народа и проглашава им вечну реч – Израел ће се сакупити из свог дугог расејања. Око 22.–26. год. после Христа.","prevAbbr":"3-ne","prevNo":4,"nextAbbr":"3-ne","nextNo":6,"chapterTitle":"3. Нефи 5","verses":[{"vNo":"1 ","txt":"И ево, гле, не беше ни живе душе међу свим народом нефијским која и најмање сумњаше у речи свих светих пророка који беху говорили, јер знадоше да се оне свакако морају испунити."},{"vNo":"2 ","txt":"И знадоше да је потребно да Христ дође, због многих знакова који беху дати, у складу са речима пророка. А због онога што се већ беше догодило, знадоше да свакако мора да се све догоди у складу са оним што беше речено."},{"vNo":"3 ","txt":"Стога оставише све грехе своје и одвратности своје и курварства своја, и са свом марљивошћу служаху Богу и дању и ноћу."},{"vNo":"4 ","txt":"И ево, догоди се да кад они беху похватали све разбојнике, толико да не побеже ни један који не беше погубљен, бацише заробљенике своје у тамницу, и наредише да им се проповеда реч Божја. И сви који би се покајали за грехе своје и ушли у завет да неће више убијати, беху пуштени на слободу."},{"vNo":"5 ","txt":"Али сви они који не уђоше у завет, и који и даље у срцима својим имаху та тајна убиства, да, сви они који се нађоше да изговорише претње браћи својој, беху осуђени и по закону кажњени."},{"vNo":"6 ","txt":"И тако они окончаше све оне опаке, и тајне, и одвратне савезе због којих беше почињено толико опакости и толико убистава."},{"vNo":"7 ","txt":"И тако беше прошла двадесет и друга година, а и двадесет и трећа, и двадесет и четврта, и двадесет и пета. И тако беше прошло двадесет и пет година."},{"vNo":"8 ","txt":"И беху се десиле многе ствари, које би у очима неких биле велике и чудесне. Ипак, у овој књизи не могу бити све записане. Да, ова књига не може обухватити ни стоти део онога што беше учињено међу толиким народом током двадесет и пет година;"},{"vNo":"9 ","txt":"Али гле, постоје записи који садрже све поступке овог народа, а краћи али истинит извештај даде Нефи."},{"vNo":"10 ","txt":"Стога ја свој запис о овим догађајима израдих према запису Нефијевом, који беше урезан на плочама које се зову плоче Нефијеве."},{"vNo":"11 ","txt":"И гле, израђујем запис на плочама које израдих својим сопственим рукама."},{"vNo":"12 ","txt":"И гле, зовем се Мормон, назван по земљи Мормон, земљи у којој Алма успостави цркву међу народом, да, прву цркву која после преступа њиховог беше успостављена међу њима."},{"vNo":"13 ","txt":"Гле, ученик сам Исуса Христа, Сина Божјег. Он ме позва да прогласим реч Његову међу Његовим народом, да би могли имати вечни живот."},{"vNo":"14 ","txt":"И постаде потребно да ја, у складу са вољом Божјом, да би се молитве оних који одавде преминуше, који беху свети, испуниле у складу са вером њиховом, направим запис о ономе што беше учињено –"},{"vNo":"15 ","txt":"Да, мали запис о ономе што се догоди од времена када Лехи напусти Јерусалим, све до данашњег времена."},{"vNo":"16 ","txt":"Стога израђујем свој запис према извештајима које дадоше они који беху пре мене, све до почетка мога дана;"},{"vNo":"17 ","txt":"Израђујем, дакле, запис о ономе што видех својим сопственим очима."},{"vNo":"18 ","txt":"И знам да је запис који израђујем исправан и истинит запис. Ипак, много је тога што због језика нашег нисмо у стању да запишемо."},{"vNo":"19 ","txt":"А сад завршавам своје казивање, које је о мени самоме, и настављам да подносим свој извештај о ономе што беше пре мене."},{"vNo":"20 ","txt":"Ја сам Мормон, прави потомак Лехијев. Имам разлог да хвалим Бога свога и Спаситеља Исуса Христа, што Он изведе очеве наше из земље јерусалимске, (и нико то не зна осим Њега самога и оних које изведе из те земље) и што мени и моме народу даде толико познања на спасење душа наших."},{"vNo":"21 ","txt":"Заиста, благослови Он дом Јаковљев, и беше милостив потомству Јосифовом."},{"vNo":"22 ","txt":"И онолико колико деца Лехијева држаху заповести Његове, Он их благосиљаше и чињаше да напредују по речи Његовој."},{"vNo":"23 ","txt":"Да, и заиста Он ће поново привести остатак потомства Јосифовог познању Господа Бога њиховог."},{"vNo":"24 ","txt":"И засигурно, тако жив био Господ, сабраће Он са четири краја земаљска сав остатак потомства Јаковљевог, које је расејано по свом лицу земаљском."},{"vNo":"25 ","txt":"И пошто се заветова са свим домом Јаковљевим, тако ће се и завет којим се заветова дому Јаковљевим испунити у време од Њега одређено, за обнову свог дома Јаковљевог ка познању завета којим им се Он заветова."},{"vNo":"26 ","txt":"И тада ће они познати Откупитеља свога, који је Исус Христ, Син Божји, и тада ће са четири краја земаљска бити сабрани у земље своје, са којих беху расејани. Да, тако жив био Господ, биће тако. Амен."}]}