{"heading":"Исус излаже све од почетка до краја – Одојчад и деца говоре чудесне ствари које не могу бити записане – Они у Христовој Цркви имају све заједничко међу собом. Око 34. год. после Христа.","prevAbbr":"3-ne","prevNo":25,"nextAbbr":"3-ne","nextNo":27,"chapterTitle":"3. Нефи 26","verses":[{"vNo":"1 ","txt":"И ево, догоди се да када Исус то беше исприповедао, Он то изложи мноштву и све им образложи, и велико и мало."},{"vNo":"2 ","txt":"И Он рече: Ова Света писма која немате код себе, заповеди ми Отац да вам их дам, јер беше мудрост у Њему да се она предају будућим покољењима."},{"vNo":"3 ","txt":"И Он све образложи, и то од почетка па све до времена кад Он буде дошао у слави својој – да, и то све оно што ће доћи на лице земаљско, и то све док се састојци не отопе од жестоке врелине и земља не смота као свитак, а небеса и земља не прођу;"},{"vNo":"4 ","txt":"И чак до великог и последњег дана, када сви народи и сва колена и сва племена и језици стану пред Бога да им буде суђено по делима њиховим, била она добра или била зла –"},{"vNo":"5 ","txt":"Ако буду добра, на васкрсење у вечни живот, ако буду зла, на васкрсење за проклетство, који су упоредни, једни с једне а други с друге стране, у складу са милошћу и правдом и светошћу које су у Христу, који беше пре него што свет постаде."},{"vNo":"6 ","txt":"И ево, у овој књизи не може бити записан ни стоти део онога чему Исус заиста поучаваше народ;"},{"vNo":"7 ","txt":"Али гле, плоче Нефијеве садрже већи део онога чему Он поучаваше народ."},{"vNo":"8 ","txt":"А ја записах ово, што је мањи део онога чему Он поучаваше народ. А то записах у намери да то од нејевреја поново дође до овог народа, у складу са речима које Исус говораше."},{"vNo":"9 ","txt":"И кад они ово приме, а потребно је да најпре они то имају, да се искуша вера њихова, и поверују ли у то тада ће им се објавити нешто веће."},{"vNo":"10 ","txt":"А ако не поверују у то, тада ће им се ускратити оно веће, на осуду њихову."},{"vNo":"11 ","txt":"Гле, управо хтедох да то запишем, све што је урезано на плочама Нефијевим, али Господ ми то забрани, говорећи: Искушаћу веру свога народа."},{"vNo":"12 ","txt":"Стога ја, Мормон, пишем оно што ми Господ заповеди. И сада ја, Мормон, завршавам казивање своје и настављам да пишем оно што ми је заповеђено."},{"vNo":"13 ","txt":"Ја бих, стога, да видите да Господ заиста током три дана поучаваше народ, и после тога им се често показиваше, и хлеб често ломљаше, и благосиљаше га, и даваше им."},{"vNo":"14 ","txt":"И догоди се да Он поучаваше и послуживаше деци из мноштва о ком је реч, и Он одреши језике њихове, а она говораху очевима својим велике и чудесне ствари, и то веће од оних које Он откри народу. И Он одреши језике њихове да могу да говоре."},{"vNo":"15 ","txt":"И догоди се да пошто се Он беше успео на небо – други пут кад им се указа, и беше отишао Оцу, исцеливши све болесне њихове, и хроме њихове, и отворивши очи слепима њиховим и отчепивши уши глувима, и заиста учини свакојака оздрављења међу њима, и подигавши једног човека из мртвих, и беше им показао моћ своју, и беше се успео Оцу –"},{"vNo":"16 ","txt":"Гле, догоди се сутрадан да се мноштво скупи заједно и они видеше и чуше ту децу, да, чак одојчад отвараху уста своја и говараху чудесне ствари, а оно што говораху беше забрањено да ико запише."},{"vNo":"17 ","txt":"И догоди се да ученици које Исус беше изабрао почеше од тада па надаље да крсте и поучавају све оне који им долажаху. И сви они који беху крштени у име Исусово испунише се Светим Духом."},{"vNo":"18 ","txt":"И многи од њих видеше и чуше неизрециве ствари, што није дозвољено да буде записано."},{"vNo":"19 ","txt":"И они поучаваху и послуживаху једни другима, и све беше заједничко међу њима, сваки човек праведно поступаше са другима."},{"vNo":"20 ","txt":"И догоди се да чињаху све онако како им Исус беше заповедио."},{"vNo":"21 ","txt":"И они који беху крштени у име Исусово назваше се црквом Христовом."}]}