{"heading":"Покајник се крштава и прима у заједништво – Члановима цркве који се кају опрашта се – Састанци се воде моћу Светог Духа. Око 401.–421. год. после Христа.","prevAbbr":"moro","prevNo":5,"nextAbbr":"moro","nextNo":7,"chapterTitle":"Морони 6","verses":[{"vNo":"1 ","txt":"И ево, говорим о крштењу. Гле, старешине, свештеници и учитељи беху крштени, а не би се крстили ако не би уродили родом који доликује да покаже да су достојни тога."},{"vNo":"2 ","txt":"Нити примаху на крштење икога осим оних који долажаху срца скрушеног и духа раскајаног, и сведочаху цркви да се истински покајаше због свих греха својих."},{"vNo":"3 ","txt":"И нико не беше примљен на крштење осим оних који преузеше на себе име Христово, имајући одлучност да Му служе до краја."},{"vNo":"4 ","txt":"И пошто беху примљени на крштење, и моћу Светог Духа обузети и прочишћени, беху убројани међу народ цркве Христове. И имена њихова беху забележена, да би их се сећали и неговали добром речју Божјом, да би их одржали на правом путу, како би их стално држали буднима у молитви, ослањајући се једино на заслуге Христове, који беше творац и извршитељ вере њихове."},{"vNo":"5 ","txt":"А црква се често састајаше да посте и моле се и разговарају једни с другима о добробити душа њихових."},{"vNo":"6 ","txt":"И често се састајаху да би узимали хлеб и вино, у спомен на Господа Исуса."},{"vNo":"7 ","txt":"И строго гледаху да не буде безакоња међу њима. И ко год би се нашао да чини безакоње, а три сведока из цркве га осуде пред старешинама, и ако се не покају и не признају кривицу, имена њихова била би избрисана, и они не би били убројани међу народ Христов."},{"vNo":"8 ","txt":"Али, кад год се покају и затраже опроштај, са правом намером, било би им опроштено."},{"vNo":"9 ","txt":"А састанке своје црква вођаше по деловању Духа и моћу Светог Духа, јер моћ Светог Духа их вођаше било да проповедају, или да опомињу, или да се моле, или да понизно моле, или да певају. И тако би чинили."}]}