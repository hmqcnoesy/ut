{"heading":"Сви Нефијци и Ламанци се обраћају Господу – Све им је заједничко, изводе чуда и напредују у земљи – После два века, појављују се поделе, зла, лажне цркве и прогони – После три стотине година, и Нефијци и Ламанци су опаки – Амарон сакрива свете записе. Око 35.–321. год. после Христа.","sectionHeading":"Извештај о народу Нефијевом, према његовом запису.","prevAbbr":"3-ne","prevNo":30,"nextAbbr":"morm","nextNo":1,"chapterTitle":"4. Нефи 1","verses":[{"vNo":"1 ","txt":"И догоди се да прође тридесет и четврта година, а и тридесет и пета, и гле, ученици Христови беху основали цркву Христову у свим земљама унаоколо. И сви који им дођоше и истински се покајаше за грехе своје, беху крштени у име Исусово и, такође, примише Светог Духа."},{"vNo":"2 ","txt":"И догоди се тридесет и шесте године, сав народ беше обраћен Господу, по свом лицу земаљском, и Нефијци и Ламанци, и не беше сукоба и препирки међу њима, и сваки човек праведно поступаше са другима."},{"vNo":"3 ","txt":"И све имаху заједничко међу собом. Стога, не беше богатих и сиромашних, робова и слободних, већ сви посташе слободни и учесници у дару небеском."},{"vNo":"4 ","txt":"И догоди се да прође и тридесет и седма година, а у земљи и даље беше мир."},{"vNo":"5 ","txt":"А ученици Исусови оствариваху велика и чудесна дела, толико да исцељиваху болесне, и подизаху мртве, и чињаху да хроми проходају, и слепи да добију вид свој, а глуви да чују. И свакојака чуда извођаху међу децом човечјом, и ни по чему чуда не чињаху осим у име Исусово."},{"vNo":"6 ","txt":"И тако прође тридесет и осма година, а и тридесет и девета, и четрдесет и прва, и четрдесет и друга, да, све док не беше прошло четрдесет и девет година. И педест и прва такође, и педест и друга, да, све док не беше прошло педесет и девет година."},{"vNo":"7 ","txt":"И Господ учини да силно напредују земљи, да, толико да поново изградише градове тамо где градови беху изгорели."},{"vNo":"8 ","txt":"Да, чак учинише да се поново сагради онај велики град Зарахемла."},{"vNo":"9 ","txt":"Али беше много градова који беху потонули, и воде дођоше на место њихово. Стога ти градови не могаху бити обновљени."},{"vNo":"10 ","txt":"И ево, гле, догоди се да народ Нефијев поста јак и множаше се силно брзо, и поста силно наочит и пријатан народ."},{"vNo":"11 ","txt":"И жењаху се и удаваху, и беху благословени у складу са мноштвом обећања која им Господ беше дао."},{"vNo":"12 ","txt":"И не ходаху више по уредбама и обредима закона Мојсијевог, већ ходаху по заповестима које примише од Господа свога и Бога свога, настављајући у посту и молитви и често се састајући заједно, и да се моле и да слушају реч Господњу."},{"vNo":"13 ","txt":"И догоди се да не беше сукоба међу свим народом у целој земљи, већ се многа моћна чуда извођаху међу ученицима Исусовим."},{"vNo":"14 ","txt":"И догоди се да прође седамдесет и прва година, а и седамдесет и друга, да, и укратко, док не беше прошла седамдесет и девета година. Да, чак беше прошло сто година, а ученици Исусови које Он беше изабрао, сви беху отишли у рај Божји, осим оне тројице који су требали да остану. А уместо њих беху заређени други ученици. И такође, многи из тог покољења беху преминули."},{"vNo":"15 ","txt":"И догоди се да не беше сукоба у земљи, због љубави Божје која пребиваше у срцима људи."},{"vNo":"16 ","txt":"И не беше зависти, ни препирки, ни буна, ни курварстава, ни лажи, ни убистава, нити било каквих пожуда. И сигурно не могаше бити срећнијег народа међу свим народима које беше створила рука Божја."},{"vNo":"17 ","txt":"Не беше разбојника, ни убица, нити беше Ламанаца, нити било каквих „-аца“, већ беху они једно, деца Христова и баштиници царства Божјег."},{"vNo":"18 ","txt":"И како беху благословени! Јер Господ их благосиљаше у свим делима њиховим, да, штавише, беху благословени и напредни све док не прође сто и десет година. И тако прође прво покољење од Христа, и не беше сукоба у целој земљи."},{"vNo":"19 ","txt":"И догоди се да Нефи, онај који вођаше овај последњи запис, (а вођаше га на плочама Нефијевим) умре, а син његов Амос га вођаше уместо њега. И он га, такође, вођаше на плочама Нефијевим."},{"vNo":"20 ","txt":"А вођаше га осамдесет и четири године, и још увек беше мир у земљи, осим што се мањи део народа беше одметнуо од цркве и преузео на себе име Ламанаца. Стога опет поче бити Ламанаца у земљи."},{"vNo":"21 ","txt":"И догоди се да умре и Амос, (а беше то сто и деведесет и четири године од Христовог доласка) и син његов Амос вођаше запис уместо њега. И он га, такође, вођаше на плочама Нефијевим, а записан је и у књизи Нефијевој, а то је ова књига."},{"vNo":"22 ","txt":"И догоди се да беше прошло две стотине година. И цело друго покољење беше преминуло, осим мало њих."},{"vNo":"23 ","txt":"И ево, ја, Мормон, ја бих да знате да се људи беху намножили, толико да се проширише по свом лицу земаљском, и да се беху силно обогатили због напретка свог у Христу."},{"vNo":"24 ","txt":"И ево, те две стотине и прве године наступише међу њима они који се уздигоше у охолости, као што је ношење скупоцене одеће, и сваковрсног финог бисерја, и финих ствари овог света."},{"vNo":"25 ","txt":"И од тада па надаље добра њихова и иметак њихов не беху више заједнички међу њима."},{"vNo":"26 ","txt":"И почеше да се деле на сталеже, и почеше себи да граде цркве да би стицали добитак, и почеше да поричу истинску цркву Христову."},{"vNo":"27 ","txt":"И догоди се да када беше прошло две стотине и десет година беше много цркава у земљи. Да, беше много цркава које тврђаху да познају Христа, а ипак порицаху већи део јеванђеља Његовог, толико да прихватише свакојаку опакост, и оно што је свето послуживаху ономе коме то због недостојности беше забрањено."},{"vNo":"28 ","txt":"И та црква се силно увећа због безакоња и због моћи Сотоне који обузе срца њихова."},{"vNo":"29 ","txt":"А поред тога, беше још једна црква која порицаше Христа. И они прогањаху истинску цркву Христову, због понизности њихове и веровања њиховог у Христа, и презираху их због многих чуда која беху извршена међу њима."},{"vNo":"30 ","txt":"Применише они, стога, моћ и власт над ученицима Исусовим који са њима осташе, и у тамницу их бацише, али моћу речи Божје, која беше у њима, тамнице се распукоше надвоје, и они изађоше чинећи моћна чуда међу њима."},{"vNo":"31 ","txt":"Ипак, и упркос свим тим чудима, народ отврдну срца своја и настојаше да их убије, баш као што Јевреји у Јерусалиму настојаху да убију Исуса, по речи Његовој."},{"vNo":"32 ","txt":"И бацаху их у пећи ужарене, а они излажаху повреду не задобивши."},{"vNo":"33 ","txt":"И бацаху их, такође, у јаме са зверима дивљим, а они се играху са зверима дивљим као дете са јагњетом, и излажаху од њих повреду не задобивши."},{"vNo":"34 ","txt":"Ипак, народ отврдну срца своја, јер их многи свештеници и лажни пророци наведоше да саграде многе цркве и да чине свакојако безакоње. И они удараху народ Исусов, али народ Исусов им не узвраћаше. И тако, из године у годину, ишчезаваху у невери и опакости, све док не беше прошло две стотине и тридесет година."},{"vNo":"35 ","txt":"И догоди се да те године, да, две стотине тридест и прве године, дође до велике поделе у народу."},{"vNo":"36 ","txt":"И догоди се да се те године појави народ који се прозва Нефијцима, а беху они истински верници у Христа, а међу њима беше оних које Ламанци прозваше Јаковљевцима и Јосифовцима и Зорамцима;"},{"vNo":"37 ","txt":"Стога истински верници у Христа, и истински поштоваоци Христа, (међу којима беху три ученика Исусова који су требали да остану) беху названи Нефијцима и Јаковљевцима и Јосифовцима и Зорамцима."},{"vNo":"38 ","txt":"И догоди се да они који одбацише јеванђеље беху названи Ламанцима и Лемуиловцима и Исмаиловцима. А они не ишчезоше у невери, већ се самовољно побунише против јеванђеља Христовог, и поучаваху децу своју да не верују, као што очеви њихови, од почетка, ишчезаваху."},{"vNo":"39 ","txt":"А беше то због опакости и одвратности очева њихових, као што то беше у почетку. И беху они поучавани да мрзе децу Божју, као што Ламанци беху поучавани да мрзе децу Нефијеву од почетка."},{"vNo":"40 ","txt":"И догоди се да беше прошло две стотине и четрдесет и четири године, и такве беху прилике у народу. А опакији део народа ојача и постаде много бројнији него народ Божји."},{"vNo":"41 ","txt":"И они још увек настављаху да граде себи цркве, и украшаваху их свакојаким драгоценостима. И тако прође две стотине и педесет година, а и две стотине и шездесет година."},{"vNo":"42 ","txt":"И догоди се да опакији део народа поче поново оснивати тајне заклетве и савезе Гадијантонове."},{"vNo":"43 ","txt":"А и народ који беше назван народом Нефијевим поче се охолити у срцима својим због силно великог богатства свога, и посташе уображени као браћа њихова, Ламанци."},{"vNo":"44 ","txt":"И од тог времена ученици почеше да жале због греха света."},{"vNo":"45 ","txt":"И догоди се да када беше прошло три стотине година, и народ Нефијев и Ламанци беху постали силно опаки, једни као и други."},{"vNo":"46 ","txt":"И догоди се да се разбојници Гадијантонови проширише по свом лицу земаљском, и нико не беше праведан, осим ученика Исусових. А злато и сребро гомилаху у изобиљу, и трговаху у сваковрсној трговини."},{"vNo":"47 ","txt":"И догоди се да пошто беше прошло три стотине и пет година, (а народ и даље настављаше у опакости) Амос умре, а брат његов, Амарон, вођаше запис уместо њега."},{"vNo":"48 ","txt":"И догоди се да када беше прошло три стотине и двадесет година, Амарон, будући присиљен Светим Духом, сакри записе који беху свети – да, и то све свете записе који беху предавани с покољења на покољење, који беху свети – и то све до три стотине и двадесете године од доласка Христовог."},{"vNo":"49 ","txt":"И он их сакри за Господа како би поново могли доспети до остатка дома Јаковљевог, према пророштвима и обећањима Господњим. И тако се завршава запис Амаронов."}]}