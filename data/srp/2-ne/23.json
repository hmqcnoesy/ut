{"heading":"Уништење Вавилона је узор уништења код Другог доласка – То ће бити дан гнева и освете – Вавилон (свет) ће пасти заувек – Упоредити са Књигом пророка Исаије гл. 13. Око 559.–545. год. пре Христа.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2. Нефи 23","verses":[{"vNo":"1 ","txt":"Бреме Вавилона, које виде Исаија, син Амосов."},{"vNo":"2 ","txt":"Подигните заставу на гори високој, узвисите гласове ка њима, махните руком, да они могу ући на врата племићка."},{"vNo":"3 ","txt":"Заповедих посвећенима својим и позвах јунаке своје, јер срџба моја није на онима који се радују у величанству моме."},{"vNo":"4 ","txt":"Бука мноштва на горама као од силног народа, бука метежа царстава народа скупљених, Господ над војскама сакупља војску за битку."},{"vNo":"5 ","txt":"Долазе из земље далеке, с краја небеса, да, Господ и оруђа негодовања Његовог, да затре сву земљу."},{"vNo":"6 ","txt":"Јаучите, јер близу је дан Господњи, доћи ће као уништење од Свемогућег."},{"vNo":"7 ","txt":"Зато ће свака рука клонути, свако срце човечије растопиће се:"},{"vNo":"8 ","txt":"И плашиће се они, муке и боли обузеће их, чудиће се један другоме, лица ће им као пламенови бити."},{"vNo":"9 ","txt":"Гле, долази дан Господњи, окрутан са гневом и жестоком срџбом, да земљу у пустош постави, а грешнике из ње истребиће."},{"vNo":"10 ","txt":"Јер звезде небеске и сазвежђа њена неће давати светлост своју, помрачиће сунце излазећи, и месец неће пуштати светлост своју."},{"vNo":"11 ","txt":"И казнићу свет за зло, и опаке за безакоње њихово. Учинићу да дрскост охолих престане и надменост силних оборићу."},{"vNo":"12 ","txt":"Учинићу човека драгоценијим од финог злата, више од златне шипке офирске."},{"vNo":"13 ","txt":"Зато ћу потрести небеса, и земља ће се покренути са места свога, у гневу Господа над војскама, и у дан жестоке срџбе Његове."},{"vNo":"14 ","txt":"И биће попут срне прогоњене, и као овце које нико не сабира. И свако ће се свом народу вратити, и свако ће у своју земљу побећи."},{"vNo":"15 ","txt":"Свако ко је охол прободен ће бити, да, и свако ко се са опаким удружи од мача ће пасти."},{"vNo":"16 ","txt":"И децу ће им њихову пред очима смрскати, куће њихове биће опљачкане, а жене њихове осрамоћене."},{"vNo":"17 ","txt":"Гле, побунићу Миде против њих, који неће марити за сребро и злато, нити ће у њему уживати."},{"vNo":"18 ","txt":"И лукови њихови ће младиће смрскати. И неће се сажалити на плод утробе, очи њихове неће децу поштедети."},{"vNo":"19 ","txt":"И Вавилон, слава царстава, лепота величанства халдејског, биће као кад затре Бог Содом и Гомор."},{"vNo":"20 ","txt":"Никада више неће бити настањен, нити ће се ко настанити од покољења до покољења. Нити ће Арапин шатор тамо разапети, нити ће пастири почивати онде."},{"vNo":"21 ","txt":"Али ће звери пустињске почивати тамо, и куће њихове пуне ће бити створења тужних, и сове ће тамо боравити, и авети ће плесати онуда."},{"vNo":"22 ","txt":"И звери ће дивље са острва завијати по напуштеним кућама њиховим, и змајеви у дворима њиховим веселим. А близу је време његово, и дан његов се неће продужити, јер ћу га уништити брзо. Да, милостив ћу бити моме народу, али опаки ће страдати."}]}