{"heading":"Христ ће бити камен спотицања и стена саблазни – Тражите Господа, а не врачеве који пијучу – Ослоните се на закон и сведочанство да вас воде – Упоредити са Књигом пророка Исаије гл. 8. Око 559.–545. год. пре Христа.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"2. Нефи 18","verses":[{"vNo":"1 ","txt":"Поврх тога, реч ми Господња рече: Узми велики свитак папира, и напиши на њему пером човечијим: Maхeр-шалал-хаш-баз."},{"vNo":"2 ","txt":"И узех верне сведоке за запис, Урију свештеника, и Захарију сина Јеверелијиног."},{"vNo":"3 ","txt":"И приступих пророчици, а она затрудне и роди сина. Тада ми Господ рече: Надени му име: Махер-шалал-хаш-баз."},{"vNo":"4 ","txt":"Јер гле, пре него што дете научи да викне, оче мој, и мајко моја, однеће се благо дамаштанско и плен самаријски пред цара асирског."},{"vNo":"5 ","txt":"И још ми Господ прозбори говорећи:"},{"vNo":"6 ","txt":"Видећи да овај народ одбацује воде силоамске, које тихо теку, и радује се Ресину и сину Ремалијином,"},{"vNo":"7 ","txt":"Ево зато, гле, Господ ће навести на њих воде из реке, силне и велике, па и цара асирског и сву славу његову. И оне ће се излити из свих канала својих, и тећи преко свих обала својих."},{"vNo":"8 ","txt":"И проћи ће кроз Јуду, разлиће се и поплавити је, и доћи све до врата, а крила ће јој се раширити преко свеколике земље твоје, o Емануило."},{"vNo":"9 ","txt":"Удружите се, о ви народи, и бићете раскомадани, и приклоните ухо сви ви крајеви далеки. Наоружавајте се, и бићете раскомадани, наоружавајте се, и бићете раскомадани."},{"vNo":"10 ","txt":"Саветујте се, и биће узалуд, договарајте се, и неће се остварити, јер Бог је с нама."},{"vNo":"11 ","txt":"Јер Господ ми тако говораше руком снажном, и нареди ми да не идем путем овог народа, говорећи:"},{"vNo":"12 ","txt":"Не говорите, савез, свима којима ће људи говорити, савез, нити се плашите чега се они плаше, и не бојте се."},{"vNo":"13 ","txt":"Господа над војскама само посветите, и нека Он буде страх ваш, и нека Он буде бојазан ваша."},{"vNo":"14 ","txt":"И биће вам Он светилиште, а и камен спотицања, и стена саблазни за оба дома Израелова, замка и мрежа становницима јерусалимским."},{"vNo":"15 ","txt":"И спотаћи ће се многи међу њима и пашће, и разбити се, заплешће се и ухватиће се."},{"vNo":"16 ","txt":"Свежи сведочанство, запечати закон међу ученицима мојим."},{"vNo":"17 ","txt":"И чекаћу на Господа, који сакри лице своје од дома Јаковљевог, и тражићу Га."},{"vNo":"18 ","txt":"Гле, ја и деца коју ми Господ даде знаци смо и чудеса у Израелу од Господа над војскама, који пребива на гори Сиону."},{"vNo":"19 ","txt":"И када вам кажу: Тражите од оних који покојне духове знају, и од врачева који шапћу и мрмљају – не треба ли народ да тражи од Бога свога а не да од мртвих за живе чују?"},{"vNo":"20 ","txt":"Закон и сведочанство тражите, а не буду ли они по речи овој говорили, то је зато што нема светла у њима."},{"vNo":"21 ","txt":"И проћи ће кроз све то потуцајући се и гладујући. И догодиће се да када огладне, узнемириће се и проклети цара свога и Бога свога, и гледати нагоре."},{"vNo":"22 ","txt":"И гледаће по земљи и невољу видети, и таму, тешку замраченост, и у таму ће бити одведени."}]}