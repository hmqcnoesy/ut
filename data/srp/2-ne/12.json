{"heading":"Исаија види храм последњих дана, сабирање Израела, и хиљадугодишње суђење и мир – Охоли и опаки биће понижени код Другог доласка – Упоредити са Књигом пророка Исаије гл. 2. Око 559.–545. год. пре Христа.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2. Нефи 12","verses":[{"vNo":"1 ","txt":"Реч коју Исаија, син Амосов, виде о Јуди и Јерусалиму:"},{"vNo":"2 ","txt":"И догодиће се то у последње дане, када ће планина дома Господњег бити постављена на врх планина, и узвишена ће бити над бреговима, и сви народи ће се у њу уливати."},{"vNo":"3 ","txt":"И многа племена ће ићи и рећи: Дођите, и попнимо се на планину Господњу, до дома Бога Јаковљевог. И Он ће нас поучити путевима Његовим и ходаћемо стазама Његовим, јер ће из Сиона изаћи закон и из Јерусалима реч Господња."},{"vNo":"4 ","txt":"И судиће Он међу народима, и корити многа племена: и они ће прековати мачеве своје у раонике, и копља своја у српове – неће народ подизати мач против народа, нити ће више о ратовању учити."},{"vNo":"5 ","txt":"О, доме Јаковљев, дођите и ходајмо у светлости Господњој. Да, дођите, јер сви застранисте, сваки опаким путевима својим."},{"vNo":"6 ","txt":"Зато си, о Господе, оставио свој народ, дом Јаковљев, јер су испуњени са истока и слушају гатаре као Филистејци, и радују се деци туђинаца."},{"vNo":"7 ","txt":"Земља им је, такође, сребра и злата пуна, и благу им краја нема. Земља им је, такође, коња пуна, ни колима им краја нема."},{"vNo":"8 ","txt":"Земља њихова је, такође, идола пуна. Клањају се они делу руку својих, оном које њихови прсти начинише."},{"vNo":"9 ","txt":"И обичан човек се не клања, и човек велик се не понижава, зато му не праштај."},{"vNo":"10 ","txt":"О, опаки, уђите у стену, и сакријте се у прах, јер ће вас страх од Господа и слава величанства Његовог ударити."},{"vNo":"11 ","txt":"И догодиће се да ће надмени погледи људски бити понижени, и надменост људска ће се погнути, и сам ће Господ бити узвишен у тај дан."},{"vNo":"12 ","txt":"Јер дан Господа над војскама долази ускоро свим народима, да, сваком. Да, охолима и надменима, и свако ко се уздигне биће понижен."},{"vNo":"13 ","txt":"Да, и дан ће Господњи доћи свим кедровима ливанским, јер су високи и уздигнути, и свим храстовима васанским;"},{"vNo":"14 ","txt":"И свим горама високим, и свим бреговима, и свим племенима који су уздигнути, и свим народима;"},{"vNo":"15 ","txt":"И свакој кули високој, и сваком зиду утврђеном;"},{"vNo":"16 ","txt":"И свим лађама морским, и свим лађама тарсиским, и свим призорима угодним."},{"vNo":"17 ","txt":"И гордост човечја ће се погнути, и надменост људска јадна ће бити, и сам ће Господ бити узвишен у тај дан."},{"vNo":"18 ","txt":"И идоле ће Он сасвим уклонити."},{"vNo":"19 ","txt":"И ући ће они у рупе стена, и у пећине земаљске, јер ће страх од Господа на њих доћи и слава величанства Његовог удариће их, кад устане да потресе земљу страшно."},{"vNo":"20 ","txt":"У тај дан ће човек идоле своје од сребра и идоле своје од злата, које себи начини да им се клања, бацити кртицама и слепим мишевима;"},{"vNo":"21 ","txt":"Ући ће у шупљине стена и на врхове оштрих планина, јер ће страх од Господа доћи на њих и слава величанства Његовог удариће их, кад устане да потресе земљу, страшно."},{"vNo":"22 ","txt":"Престаните да се ослањате на човека, чији дах је у ноздрвама његовим, јер у чему је вредност његова?"}]}