{"heading":"Јуда и Јерусалим биће кажњени за своју непослушност – Господ заступа и суди свој народ – Кћери сионске су проклете и мучене због своје световности – Упоредити са Књигом пророка Исаије гл. 3. Око 559.–545. год. пре Христа.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2. Нефи 13","verses":[{"vNo":"1 ","txt":"Јер гле, Господ, Господ над војскама, одузима од Јерусалима, и од Јуде, сваку потпору и помоћ, пуну помоћ у хлебу и сву потпору у води –"},{"vNo":"2 ","txt":"Јунака, и војника, судију, и пророка, мудраца, и старешину;"},{"vNo":"3 ","txt":"Капетана педесеторице, и часног човека, и саветника, и врачара, и речитог говорника."},{"vNo":"4 ","txt":"И даћу им децу да буду принчеви њихови, и одојчад ће над њима владати."},{"vNo":"5 ","txt":"И људи ће бити угњетавани, један од другога, и сваки од ближњега свога. Дете ће се узохолити над старијим, и простак над часним."},{"vNo":"6 ","txt":"Кад човек дохвати брата свога у дому оца свога, и каже: Ти имаш одећу, буди владар наш, и нека уништење ово не дође под руку твоју –"},{"vNo":"7 ","txt":"У тај дан клеће се он, говорећи: Нећу да будем исцелитељ, јер у кући мојој нема ни хлеба ни одеће. Не чините ме владарем овог народа."},{"vNo":"8 ","txt":"Јер Јерусалим се руши, и Јуда пада, јер речи њихове и дела њихова беху против Господа, те пркосе погледу славе Његове."},{"vNo":"9 ","txt":"Израз лица њиховог сведок је против њих, и грех њихов проглашава једнаким оном у Содому, и не могу га сакрити. Јао душама њиховим, јер сами себе злом наградише!"},{"vNo":"10 ","txt":"Кажите праведницима да им је добро, јер ће се плодом дела својих хранити."},{"vNo":"11 ","txt":"Јао опакима јер ће страдати, јер ће награда руку њихових бити на њима!"},{"vNo":"12 ","txt":"И моме народу деца су тирани, и жене над њима владају. О, народе мој, који те воде заводе те и уништавају пут стаза твојих."},{"vNo":"13 ","txt":"Господ устаје да заступа, и устаје да суди народу."},{"vNo":"14 ","txt":"Господ ће доћи на суд са старешинама свога народа и са принчевима његовим, јер виноград уништисте и грабеж од сиромаха у кућама је вашим."},{"vNo":"15 ","txt":"Шта наумисте? Угњетавате мој народ, и сатирете лица сиромаха, говори Господ Бог над војскама."},{"vNo":"16 ","txt":"Још говори Господ: Зато што су кћери сионске надмене, и испруженог врата ходају намигујући очима, ситно корачају, и са гривнама на ногама звецкају –"},{"vNo":"17 ","txt":"Зато ће Господ крастама ударити теме кћери сионских, и откриће Господ голотињу њихову."},{"vNo":"18 ","txt":"У тај дан скинуће Господ накит са обуће њихове, и мрежице, и украсе као месец округле;"},{"vNo":"19 ","txt":"Ланчиће и наруквице, и копрене;"},{"vNo":"20 ","txt":"Шешире, и подвезице, и појасе, и стакалца мирисна, и наушнице;"},{"vNo":"21 ","txt":"Прстење, и носне украсе;"},{"vNo":"22 ","txt":"Свечане хаљине, и огртаче, и привесе, и шналице;"},{"vNo":"23 ","txt":"Огледала, и кошуљице, и капуљаче, и велове."},{"vNo":"24 ","txt":"И догодиће се, уместо слатког мириса биће смрад и уместо појаса, подеротина, и уместо плетеница, ћелавост, и уместо напрсњака, кострет припасан, огоретина уместо лепоте."},{"vNo":"25 ","txt":"Твоји ће људи од мача пасти и јунаци твоји у рату."},{"vNo":"26 ","txt":"И тужиће и жалиће врата његова и напуштен ће бити, и на тлу ће седети."}]}