{"heading":"Исаија говори месијански – Људи у тами видеће велико светло – Роди нам се дете – Он ће бити Кнез Мира и владаће на престолу Давидовом – Упоредити са Књигом пророка Исаије гл. 9. Око 559.–545. год. пре Христа.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2. Нефи 19","verses":[{"vNo":"1 ","txt":"Ипак, замраченост неће бити онаква каква беше у мучењу њеном, када у прво време он благо измучи земљу Завулонову, и земљу Нефталимову, и напослетку још теже се измучише путем ка Црвеном мору преко Јордана у Галилеји народа."},{"vNo":"2 ","txt":"Народ који у тами ходаше беше видео светлост велику. Они који у земљи сенке смрти бораве, њих светло обасја."},{"vNo":"3 ","txt":"Ти умножи народ, и увећа радост – пред тобом се они радују као о жетви што се радују, и као што се људи веселе када грабеж деле."},{"vNo":"4 ","txt":"Јер Ти сломи јарам терета његовог, и штап са плећа његових, шибу угњетача његовог."},{"vNo":"5 ","txt":"Јер свака битка ратникова је уз буку збуњујућу, и одећу у крв уваљану, али ова ће са паљевином и уље огњу бити."},{"vNo":"6 ","txt":"Јер нам се дете роди, син нам се даде и власт ће му бити на рамену, а име ће му бити: Дивни, Саветник, Бог Силни, Вечни Отац, Кнез Мира."},{"vNo":"7 ","txt":"Нема краја расту власти и мира, на престолу Давидовом, и у царству његовом да се уреди и утврди судом и правдом од сада, и заувек. Ревност Господа над војскама то ће учинити."},{"vNo":"8 ","txt":"Господ посла реч своју Јакову и она дође на Израел."},{"vNo":"9 ","txt":"И знаће сав народ, па и Јефрем и становници Самарије, који охоло и срца поноситог говоре:"},{"vNo":"10 ","txt":"Опеке падоше, али ћемо зидати каменом клесаним. Смокве нам сасекоше, али ћемо их кедрима заменити."},{"vNo":"11 ","txt":"Зато ће Господ подићи противнике Ресинове против њега, и удружити непријатеље његове;"},{"vNo":"12 ","txt":"Сиријце спреда а Филистејце отпозади. И прождераће они Израел устима отвореним. Упркос свему томе срџба се Његова не одврати, него је рука Његова још увек испружена."},{"vNo":"13 ","txt":"Јер се народ неће обратити Оном који га удара, нити тражи Господа над војскама."},{"vNo":"14 ","txt":"Зато ће Господ одсећи од Израела главу и реп, грану и рогоз у једном дану."},{"vNo":"15 ","txt":"Старешина, он је глава, а пророк који учи лажи, он је реп."},{"vNo":"16 ","txt":"Јер вође овог народа наводе их да греше, а они који су вођени уништени су."},{"vNo":"17 ","txt":"Зато се Господ неће радовати младићима њиховим, нити ће милости имати према сирочади и удовицама њиховим, јер је сваки од њих лицемер и зликовац, а свака уста будалаштине говоре. Упркос свему томе срџба се Његова не одврати, него је рука Његова још увек испружена."},{"vNo":"18 ","txt":"Јер опакост гори попут огња, прождреће драч и трње, и запалити густе шуме, и они ће се попети као што се дим уздиже."},{"vNo":"19 ","txt":"Од гнева Господа над војскама земља се замрачи и народ ће бити као уље огњу, нико неће поштедети брата свога."},{"vNo":"20 ","txt":"И грабиће с десне стране и бити гладан, и јешће с леве стране и неће се наситити. Сваки ће јести месо мишице своје –"},{"vNo":"21 ","txt":"Манасија Јефрема и Јефрем Манасију. Заједно ће бити против Јуде. Упркос свему томе срџба се Његова не одврати, него је рука Његова још увек испружена."}]}