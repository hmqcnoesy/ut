{"heading":"Многе лажне цркве биће изграђене у последње дане – Оне ће учити лажне, ништавне, и безумне науке – Отпадништво ће обиловати због лажних учитеља – Ђаво ће беснети у срцима људи – Он ће учити сваковрсна лажна учења. Око 559.–545. год. пре Христа.","prevAbbr":"2-ne","prevNo":27,"nextAbbr":"2-ne","nextNo":29,"chapterTitle":"2. Нефи 28","verses":[{"vNo":"1 ","txt":"И ево, гле, браћо моја, говорах вам како ме Дух присили. Стога, знам да се то свакако мора догодити."},{"vNo":"2 ","txt":"А оно што ће из књиге бити записано, биће од велике вредности деци човечјој, а посебно потомству нашем које је остатак дома Израеловог."},{"vNo":"3 ","txt":"Јер ће се догодити у тај дан да ће цркве које су изграђене, а не за Господа, рећи једна другој: Гле, ја, ја сам Господња; и друге ће рећи: Ја, ја сам Господња. И овако ће говорити свако ко цркве сагради, а не за Господа –"},{"vNo":"4 ","txt":"И препираће се оне међусобно, и свештеници њихови ће се препирати међусобно, и поучаваће ученошћу својом, и порицати Светог Духа, који подстицај даје."},{"vNo":"5 ","txt":"И поричу они моћ Бога, Свеца Израеловог, и говоре народу: Послушајте нас и нашу поуку чујте, јер гле, нема данас Бога, јер Господ и Откупитељ доврши дело своје и моћ своју даде људима."},{"vNo":"6 ","txt":"Гле, послушајте поуку моју, кажу ли вам да има чудо што га рука Господња изведе, не верујте, јер данас Он није Бог чуда, доврши Он дело своје."},{"vNo":"7 ","txt":"Да, и биће много оних који ће рећи: Једите, пијте, и веселите се, јер сутра ћемо умрети, и биће нам добро."},{"vNo":"8 ","txt":"И биће много оних који ће рећи: Једите, пијте, и веселите се, па ипак, Бога се плашите – оправдаће починимо ли мали грех. Да, лажите мало, искористите другог због речи његових, јаму своме ближњем ископај, нема у томе зла, и све то чини јер сутра ћемо умрети. А будемо ли криви, Бог ће нас ишибати мало и на крају ћемо бити спашени у царству Божјем."},{"vNo":"9 ","txt":"Да, и биће много оних који ће поучавати овако, лажна, ништавна и безумна учења, и биће надути у срцима својим, и настојаће да дубоко сакрију намере своје од Господа, и дела ће њихова бити у тами."},{"vNo":"10 ","txt":"И крв ће светаца са земље викати против њих."},{"vNo":"11 ","txt":"Да, сви они с пута скренуше, сви се они искварише."},{"vNo":"12 ","txt":"Због охолости, због учитеља лажних, и учења лажних, цркве њихове се искварише, и цркве им се узнесоше; због охолости се они надуше."},{"vNo":"13 ","txt":"Сиромашне поткрадају због светилишта својих скупоцених, сиромашне поткрадају ради скупоцености одеће своје, и прогоне кротке и сиромашне у срцу, јер се у охолости својој надуше."},{"vNo":"14 ","txt":"Укочене вратове држе и главе забачене, да, и због охолости, и опакости, и одвратности, и курварства, застранише сви осим неколико њих, који су понизни следбеници Христови. Ипак, заводе их тако да често греше јер их уче правилима људским."},{"vNo":"15 ","txt":"О, мудри и учени и богати, који су надути у охолости срца својих, и сви који лажна учења проповедају, и сви они који курварства чине и изопачују прави пут Господњи, јао, јао, јао њима, говори Господ Бог Свемогући, јер ће бити у пакао сурвани!"},{"vNo":"16 ","txt":"Јао онима који одбијају праведне низашта и руже оно што је добро, и говоре да је безвредно! Јер ће доћи дан када ће Господ Бог нагло походити становнике земаљске. И у тај дан када потпуно сазру у безакоњу страдаће."},{"vNo":"17 ","txt":"Али гле, покају ли се становници земаљски од опакости и одвратности своје, неће бити уништени, говори Господ над војскама."},{"vNo":"18 ","txt":"Али гле, та велика и одвратна црква, курва целе земље, мора пасти на земљу, и пад њен мора бити велик."},{"vNo":"19 ","txt":"Јер царство ђаволово мора се уздрмати, а они што му припадају морају се свакако подстаћи на покајање, или ће их ђаво шчепати својим вечним ланцима и биће на срџбу подстакнути и страдаће."},{"vNo":"20 ","txt":"Јер гле, тога дана он ће беснети у срцима деце човечје и подстицати их на срџбу против оног што је добро."},{"vNo":"21 ","txt":"И друге ће умирити, и уљуљкати их у сигурности телесној, те ће они говорити: Све је добро у Сиону, да, напредује Сион, све је добро – и тако ђаво вара душе њихове и одводи их сигурно доле у пакао."},{"vNo":"22 ","txt":"И гле, друге он обмањује и говори им да пакла нема, и каже им: Ја нисам ђаво, јер га нема – и тако им у уши њихове шапће док их не шчепа страшним ланцима својим, од којих нема избављења."},{"vNo":"23 ","txt":"Да, смрт ће их шчепати, и пакао. И смрт, и пакао и ђаво, и све што они зграбе морају стати пред престо Божји, и биће им суђено по делима њиховим, одакле морају поћи на место за њих припремљено, и то у језеро огњено и сумпорно, које је мучење бескрајно."},{"vNo":"24 ","txt":"Зато, јао да буде оном коме је лагодно у Сиону!"},{"vNo":"25 ","txt":"Јао да буде оном који виче: Све је добро!"},{"vNo":"26 ","txt":"Да, јао да буде оном који прописе људске слуша, и пориче моћ Божју, и дар Светог Духа!"},{"vNo":"27 ","txt":"Да, јао да буде оном који говори: Примили смо и више нам не треба!"},{"vNo":"28 ","txt":"И укратко, јао свима онима који дрхте и љуте се због истине Божје! Јер гле, онај који је на стени сазидан са радошћу је прима, а онај који је на песковитом темељу сазидан стрепи да не падне."},{"vNo":"29 ","txt":"Јао да буде оном који ће рећи: Примисмо реч Божју, и не треба нам више речи Божје, јер имамо доста!"},{"vNo":"30 ","txt":"Јер гле, овако говори Господ Бог: Даћу деци човечјој редак по редак, пропис за прописом, мало овде мало онде, и благословени су они који слушају прописе моје и приклањају ухо савету моме, јер ће мудрост научити. Јер оном који прима даћу још, а од оних који ће рећи, имамо довољно, од њих ће се одузети и оно што имају."},{"vNo":"31 ","txt":"Проклет је онај који уздање своје ослања на човека, или се ослања на мишицу телесну, или слуша прописе људске, осим ако су прописи њихови дати моћу Светог Духа."},{"vNo":"32 ","txt":"Јао да буде нејеврејима, говори Господ Бог над војскама! Јер, мада из дана у дан пружам ка њима руку своју, они ће ме се одрећи. Ипак, бићу им милостив, говори Господ Бог, покају ли се и к мени дођу, јер моја је рука испружена цео дан, говори Господ Бог над војскама."}]}