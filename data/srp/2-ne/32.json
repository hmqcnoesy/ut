{"heading":"Анђели говоре моћу Светог Духа – Људи се морају молити и сами стећи знање од Светог Духа. Око 559.–545. год. пре Христа.","prevAbbr":"2-ne","prevNo":31,"nextAbbr":"2-ne","nextNo":33,"chapterTitle":"2. Нефи 32","verses":[{"vNo":"1 ","txt":"И ево, гле, љубљена браћо моја, претпостављам да пребирате нешто у срцима својим о ономе што вам је чинити пошто уђосте на тај пут. Али, гле, зашто пребирате о томе у срцима својим?"},{"vNo":"2 ","txt":"Не сећате ли се да вам рекох да када примите Светог Духа анђеоским језиком можете говорити? И ево, како анђеоским језиком можете говорити, осим по Светом Духу?"},{"vNo":"3 ","txt":"Анђели говоре моћу Светог Духа. Они, дакле, говоре речи Христове. Стога вам рекох: гостите се речима Христовим, јер гле, речи Христове ће вам рећи све што треба да чините."},{"vNo":"4 ","txt":"Дакле, сада, пошто вам рекох ове речи, не будете ли их могли разумети биће то зато што не иштете, нити куцате. Стога, нисте на светло изведени, него морате страдати у тами."},{"vNo":"5 ","txt":"Јер гле, опет, кажем вам да уђете ли на пут и примите Светог Духа, показаће вам све што вам је чинити."},{"vNo":"6 ","txt":"Гле, ово је учење Христово и неће бити дато више учења све док вам се Он не објави у телу. А када вам се објави у телу, оно што ће вам рећи настојте да чините."},{"vNo":"7 ","txt":"И ево, ја, Нефи, не могу рећи више. Дух спречава моје казивање, и остаје ми да жалим због невере и опакости и незнања и тврдоглавости људи, јер неће знање да траже, нити разумеју велико познање када им се оно даје у јасноћи, и то јасно колико то реч може бити."},{"vNo":"8 ","txt":"И ево, љубљена браћо моја, опажам да још увек пребирате у срцима својим, и жалости ме што морам да говорим о овоме. Јер будете ли послушали Духа који човека учи да се моли, знаћете да морате да се молите, јер зао дух не учи човека да се моли него га учи да не сме да се моли."},{"vNo":"9 ","txt":"Али гле, кажем вам да се морате увек молити и не клонути, да ништа не смете извршавати за Господа уколико се прво не помолите Оцу у име Христово, да вам посвети чин ваш, да чин ваш може бити за добробит душе ваше."}]}