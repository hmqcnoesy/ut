{"heading":"Стабљика Јесејева (Христ) судиће у праведности – Знање о Богу прекриће земљу током хиљадугодишњице – Господ ће подићи барјак и сабрати Израел – Упоредити са Књигом пророка Исаије гл. 11. Око 559.–545. год. пре Христа.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"2. Нефи 21","verses":[{"vNo":"1 ","txt":"И изаћи ће шибљика из стабљике Јесејеве, и изданак из корена његовог изникнуће."},{"vNo":"2 ","txt":"И Дух Господњи почиваће на Њему, дух мудрости и разумевања, дух савета и силе, дух знања и страха од Господа."},{"vNo":"3 ","txt":"И учиниће Га брзим да разуме у страху од Господа, и неће по виђењу очију својих судити, нити ће по слушању ушију својих корити."},{"vNo":"4 ","txt":"Него ће праведношћу сиромашнима судити, и кротке на земљи по правди корити; и удариће земљу прутом уста својих, а дахом усана својих зле ће погубити."},{"vNo":"5 ","txt":"И праведност ће бити појас бедара Његових, и верност појас бокова Његових."},{"vNo":"6 ","txt":"И вук ће са јагњетом боравити, и леопард ће са јаретом лежати, и теле и лавић и товљеник заједно ће бити, и мало дете водиће их."},{"vNo":"7 ","txt":"И крава и медведица заједно ће пасти, младунчад њихова лежаће заједно, а лав ће јести сламу као во."},{"vNo":"8 ","txt":"И дојенче ће се играти над рупом аспидином, а дете од сисе одбијено завлачиће руку своју у јаму змије отровнице."},{"vNo":"9 ","txt":"Неће они повређивати нити уништавати на свој светој гори мојој, јер ће земља бити пуна познања о Господу, као море што је воде пуно."},{"vNo":"10 ","txt":"И у тај дан ће корен Јесејев, који ће бити барјак народима, нејевреји тражити и покој Његов биће славан."},{"vNo":"11 ","txt":"И догодиће се у тај дан, да ће Господ опет пружити руку своју да по други пут поврати остатак свога народа, оне што из Асира остану, и из Египта, и из Патроса, и из Етиопске, и из Елама, и из Сенара, и из Емата, и са острва морских."},{"vNo":"12 ","txt":"И подићи ће барјак народима, и сабраће прогнане Израелове, и скупити изгнанике из Јуде са четири краја земаљска."},{"vNo":"13 ","txt":"Зависти Јефремове ће такође нестати, и противници Јудини биће искључени. Јефрем неће Јуди завидети, и Јуда неће Јефрему злобити."},{"vNo":"14 ","txt":"Али ће слетати на рамена Филистејаца ка западу, заједно ће пленити оне са истока, пружаће руке своје на Едом и Моав, а деца Амонова биће им покорни."},{"vNo":"15 ","txt":"И Господ ће сасвим уништити залив мора eгипатског, и силним ветром својим замахнуће руком преко реке, и удариће је на седам кракова, и учинити да људи могу суве обуће прећи."},{"vNo":"16 ","txt":"И биће пут за остатак његовог народа, који остане из Асира, као што беше Израелу у дан када изађе из земље египатске."}]}