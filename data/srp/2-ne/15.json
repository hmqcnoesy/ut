{"heading":"Господњи виноград (Израел) опустеће, а Његов народ биће расејан – Јао ће доћи на њих у њиховом стању отпадништва и расејања – Господ ће подићи барјак и сабрати Израел – Упоредити са Књигом пророка Исаије гл. 5. Око 559.–545. год. пре Христа.","prevAbbr":"2-ne","prevNo":14,"nextAbbr":"2-ne","nextNo":16,"chapterTitle":"2. Нефи 15","verses":[{"vNo":"1 ","txt":"И запеваћу тада драгом своме песму драгога свога, о винограду његовом. Драги мој има виноград на брежуљку родном."},{"vNo":"2 ","txt":"И огради га, и склони камење из њега, и засади га лозом племенитом, и сазида кулу усред њега, а и пресу за цеђење. И почека да роди грожђе, а оно дивље грожђе донесе."},{"vNo":"3 ","txt":"И ево, о становници јерусалимски, и људи из Јуде, просудите, молим вас, између мене и винограда мога."},{"vNo":"4 ","txt":"Шта је још требало учинити винограду моме што не учиних? Стога, кад очекивах да грожђе роди зашто дивље грожђе изроди."},{"vNo":"5 ","txt":"И ево, гле, рећи ћу вам шта ћу учинити винограду своме – Уклонићу му ограду, да га опустоше и зид ћу му развалити да га изгазе."},{"vNo":"6 ","txt":"И опустошићу га. Неће се резати ни копати, него ће у драч и трње зарасти. И заповедићу уз то облацима да га кишом не квасе."},{"vNo":"7 ","txt":"Јер виноград Господа над војскама је дом Израелов, и људи Јуде су мили засад његов. И Он се надаше правичности, а гле, угњетавање. И праведности, али гле, вапај."},{"vNo":"8 ","txt":"Јао онима који кућу кући примичу, док места не буде, да сами остану посред земље!"},{"vNo":"9 ","txt":"У уши, моје рече Господ над војскама, заиста ће многе куће опустети, и велики и лепи градови без становника ће остати."},{"vNo":"10 ","txt":"Да, десет рала винограда донеће један ват, и гомер семена даће ефу."},{"vNo":"11 ","txt":"Јао онима који рано ујутро устају да жестоко пиће траже, и до ноћи остају, а вино их распаљује!"},{"vNo":"12 ","txt":"И харфа, и лутња, бубањ, и фрула, и вино су на забавама њиховим. Али не гледају они дело Господње, нити маре за дело руку Његових."},{"vNo":"13 ","txt":"Зато се мој народ у ропство одводи, јер знања немају, а поштовани људи њихови изгладнеше, и мноштво њихово од жеђи усахну."},{"vNo":"14 ","txt":"Зато се пакао увећа и уста своја прекомерно отвори, а слава њихова, и мноштво њихово, и раскош њихова, и онај који се весели, у њега ће сићи."},{"vNo":"15 ","txt":"И погнуће се човек обичан, и моћан ће се понизити, и очи надменог понизиће се."},{"vNo":"16 ","txt":"Али Господ над војскама судом ће бити узвишен, и Бог који је свет у праведности ће бити посвећен."},{"vNo":"17 ","txt":"И јагањци ће пасти по свом обичају, и пуста места угојених странци ће јести."},{"vNo":"18 ","txt":"Јао онима који вуку безакоње конопцима таштине, и грех као ужетом колским;"},{"vNo":"19 ","txt":"Који говоре: Нека пожури, убрза дело своје, да га можемо видети. И нека се приближи и дође савет Свеца Израеловог, да га можемо познати."},{"vNo":"20 ","txt":"Јао онима који зло добрим називају, а добро злим, који од таме светлост праве, а од светлости таму, који од горког слатко чине, а од слатког горко!"},{"vNo":"21 ","txt":"Јао мудрима у сопственим очима и разборитима по сопственом мишљењу."},{"vNo":"22 ","txt":"Јао онима који су јаки да вино пију, и јунаци су у мешању пића жестоког;"},{"vNo":"23 ","txt":"Онима који за награду опаке правдају, и праведност праведнима ускраћују!"},{"vNo":"24 ","txt":"Зато, као што огањ прождире стрњику, и пламен плеву обузима, корен ће њихов бити трулеж, а цветови њихови ће попут праха узлетети, јер одбацише закон Господа над војскама, и презреше реч Свеца Израеловог."},{"vNo":"25 ","txt":"Зато се распали срџба Господња против његовог народа, и Он испружи на њих руку своју, и удари их. И горе се потресоше, и телеса њихова по улицама су раскомадана. Упркос свему томе срџба се Његова не одврати, него је рука Његова још испружена."},{"vNo":"26 ","txt":"И подићи ће Он барјак народима далеким, и зазвиждаће им с краја земље. И гле, доћи ће они брзо и хитро. Неће бити међу њима умора ни спотицања."},{"vNo":"27 ","txt":"Нико неће ни дремати ни спавати, нити ће појас бокова њихових распасан бити, нити ће ремен обуће њихове покидан бити;"},{"vNo":"28 ","txt":"Стреле ће им оштре бити, и сви лукови њихови запети, и копита коња њихових попут кремена ће бити, а точкови њихови као вихор, рика њихова као у лава."},{"vNo":"29 ","txt":"И рикаће они као млади лавови. Да, рикаће и уграбити плен и однети га безбедно, и нико га избавити неће."},{"vNo":"30 ","txt":"И у тај дан рикаће они на њих као што море хучи. И погледају ли земљу, гле, тама и туга, и светлост помрачена на небесима њеним."}]}