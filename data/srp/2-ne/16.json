{"heading":"Исаија види Господа – Исаијини греси су опроштени – Он је позван да пророкује – Он пророкује о одбијању Христових учења од стране Јевреја – Остатак ће се вратити – Упоредити са Књигом пророка Исаије гл. 6. Око 559.–545. год. пре Христа.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2. Нефи 16","verses":[{"vNo":"1 ","txt":"У оној години када цар Озија умре, видех ја и Господа како седи на престолу, високом и уздигнутом, и скут Његов испуњаваше храм."},{"vNo":"2 ","txt":"Изнад њега серафими стајаху. Сваки имаше шест крила, са два заклањаше лице своје, и са два покриваше ноге своје, а са два леташе."},{"vNo":"3 ","txt":"И викаху један другом, и говораху: Свет, свет, свет је Господ над војскама. Сва земља је пуна славе Његове."},{"vNo":"4 ","txt":"И задрмаше се прагови на вратима од гласа којим викаху, и дом се димом напуни."},{"vNo":"5 ","txt":"Тад рекох: Јао мени! Јер пропадох, јер сам човек нечистих усана и боравим усред народа нечистих усана, јер очи моје цара видеше, Господа над војскама."},{"vNo":"6 ","txt":"Тад долете један од серафима к мени, држећи живи угљен у руци својој, који узе клештима са олтара."},{"vNo":"7 ","txt":"И принесе га на уста моја, и рече: ево, додирну ово усне твоје и одузима се безакоње твоје, и грех твој очисти се."},{"vNo":"8 ","txt":"Такође, чух глас Господњи, који говори: Кога да пошаљем, и ко ће нам ићи? Тада рекох: ево ме, пошаљи мене."},{"vNo":"9 ","txt":"И Он рече: Иди и реци овом народу – заиста послушајте, али они не разумеше и заиста гледајте, али они не познаше."},{"vNo":"10 ","txt":"Учини да одебља срце овом народу, и уши да им отежају, и очи им затвори – да не виде очима својим, и не чују ушима својим, и не разумеју срцем својим, и не обрате се и не исцеле."},{"vNo":"11 ","txt":"Тад рекох: Господе, докле? А Он рече: Док градови не опусте, без становника остану, и куће без људи, и земља док потпуно не опусти;"},{"vNo":"12 ","txt":"И Господ удаљи људе далеко, јер ће бити велико пустошење посред земље."},{"vNo":"13 ","txt":"Али, ипак ће бити једна десетина, и они ће се вратити и биће поједени као липа и као храст чија је срж у њима када одбаце лишће своје. Тако ће свето семе бити срж њихова."}]}