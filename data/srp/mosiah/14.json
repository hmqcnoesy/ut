{"heading":"Исаија говори месијански – Износе се Месијино понижење и патње – Он предаје своју душу као принос за грех и посредује за преступнике – Упоредити са Књигом пророка Исаије гл. 53. Око 148. год. пре Христа.","prevAbbr":"mosiah","prevNo":13,"nextAbbr":"mosiah","nextNo":15,"chapterTitle":"Мосија 14","verses":[{"vNo":"1 ","txt":"Да, не каже ли и Исаија: Ко поверова приповедању нашем, и мишица Господња коме се откри?"},{"vNo":"2 ","txt":"Јер изнићи ће пред Њим као младица ломна и као корен из земље суве. Нема обличја нити привлачности у Њему и видећемо, нема лепоте ради које бисмо Га пожелели."},{"vNo":"3 ","txt":"Презрен беше и одбачен од људи, Човек бола и са тугом упознат, а ми као да скривасмо лица своја од Њега; презрен беше, а ми Га не поштовасмо."},{"vNo":"4 ","txt":"Зацело поднесе туге наше и боли наше понесе, а ми држасмо да Га Бог удара и мучи."},{"vNo":"5 ","txt":"Али Он за наше преступе рањен беше, за наша безакоња избијен беше; казна беше на Њему нашега мира ради, и ранама Његовим ми смо исцељени."},{"vNo":"6 ","txt":"Сви ми, као овце, застранисмо, свако се окрену путу своме, а Господ на Њега обори безакоња свих нас."},{"vNo":"7 ","txt":"Угњетаван беше и мучен, али не отвори уста своја. Као јагње на клање беше одведен и као што је овца нема пред стригачем својим, тако Он не отвори уста своја."},{"vNo":"8 ","txt":"Тамница и суд Му беху одузети и ко ће прогласити покољење Његово? Јер из земље живих искључен беше, за преступе мога народа ударен беше."},{"vNo":"9 ","txt":"И одредише му гроб са опакима, и са богатима у смрти Његовој, мада не учини зло, нити се превара нађе у устима Његовим."},{"vNo":"10 ","txt":"Ипак, Господу се свиде да Га рани, на муке Га стави. Кад положи душу Његову у принос за грех, видеће потомство своје, продужиће дане своје и радост ће Господња у руци Његовој успевати."},{"vNo":"11 ","txt":"Видеће патњу душе своје и биће задовољан; праведни слуга мој оправдаће многе познањем његовим јер ће Он понети безакоња њихова."},{"vNo":"12 ","txt":"Доделићу Му, стога, део са великима и са силнима ће плен делити, јер је смрти излио душу своју, а беше убројан међу преступнике и грехе многих беше понео и за преступнике посредоваше."}]}