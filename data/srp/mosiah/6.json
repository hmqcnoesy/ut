{"heading":"Цар Венијамин записује имена људи и одређује свештенике да их поучавају – Мосија влада као праведан цар. Око 124.–121. год. пре Христа.","prevAbbr":"mosiah","prevNo":5,"nextAbbr":"mosiah","nextNo":7,"chapterTitle":"Мосија 6","verses":[{"vNo":"1 ","txt":"А ево, цар Венијамин мишљаше да је потребно, да пошто заврши казивање свом народу, узме имена свих оних који беху ушли у завет са Богом да ће држати заповести Његове."},{"vNo":"2 ","txt":"И догоди се да не беше ни једне душе, осим мале деце, која не беше ушла у завет и преузела на себе име Христово."},{"vNo":"3 ","txt":"И опет, догоди се да када цар Венијамин заврши све ово и посвети сина свог Мосију да буде владар и цар његовог народа и беше му предао све дужности које се односе на царство, и беше, такође, одредио свештенике да поучавају народ да би тако могли чути и упознати заповести Божје, и да би их подстакао да се сете заклетве коју беху положили, отпусти мноштво, а они се, свако са својом породицом, вратише кућама својим."},{"vNo":"4 ","txt":"И Мосија поче владати уместо оца свога, а поче владати у својој тридесетој години, што беше укупно око четири стотине седамдесет и шест година од времена када Лехи напусти Јерусалим."},{"vNo":"5 ","txt":"А цар Венијамин поживе још три године и умре."},{"vNo":"6 ","txt":"И догоди се да цар Мосија ходаше путевима Господњим и држаше се судова Његових и уредаба Његових, и држаше заповести Његове у свему што му Он заповеди."},{"vNo":"7 ","txt":"И цар Мосија нареди да његов народ обрађује земљу. А и он сам земљу обрађиваше како не би био терет свом народу, да би чинио у складу са оним што отац његов чињаше у свему. И не беше никаквог сукоба међу свим његовим народом током три године."}]}