{"heading":"Потомци Мулекови у Зарахемли постају Нефијци – Они сазнају за народ Алмин и Зенифов – Алма крсти Лимхија и сав његов народ – Мосија овлашћује Алму да организује Божју цркву. Око 120. год. пре Христа.","prevAbbr":"mosiah","prevNo":24,"nextAbbr":"mosiah","nextNo":26,"chapterTitle":"Мосија 25","verses":[{"vNo":"1 ","txt":"И ево, цар Мосија нареди да се сав народ окупи заједно."},{"vNo":"2 ","txt":"Ево, не беше много деце Нефијеве, или толико много оних који беху потомци Нефијеви, колико беше народа Зарахемлиног, који беше потомак Мулеков, и оних који са њим дођоше у дивљину."},{"vNo":"3 ","txt":"И не беше толико много народа Нефијевог и народа Зарахемлиног колико беше Ламанаца. Да, они не беху ни упола толико бројни."},{"vNo":"4 ","txt":"И ево, сав народ Нефијев се окупи заједно, а и народ Зарахемлин, и скупише се у две групе."},{"vNo":"5 ","txt":"И догоди се да Мосија читаше и нареди да се записи Зенифови читају његовом народу. Да, он читаше запис о народу Зенифовом од времена када напустише земљу Зарахемлу до времена кад се поново вратише."},{"vNo":"6 ","txt":"А читаше и извештај Алмин и браће његове, и о свим невољама њиховим од времена кад напустише земљу Зарахемлу до времена кад се поново вратише."},{"vNo":"7 ","txt":"И ево, кад Мосија заврши читање записа, његов народ који остаде у земљи обузе чуђење и дивљење."},{"vNo":"8 ","txt":"Они, наиме, не знадоше шта да мисле, јер док гледаху оне који беху избављени из сужањства испунише се силно великом радошћу."},{"vNo":"9 ","txt":"А опет, када помислише на браћу своју коју Ламанци погубише, испунише се тугом и тако пролише многе сузе жалоснице."},{"vNo":"10 ","txt":"И опет, када помислише на непосредну доброту Божју, и моћ Његову у избављењу Алме и браће његове из руку Ламанаца и из сужањства, подигоше гласове своје и дадоше хвале Богу."},{"vNo":"11 ","txt":"И опет, када помислише на Ламанце који беху браћа њихова, на њихово грешно и укаљано стање, испунише се болом и јадом због добробити душа њихових."},{"vNo":"12 ","txt":"И догоди се да они који беху синови Амулонови и браће његове, који узеше за жене кћери ламанске, беху незадовољни поступцима очева својих и не хтедоше више да се називају именом очева својих. Стога, преузеше на себе име Нефијево, да би могли бити названи децом Нефијевом и бити убројани међу оне који се називаху Нефијцима."},{"vNo":"13 ","txt":"И ево, сав народ Зарахемлин се уброји међу Нефијце, а то стога што царство не беше поверено ником осим онима који беху потомци Нефијеви."},{"vNo":"14 ","txt":"И ево, догоди се да кад Мосија беше завршио казивање и читање народу, зажеле да и Алма говори народу."},{"vNo":"15 ","txt":"И Алма им говораше док беху скупљени у великим групама, а он иђаше од једне до друге групе проповедајући народу покајање и веру у Господа."},{"vNo":"16 ","txt":"И подстицаху народ Лимхијев и браћу његову, све оне који беху избављени из сужањства, да се сете да Господ беше тај који их избави."},{"vNo":"17 ","txt":"И догоди се да пошто Алма поучаваше народ многим стварима, и беше им завршио казивање, цар Лимхи пожеле да се крсти, а и сав његов народ пожеле да се крсти."},{"vNo":"18 ","txt":"Стога Алма загази у воду и крштаваше их, да, крштаваше их онако као и браћу своју у водама Мормоновим. Да, сви они које он беше крстио припадаху цркви Божјој и то због веровања њиховог у речи Алмине."},{"vNo":"19 ","txt":"И догоди се да цар Мосија допусти Алми да оснива цркве широм земље Зарахемле и даде му моћ да зареди свештенике и учитеље при свакој цркви."},{"vNo":"20 ","txt":"Ево, беше то учињено јер беше толико људи да један учитељ не могаше свима управљати, нити сви они могаху чути реч Божју на једном скупу;"},{"vNo":"21 ","txt":"Стога се окупљаху заједно у различитим групама, које се зваху цркве, те свака црква имаше своје свештенике и своје учитеље, и сваки свештеник проповедаше реч како му беше предата из уста Алминих."},{"vNo":"22 ","txt":"И тако, иако беше много цркава, све беху једна црква, да, и то црква Божја, јер се у свим црквама не проповедаше ништа осим покајања и вере у Бога."},{"vNo":"23 ","txt":"И ево, беше седам цркава у земљи Зарахемли. И догоди се да ко год жељаше да преузме на себе име Христово, или Божје, прикључиваху се они црквама Божјим;"},{"vNo":"24 ","txt":"И назваху се народом Божјим. А Господ изли на њих Духа свога, и они беху благословени и напредоваху у земљи."}]}