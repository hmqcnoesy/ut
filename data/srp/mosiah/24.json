{"heading":"Амулон прогања Алму и његов народ – Ако се буду молили биће усмрћени – Господ чини да им бремена буду лака. – Он их избавља из сужањства и они се враћају у Зарахемлу. Око 145.–120. год. пре Христа.","prevAbbr":"mosiah","prevNo":23,"nextAbbr":"mosiah","nextNo":25,"chapterTitle":"Мосија 24","verses":[{"vNo":"1 ","txt":"И догоди се да стекну Амулон наклоност цара ламанског. Стога, цар ламански додели њему и браћи његовој да буду постављени за учитеље његовог народа, да, и то народа који беше у земљи шемлонској, и у земљи шиломској, и у земљи амулонској."},{"vNo":"2 ","txt":"Јер Ламанци запосеше све те земље; стога, цар ламански постави цареве у свим тим земљама."},{"vNo":"3 ","txt":"И ево, име цара ламанског беше Ламан, а беше назван именом оца свога и зато се зваше цар Ламан. И беше цар над бројним народом."},{"vNo":"4 ","txt":"И постави учитеље од браће Амулонове у свакој земљи коју поседоваше његов народ. И тако се језик нефијски поче поучавати међу целим народом ламанским."},{"vNo":"5 ","txt":"И беху они народ пријатељски наклоњен један према другом. Ипак, не познаваху Бога, нити их браћа Амулонова поучаваху било шта о Господу Богу њиховом, нити о закону Мојсијевом, нити их поучаваху речима Абинадијевим."},{"vNo":"6 ","txt":"Него их поучаваху да треба да воде свој запис, и да могу писати једни другима."},{"vNo":"7 ","txt":"И тако Ламанци почеше увећавати богатство и почеше трговати једни са другима и богатити се и посташе лукав и мудар народ, према мудрости овог света, да, веома лукав народ, који ужива у сваковрсној опакости и пљачки, осим међу браћом својом."},{"vNo":"8 ","txt":"И ево, догоди се да Амулон поче наметати власт Алми и његовом народу, и поче га прогањати, и нареди деци својој да прогањају децу њихову."},{"vNo":"9 ","txt":"Амулон, наиме, познаваше Алму, да он беше један од свештеника царевих и да он беше онај који поверова речима Абинадијевим и беше отеран испред цара, и стога беше гневан на њега. Он, наиме, беше поданик цара Ламана, а ипак он извршаваше власт над њима, и наметну им послове и постави надзорнике над њима."},{"vNo":"10 ","txt":"И догоди се да толико велике беху невоље њихове да стадоше силно вапити Богу."},{"vNo":"11 ","txt":"А Амулон им заповеди да престану са вапајима својим и постави страже над њима да их мотре, да се усмрти свако ко се нађе да призива Бога."},{"vNo":"12 ","txt":"А Алма и његов народ не дизаху глас свој Господу Богу своме, него Му изливаху срца своја, а Он знаше мисли срца њихових."},{"vNo":"13 ","txt":"И догоди се да глас Господњи допре до њих у невољама њиховим, говорећи: Уздигните главе своје и утешите се, јер знам за завет који ми учинисте и ја ћу учинити завет са својим народом и избавити га из сужањства."},{"vNo":"14 ","txt":"И уз то ћу олакшати бремена која су натоварена на плећа ваша, толико да их ни осетити нећете на леђима својим, и то док сте још у сужањству, а то ћу учинити да убудуће стојите као сведоци за мене, и да са сигурношћу можете знати да ја, Господ Бог, походим свој народ у невољама њиховим."},{"vNo":"15 ","txt":"И ево, догоди се да бремена што беху натоварена на Алму и браћу његову посташе лака. Да, Господ их оснажи да са лакоћом могу носити бремена своја и они се весело и са стрпљењем покорише свој вољи Господњој."},{"vNo":"16 ","txt":"И догоди се да тако велика беше вера њихова и стрпљење њихово да им глас Господњи опет дође, говорећи: Утешите се, јер сутра ћу вас избавити из сужањства."},{"vNo":"17 ","txt":"И он рече Алми: Ићи ћеш пред овим народом, и ја ћу ићи са тобом и избавићу овај народ из сужањства."},{"vNo":"18 ","txt":"Ево, догоди се да Алма и његов народ сакупише ноћу стада своја, а тако и од жита свога. Да, целу ту ноћ они скупљаху стада своја."},{"vNo":"19 ","txt":"А ујутро Господ учини да на Ламанце дође дубок сан, да, и сви надзорници беху у дубоком сну."},{"vNo":"20 ","txt":"И Алма и његов народ запутише се у дивљину и пошто цео дан путоваху, разапеше у долини шаторе своје, а долину назваше Алма, јер их он вођаше у дивљини."},{"vNo":"21 ","txt":"Да, и у долини Алминој излише хвале своје Богу јер им беше милостив и олакша бремена њихова, и из сужањства их беше избавио, јер беху у сужањству и нико их не могаше избавити осим Господа Бога њиховог."},{"vNo":"22 ","txt":"И дадоше хвале Богу, да, сви мушкарци њихови и све жене њихове и сва деца њихова која могаху говорити уздигоше глас свој хвалећи Бога свога."},{"vNo":"23 ","txt":"И ево, рече Господ Алми: Пожури и изведи овај народ из ове земље, јер се Ламанци пробудише и иду у потеру за тобом. Стога, изађи из ове земље, а ја ћу зауставити Ламанце у овој долини да не иду даље у потеру за овим народом."},{"vNo":"24 ","txt":"И догоди се да они одоше из долине и запутише се у дивљину."},{"vNo":"25 ","txt":"И пошто дванаест дана проведоше у дивљини, стигоше у земљу Зарахемлу, а цар Мосија их такође са радошћу прими."}]}