{"heading":"Синови Мосијини иду да проповедају Ламанцима – Користећи два камена-видеоца Мосија преводи јаредовске плоче. Око 92. год. пре Христа.","prevAbbr":"mosiah","prevNo":27,"nextAbbr":"mosiah","nextNo":29,"chapterTitle":"Мосија 28","verses":[{"vNo":"1 ","txt":"Ево, догоди се да пошто синови Мосијини учинише све то, узеше мањи број са собом и вратише се оцу своме, цару, те затражише од њега да им допусти да са онима које беху одабрали могу да оду у земљу Нефи како би проповедали оно што беху чули, и како би могли пренети реч Божју браћи својој, Ламанцима –"},{"vNo":"2 ","txt":"Да би их можда привели познању о Господу Богу њиховом, и уверили их у безакоње очева њихових, и да би их можда излечили од мржње њихове према Нефијцима, да би и они били наведени да се радују у Господу Богу своме, да постану пријатељи једни другима и да више не буде сукоба у целој земљи коју им даде Господ Бог њихов."},{"vNo":"3 ","txt":"Ето, беху жељни да се спасење објави сваком створењу, јер не могаху поднети да страда и једна људска душа. Да, и сама помисао да и једна душа подноси бескрајно мучење изазиваше код њих стрепњу и дрхтање."},{"vNo":"4 ","txt":"И тако Дух Господњи деловаше на њих, јер беху најгрешнији међу грешницима. А Господ у неизмерној милости својој сматраше прикладним да их поштеди. Ипак, подношаху велики јад душе због безакоња својих, трпећи много и страхујући да ће заувек бити одбачени."},{"vNo":"5 ","txt":"И догоди се да много дана мољаху оца свога да могу поћи у земљу Нефи."},{"vNo":"6 ","txt":"А цар Мосија пође и упита Господа да допусти синовима његовим да иду међу Ламанце да проповедају реч."},{"vNo":"7 ","txt":"И Господ рече Мосији: Нека пођу, јер многи ће поверовати речима њиховим и имаће вечни живот, а ја ћу синове твоје избавити из руку ламанских."},{"vNo":"8 ","txt":"И догоди се да им Мосија допусти да пођу и учине како траже."},{"vNo":"9 ","txt":"И они се упутише у дивљину како би се попели да проповедају реч међу Ламанцима, а ја ћу извештај о њиховим поступцима дати после."},{"vNo":"10 ","txt":"Ево, цар Мосија не имаше никога коме би царство поверио, јер не беше ни један од синова његових који би царство примио."},{"vNo":"11 ","txt":"Стога он узе записе који беху урезани на месинганим плочама, а и плоче Нефијеве, и све оно што он држаше и чуваше према заповестима Божјим, пошто преведе и нареди да се запишу записи који беху на плочама златним што их пронађе народ Лимхијев, које му беху предате руком Лимхијевом;"},{"vNo":"12 ","txt":"А то учини због велике бриге свога народа, јер беху преко мере жељни да сазнају о том народу који беше уништен."},{"vNo":"13 ","txt":"И ево, он их преведе помоћу она два камена која беху причвршћена за два обруча од рама."},{"vNo":"14 ","txt":"Ево, те ствари беху припремљене од почетка и предаваху се с покољења на покољење, ради тумачења језика;"},{"vNo":"15 ","txt":"И беху одржане и сачуване руком Господњом, да Он сваком створењу које буде поседовало ту земљу открије безакоња и одвратности свога народа;"},{"vNo":"16 ","txt":"И ко год има ове ствари назива се виделац, како је то обичај од давнина."},{"vNo":"17 ","txt":"Ево, пошто Мосија заврши превођење ових записа, гле, даде извештај о народу који беше уништен, од времена када беху уништени уназад до градње велике куле, у време кад Господ побрка језик људима и кад они беху расејани широм лица земаљског, да, чак од тог времена уназад, све до стварања Адама."},{"vNo":"18 ","txt":"Ево, извештај овај учини да народ Мосијин поче силно туговати, да, испунише се они жалошћу. Ипак, то им даде велико знање због кога се радоваху."},{"vNo":"19 ","txt":"А овај извештај биће записан после, јер гле, корисно је да сви људи сазнају о ономе што је записано у овом извештају."},{"vNo":"20 ","txt":"И ево, као што вам рекох, да пошто цар Мосија то учини, узе месингане плоче и све ствари које чуваше, те их повери Алми, који беше син Алмин. Да, све записе, а и све тумаче и њему их повери и заповеди му да их држи и чува, а и да води запис о том народу, предајући их с једног покољења на друго, онако како се предаваху од времена кад Лехи напусти Јерусалим."}]}