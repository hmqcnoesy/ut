{"heading":"Нефи прави два низа плоча – Оба низа се зову плочама Нефијевим – Веће плоче садрже световну историју, мање, пак, баве се првенствено светим стварима. Око 600.–592. год. пре Христа.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1. Нефи 9","verses":[{"vNo":"1 ","txt":"И све то отац мој беше видео и чуо и говорио док борављаше у шатору у долини Лемуиловој, а и још много тога другог што не може бити записано на овим плочама."},{"vNo":"2 ","txt":"А сад, као што рекох о овим плочама, гле, то нису плоче на којима пишем потпун извештај о историји свога народа. Јер плочама, на којима пишем потпун извештај о своме народу, дадох име Нефијеве. Стога се оне зову плоче Нефијеве, по имену моме, а и ове плоче зову се плочама Нефијевим."},{"vNo":"3 ","txt":"Ипак, примих заповест од Господа да израдим ове плоче са посебном сврхом, да се на њима уреже извештај о службовању мога народа."},{"vNo":"4 ","txt":"На другим плочама треба да буде урезан извештај о владавини царева, и о ратовима и сукобима мога народа. Стога су ове плоче већим делом о службовању, а друге плоче су већим делом о владавини царева и ратовима и сукобима мога народа."},{"vNo":"5 ","txt":"Стога, Господ ми заповеди да израдим ове плоче са мудром сврхом по Њему, мени непознатом."},{"vNo":"6 ","txt":"Али, Господ зна све од почетка. Стога, припреми Он пут да се изврше сва дела Његова међу децом човечјом, јер гле, Он има сву моћ за испуњење свих речи својих. И то јесте тако. Амен."}]}