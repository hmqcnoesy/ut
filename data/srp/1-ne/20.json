{"heading":"Господ открива своје намере Израелу – Израел бива изабран у пећи невоља и треба да изађе из Вавилона – Упоредити са Књигом пророка Исаије гл. 48. Око 588.–570. год. пре Христа.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1. Нефи 20","verses":[{"vNo":"1 ","txt":"Послушајте и чујте ово, о доме Јаковљев, ви који се зовете именом Израеловим и који сте изашли из вода Јудиних, или из вода крштења, који се кунете именом Господњим и спомињете Бога Израеловог, па ипак не куну се у истини нити у правди."},{"vNo":"2 ","txt":"Ипак, зову себе светим градом, али се не ослањају на Бога Израеловог који је Господ над војскама. Да, Господ над војскама је име Његово."},{"vNo":"3 ","txt":"Гле, објавих оно што беше од почетка и из уста мојих то изађе, и то показах, и показах то изненада."},{"vNo":"4 ","txt":"А учиних то јер знадох да си својеглав и врат твој је жила гвоздена, а чело твоје месинг."},{"vNo":"5 ","txt":"И зато ти од почетка објавих, пре него што се догоди показах ти их, показах ти их из страха да не би рекао: Идол их мој учини, и резани лик мој, и ливени лик мој им заповеди."},{"vNo":"6 ","txt":"Ти виде и чу све ово и нећеш ли то објавити? И да ти показах нове ствари из овог времена, и то скривене ствари, а ти их не знаде."},{"vNo":"7 ","txt":"Сада су створене, а не од почетка, чак пре него што ти за њих чу, не беху ти објављене, да не би казао: Гле, ја их знадох."},{"vNo":"8 ","txt":"Да, ти их не чу. Да, ти их не знаде. Да, од тада ухо твоје не беше отворено јер знадох да ћеш подмукло поступити и да си назван преступником од утробе мајчине."},{"vNo":"9 ","txt":"Ипак, ради имена свога одгодићу срџбу своју, и ради части своје уздржаћу се према теби да те не уништим."},{"vNo":"10 ","txt":"Јер, гле, прочистих те, изабрах те у пећи невоља."},{"vNo":"11 ","txt":"Себе ради, да, себе ради учинићу то, јер нећу допустити да се име моје обешчасти и другом нећу дати славу своју."},{"vNo":"12 ","txt":"Чуј ме, о Јакове и Израеле ког позвах, јер ја сам Он. Ја сам први и ја сам и последњи."},{"vNo":"13 ","txt":"Рука моја, такође, земљу утемељи, и десна рука моја небеса разапе. Ја их зовнем а они заједно устану."},{"vNo":"14 ","txt":"Саберите се и чујте сви ви. Ко им од њих објави ово? Господ га љубљаше, да, и Он ће испунити реч своју коју преко њих објави. И испуниће вољу своју над Вавилоном и рука Његова обориће се на Халдејце."},{"vNo":"15 ","txt":"Такође, Господ каза: Ја, Господ, да, ја говорах, да, ја га позвах да објави, ја га доведох и учиниће он пут свој напредним."},{"vNo":"16 ","txt":"Приступите к мени. Од почетка вам не говорах тајно, од времена када то беше објављено говорах вам, а Господ Бог и Дух Његов послаше ме."},{"vNo":"17 ","txt":"И овако говори Господ, Откупитељ твој, Светац Израелов. Послах га ја, Господ Бог твој који те учи да напредујеш, који те води путем којим треба да идеш, учиних то."},{"vNo":"18 ","txt":"О, да послуша заповести моје – тада би мир твој био као река, а праведност твоја попут таласа морских."},{"vNo":"19 ","txt":"И потомства твога било би попут песка, а порода утробе твоје као зрнаца његових. Име се његово не би затрло нити истребило преда мном."},{"vNo":"20 ","txt":"Идите из Вавилона, бежите од Халдејаца, гласом песме објавите, казујте ово, обелоданите све до краја земље. Кажите: Откупи Господ слугу свога Јакова."},{"vNo":"21 ","txt":"И не беху жедни, Он их кроз пустиње вођаше. Учини Он да воде за њих из стене потеку, расцепи стену и воде потекоше."},{"vNo":"22 ","txt":"И мада све ово учини, па и више, нема мира за опаке, говори Господ."}]}