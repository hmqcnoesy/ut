{"heading":"Лехи има виђење о дрвету живота – Он једе његов плод и жели да и његова породица то учини – Он види гвоздену шипку, тесан и узан пут и мрачну сумаглицу која обавија људе – Сарија, Нефи и Сам једу плод, али Ламан и Лемуило одбијају. Око 600.–592. год. пре Христа.","prevAbbr":"1-ne","prevNo":7,"nextAbbr":"1-ne","nextNo":9,"chapterTitle":"1. Нефи 8","verses":[{"vNo":"1 ","txt":"И догоди се да сабрасмо разнолико, сваковрсно семење, како житарица сваковрсних, тако и семенке воћа сваковрсног."},{"vNo":"2 ","txt":"И догоди се да док отац мој борављаше у дивљини, прозбори нам, говорећи: Гле, усних сан, или, другим речима, имадох виђење."},{"vNo":"3 ","txt":"И гле, због онога што видех, имам разлог да се радујем у Господу због Нефија, а и због Сама. Имам, наиме, разлог да сматрам да ће они, а и многи од потомства њиховог бити спашени."},{"vNo":"4 ","txt":"Али гле, Ламане и Лемуило, веома се плашим због вас. Јер гле, сећам се да у сну видех мрачну и суморну дивљину."},{"vNo":"5 ","txt":"И догоди се да видех неког човека, а беше он обучен у белу хаљину и дође и стаде пред мене."},{"vNo":"6 ","txt":"И догоди се да ми прозбори и позва ме да пођем за њим."},{"vNo":"7 ","txt":"И догоди се да, док га пратих, опазих да се налазим у мрачној и суморној пустоши."},{"vNo":"8 ","txt":"И пошто бејах путовао по мраку током много сати, почех молити Господа да се смилује на мене по мноштву благих милости својих."},{"vNo":"9 ","txt":"И догоди се да, пошто се помолих Господу, угледах широко и пространо поље."},{"vNo":"10 ","txt":"И догоди се да угледах дрво чији плод беше пожељан да некога усрећи."},{"vNo":"11 ","txt":"И догоди се да кренух и једох плод његов и опазих да је веома сладак, слађи од свега што икада пре окусих. Да, и спазих да је плод његов бео, да надмашује сваку белину коју икад видех."},{"vNo":"12 ","txt":"И кад једох плод његов, испуни ми он душу веома великом радошћу. Зажелех, стога, да га и породица моја једе јер знадох да је пожељнији од свих других плодова."},{"vNo":"13 ","txt":"И кад се осврнух унаоколо не бих ли можда открио и породицу своју, угледах реку водену и она протицаше и беше близу дрвета са ког једох плод."},{"vNo":"14 ","txt":"И погледах да откријем одакле долази и угледах извор њен подаље, а на извору њеном угледах мајку вашу, Сарију, и Сама и Нефија. А они стајаху као да не знају куда да крену."},{"vNo":"15 ","txt":"И догоди се да им махнух, а и рекох им снажним гласом да ми приђу и једу плод који беше пожељнији од свих других плодова."},{"vNo":"16 ","txt":"И догоди се да ми они приђоше те и они једоше плод."},{"vNo":"17 ","txt":"И догоди се да пожелех да и Ламан и Лемуило дођу и једу плод. Стога се загледах према извору реке не бих ли их можда угледао."},{"vNo":"18 ","txt":"И догоди се да их угледах, али они не хтедоше да приђу и једу плод."},{"vNo":"19 ","txt":"И угледах шипку гвоздену и она се протезаше уз насип реке, и вођаше до дрвета покрај ког стајах."},{"vNo":"20 ","txt":"А угледах и тесан и узан пут, који се протезаше дуж шипке гвоздене, све до дрвета покрај ког стајах. А вођаше он, такође, поред извора реке, ка широком и пространом пољу, као да је оно свет."},{"vNo":"21 ","txt":"И видех безбројна мноштва људи, од којих се многи пробијаху напред како би се домогли стазе која води ка дрвету поред ког стајах."},{"vNo":"22 ","txt":"И догоди се да они кренуше и упутише се стазом која вођаше ка дрвету."},{"vNo":"23 ","txt":"И догоди се да се подиже онде мрачна сумаглица, да, и то веома велика мрачна сумаглица, толика, да они који кренуше стазом изгубише свој правац, те залуташе и изгубише се."},{"vNo":"24 ","txt":"И догоди се да спазих друге где се пробијају напред, и кренуше напред и ухватише се за крај шипке гвоздене и пробијаху се кроз мрачне сумаглице, приањајући уз шипку гвоздену, све док не дођоше и не једоше плод са дрвета."},{"vNo":"25 ","txt":"А кад једоше плод са дрвета, осврнуше се унаоколо као да се постидеше."},{"vNo":"26 ","txt":"А и ја се обазирах унаоколо и гле, спазих на другој страни реке водене велику и пространу зграду, а она стајаше као да је у ваздуху, високо изнад земље."},{"vNo":"27 ","txt":"И беше пуна људи, и младих и старих, и мушкараца и жена. А њихов начин одевања беше веома отмен и ругаху се и упираху прсте своје према онима који беху дошли и јели плод."},{"vNo":"28 ","txt":"А пошто окусише плод, постидеше се због оних који им се ругаху и скренуше на стазе забрањене, и изгубише се."},{"vNo":"29 ","txt":"А сад ја, Нефи, не говорим све речи оца свога."},{"vNo":"30 ","txt":"Али, да будем кратак у писању, гле, беше он видео друга мноштва како се напред пробијају. И они дођоше и ухватише се за крај шипке гвоздене и пробијаху се путем напред, непрестано се чврсто држећи за шипку гвоздену, све док не стигоше и не попадаше и узеше плод са дрвета."},{"vNo":"31 ","txt":"И беше видео и друга мноштва која се пипајући упутише према оној великој и пространој згради."},{"vNo":"32 ","txt":"И догоди се да се многи утопише у дубинама речним и многи му се из вида изгубише, залутавши на странпутицама."},{"vNo":"33 ","txt":"А велико беше мноштво које уђе у ту чудну зграду. А кад уђоше у ту зграду упреше презриво прстом на мене, а и на оне који беху јели плод. Али, ми се не обазирасмо на њих."},{"vNo":"34 ","txt":"Ово су речи оца мога: Јер сви они који се обазираху на њих, отпадоше."},{"vNo":"35 ","txt":"А Ламан и Лемуило не узеше плод, рече отац мој."},{"vNo":"36 ","txt":"И догоди се да кад отац мој изговори све речи о сну или виђењу своме, којих беше много, рече нам, да се због онога што у виђењу имаше веома уплаши за Ламана и Лемуила. Да, уплаши се да не буду искључени из присуства Господњег."},{"vNo":"37 ","txt":"И опомену их, тада, са свим осећајем брижног родитеља, да послушају речи његове, да се Господ можда смилује на њих и не одбаци их. Да, отац им мој проповедаше."},{"vNo":"38 ","txt":"А пошто им беше проповедао и уз то им прорече много тога, мољаше их да држе заповести Господње, те им преста говорити."}]}