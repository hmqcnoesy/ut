{"heading":"Они који су чистог срца примају угодну реч Божју – Праведност Ламанаца надмашује праведност Нефијаца – Јаков упозорава на разврат, пожуду и сваки грех. Око 544.–421. год. пре Христа.","prevAbbr":"jacob","prevNo":2,"nextAbbr":"jacob","nextNo":4,"chapterTitle":"Јаков 3","verses":[{"vNo":"1 ","txt":"Aли гле, ја, Јаков, говорио бих вама који сте чистог срца. Погледајте на Бога са одлучношћу мисли, и молите Му се са силном вером. И Он ће вас утешити у невољама вашим, и браниће дело ваше, и правду послати на оне који траже уништење ваше."},{"vNo":"2 ","txt":"О, сви ви који сте чистог срца, подигните главе своје и примите угодну реч Божју, и гостите се љубављу Његовом, јер то можете ако су вам мисли непоколебљиве, заувек."},{"vNo":"3 ","txt":"Али, јао, јао, вама који нисте чистог срца, који сте данас прљави пред Богом, јер уколико се не покајете земља ће због вас бити проклета, а Ламанци, који нису прљави попут вас, ипак су проклети тешком клетвом, бичеваће вас све до уништења."},{"vNo":"4 ","txt":"И брзо долази време да уколико се не покајете, запосешће они земљу баштине ваше, и Господ Бог ће извести праведне између вас."},{"vNo":"5 ","txt":"Гле, Ламанци браћа ваша, коју мрзите због прљавштине њихове и проклетства које дође на коже њихове, праведнији су од вас, јер не заборавише заповест Господњу која беше дата оцу нашем – да могу имати само једну жену, а иночу не могу имати ниједну, нити се курварства смеју чинити међу њима."},{"vNo":"6 ","txt":"А ево, ту заповест гледају да држе. Стога, због гледања да држе ову заповест, Господ Бог их неће уништити него ће им бити милостив, а једног дана они ће постати благословен народ."},{"vNo":"7 ","txt":"Гле, мужеви њихови љубе жене своје, и жене њихове љубе мужеве своје, а мужеви њихови и жене њихове љубе децу своју. А невера њихова и мржња њихова према вама је због безакоња очева њихових. Стога, колико сте бољи од њих у очима свог великог Створитеља?"},{"vNo":"8 ","txt":"О, браћо моја, плашим се да уколико се не покајете за грехе своје, кожа ће њихова бити беља од ваше, када будете са њима приведени пред престо Божји."},{"vNo":"9 ","txt":"Стога, заповест вам дајем, која је реч Божја, да их не ружите више због тамне коже њихове, нити их ружите због прљавштине њихове, већ се сетите прљавштине своје, и сетите се да прљавштина њихова дође због очева њихових."},{"vNo":"10 ","txt":"Стога, сетићете се деце своје, како ражалостисте срца њихова због примера који постависте пред њих, а уз то сетите се да можете, због прљавштине своје, довести децу своју до уништења, и греси ће њихови бити сручени на главе ваше у последњи дан."},{"vNo":"11 ","txt":"О, браћо моја, послушајте речи моје, разбудите способности душа својих. Продрмајте се да бисте се пробудили из дремежа смртног. Ослободите се болова паклених да не постанете анђели ђаволови, те будете бачени у оно језеро огњено и сумпорно које је друга смрт."},{"vNo":"12 ","txt":"И ево, ја, Јаков, говорах још много тога народу нефијском, упозоравајући их на разврат и пожуду, и сваковрсне грехе, говорећи им о страшним последицама тога."},{"vNo":"13 ","txt":"А ни стоти део поступака овог народа, који се сада поче умножавати, не може бити записан на овим плочама, али су многи од поступака њихових записани на већим плочама, и ратови њихови, и сукоби њихови, и владавине царева њихових."},{"vNo":"14 ","txt":"Ове плоче називају се плочама Јаковљевим, и израђене су руком Нефијевом. И ја завршавам казивање речи ових."}]}