{"heading":"Јаков наводи Зеносов извештај о алегорији о питомој и дивљој маслини – Оне су налик Израелу и нејеврејима – Предвиђа се расејање и сабирање Израела – Упућују се наговештаји о Нефијцима и Ламанцима и целом дому Израеловом – Нејевреји ће бити накалемљени Израелу – На крају ће виноград бити спаљен. Око 544.–421. год. пре Христа.","prevAbbr":"jacob","prevNo":4,"nextAbbr":"jacob","nextNo":6,"chapterTitle":"Јаков 5","verses":[{"vNo":"1 ","txt":"Гле, браћо моја, не сећате ли се да читасте речи пророка Зеноса, које говораше дому Израеловом, говорећи:"},{"vNo":"2 ","txt":"Послушај, о доме Израелов, и чуј речи од мене, пророка Господњег."},{"vNo":"3 ","txt":"Јер гле, овако говори Господ: Упоредићу тебе, о доме Израелов, са питомом маслином, коју човек узе и негова у винограду своме. А она нарасте и остари, и поче да трули."},{"vNo":"4 ","txt":"И догоди се да изађе Господ винограда и виде како маслина његова поче да трули, и рече: Орезаћу је и окопати око ње и неговати је, па можда потера младе и нежне гране, и не страда."},{"vNo":"5 ","txt":"И догоди се да је ореза, и окопа око ње, и негова је по речи својој."},{"vNo":"6 ","txt":"И догоди се да после много дана поче она терати нешто мало младих и нових грана, али гле, главна крошња њена поче пропадати."},{"vNo":"7 ","txt":"И догоди се да Господ винограда виде то, и рече слузи своме: Жалости ме што ћу да изгубим ово дрво. Стога иди и убери гране дивље маслине и донеси их овамо мени, и одломићемо оне главне гране које почеше венути, и бацићемо их у огањ да могу изгорети."},{"vNo":"8 ","txt":"И гле, говори Господ винограда, узимам многе од ових младих и нових грана, и накалемићу их где будем хтео, и није важно ако страда корен овог дрвета, могу сачувати род његов за себе. Узећу, стога, ове младе и нежне гране и накалемићу их где будем хтео."},{"vNo":"9 ","txt":"Ти узми гране дивље маслине и накалеми их на место њихово, а ове које одломих бацићу у огањ и спалити их да не закрчују тло мога винограда."},{"vNo":"10 ","txt":"И догоди се да слуга Господа винограда учини по речи Господа винограда, и накалеми гране дивље маслине."},{"vNo":"11 ","txt":"И Господ винограда нареди да се окопа око ње, и да се ореже, и негује, говорећи слузи своме: Жалости ме што ћу да изгубим ово дрво. Стога, да бих могао да сачувам његово корење да не страда, учиних то, да га за себе сачувам."},{"vNo":"12 ","txt":"Стога, пођи, надгледај дрво и негуј га по речима мојим."},{"vNo":"13 ","txt":"А ове ћу сместити у најдаљи део винограда мога, где будем хтео, то није важно за тебе, а чиним то како бих за себе сачувао природне гране дрвета, а такође, како бих себи за после сачувао род његов, јер ме жалости да изгубим ово дрво и род његов."},{"vNo":"14 ","txt":"И догоди се да Господ винограда оде путем својим, и сакри природне гране питоме маслине у најдаље делове винограда, неке овде а неке онде, како му се прохте и свиди."},{"vNo":"15 ","txt":"И догоди се да прође дуго времена, а Господ винограда рече слузи своме: Дођи, сиђимо у виноград да радимо у винограду."},{"vNo":"16 ","txt":"И догоди се да Господ винограда, а тако и слуга, сиђоше у виноград да раде. И догоди се да слуга рече Господу своме: Гле, погледај овамо, ево дрвета."},{"vNo":"17 ","txt":"И догоди се да Господ винограда погледа и спази дрво на које беху накалемљене гране дивље маслине, а оно беше потерало и почело да доноси род. И спази он да је добро, и плод његов беше попут природног плода."},{"vNo":"18 ","txt":"И он рече слузи: Гле, гране дивљег дрвета прихватише сок корена његовог, те корен његов велику снагу даде, а због велике снаге корена његовог дивље гране родише питомим родом. Ево, да не накалемисмо ове гране, стабло њено би страдало. А сада ћу, гле, прикупити много рода које донесе стабло њено, и род ћу његов сачувати за после, за себе самог."},{"vNo":"19 ","txt":"И догоди се да Господ винограда рече слузи: Дођи, пођимо до најдаљег дела винограда, и погледајмо да ли су и природне гране дрвета донеле много рода, да сачувам род његов за после, за себе самог."},{"vNo":"20 ","txt":"И догоди се да пођоше онамо где господар беше сакрио природне гране дрвета, и он рече слузи: Погледај ове. И он спази да прва донесе много рода, а спази и да је добар. И рече слузи: Убери род њен и прикупи за после да га могу сачувати за себе самог, јер гле, рече он, ово дуго време неговах га и оно донесе много рода."},{"vNo":"21 ","txt":"И догоди се да слуга рече господару своме: Зашто дође овамо да засадиш ово дрво, или грану ову са дрвета? Јер гле, то беше најнеплодније место на свом земљишту твога винограда."},{"vNo":"22 ","txt":"А Господ винограда му рече: Не саветуј ме, знадох да је то место неплодно земљиште. Стога ти рекох да га неговах ово дуго време, и видиш да донесе много рода."},{"vNo":"23 ","txt":"И догоди се да Господ винограда рече слузи своме: Погледај овде, гле, посадих такође још једну грану са дрвета, а знаш да земљиште овог места беше још неплодније од првог. Али, погледај дрво. Неговах га ово дуго време, и донесе оно много рода. Убери га, стога, и прикупи за после да га сачувам за себе самог."},{"vNo":"24 ","txt":"И догоди се да Господ винограда опет рече слузи своме: Погледај овамо и види још једну грану коју посадих. Гле и њу неговах, и она донесе род."},{"vNo":"25 ","txt":"И он рече слузи: Погледај овамо и види последњу. Гле, засадих ову на месту плодног земљишта, и неговах је ово дуго време, а само део дрвета донесе питоми род, а други део дрвета донесе дивљи род. Гле, неговах ово дрво попут осталих."},{"vNo":"26 ","txt":"И догоди се да Господ винограда рече слузи: Одломи гране које не донеше добар род и баци их у огањ."},{"vNo":"27 ","txt":"Али гле, слуга му рече: Орежимо је и окопајмо око ње и негујмо је нешто дуже, те ти можда донесе добар род, да га сачуваш за после."},{"vNo":"28 ","txt":"И догоди се да Господ винограда и слуга Господа винограда неговаху сав род у винограду."},{"vNo":"29 ","txt":"И догоди се да прође много времена, и Господ винограда рече слузи своме: Дођи, сиђимо до винограда да опет радимо у винограду. Јер гле, време се приближи, и ускоро долази крај. Стога, морам сачувати род за после, за себе самог."},{"vNo":"30 ","txt":"И догоди се да Господ винограда и слуга сиђоше до винограда и дођоше до дрвeта чије природне гране беху откинуте, а дивље гране беху накалемљене, и гле, сваковрсни плодови оптеретише дрво."},{"vNo":"31 ","txt":"И догоди се да Господ винограда окуси плод од сваке врсте, од највећег до најмањег. И Господ винограда рече: Гле, толико дуго неговасмо ово дрво, и сачувах себи за после много рода."},{"vNo":"32 ","txt":"Али гле, овога пута донесе оно много рода, од чега ништа није добро. И гле, има лошег рода сваке врсте, и не доноси ми оно ништа упркос свом труду нашем. И ево, жалости ме да изгубим то дрво."},{"vNo":"33 ","txt":"И Господ винограда рече слузи своме: Шта да учинимо са дрветом да опет могу сачувати његов добар род за себе самог?"},{"vNo":"34 ","txt":"А слуга рече господару своме: Гле, пошто ти накалеми гране дивље маслине неговаху оне корење, да живи и не страда. Стога, видиш да је још увек добро."},{"vNo":"35 ","txt":"И догоди се да Господ винограда рече слузи своме: Ништа ми не користи ово дрво, а ни корење његово ми не користи све док рђав род доноси."},{"vNo":"36 ","txt":"Ипак, знам да је корење добро, и у своју сврху га сачувах, а због велике снаге своје даваше до сада, са дивљих грана, добар род."},{"vNo":"37 ","txt":"Али гле, дивље гране израстоше и превладаше корење његово, и због тога што дивље гране превладаше корење његово донесе оно пуно рђавог рода. А због тога што донесе тако много рђавог рода видиш да поче пропадати, и ускоро ће сазрети, да може у огањ бити бачено, не учинимо ли нешто да га сачувамо."},{"vNo":"38 ","txt":"И догоди се да Господ винограда рече слузи своме: Сиђимо доле у најдаље делове винограда, и погледајмо нису ли и природне гране донеле рђав род."},{"vNo":"39 ","txt":"И догоди се да сиђоше у најдаље делове винограда. И догоди се да спазише да се и плод природних грана беше покварио, да, прва, и друга, а и последња. И све се оне покварише."},{"vNo":"40 ","txt":"И дивљи плод последње превлада онај део дрвета који рађаше добрим родом, толико да грана беше увела и осушила се."},{"vNo":"41 ","txt":"И догоди се да Господ винограда заплака, и рече слузи: Шта још могох учинити за виноград свој?"},{"vNo":"42 ","txt":"Гле, знадох да се сав род винограда, осим овог, беше покварио. А сада се поквари и ово које некад рађаше добрим родом. И сада ниједно дрво у винограду моме није низашта осим да се посече и у огањ баци."},{"vNo":"43 ","txt":"И гле, ово последње, чија грана увену, посадих на добром плодном земљишту, да, и то оном које беше изабрано међу свим другим деловима земљишта у мом винограду."},{"vNo":"44 ","txt":"И ти виде како посекох оно што закрчиваше ово место на земљишту да могу посадити ово дрво уместо њега."},{"vNo":"45 ","txt":"И ти виде како један део његов добар род донесе, а други део донесе дивљи род; и јер не уклоних гране његове и у огањ их не бацих, гле, превладаше оне добру грану те она увену."},{"vNo":"46 ","txt":"А ево, гле, упркос свој бризи коју предузесмо за мој виноград, поквари се дрвеће његово, те не доноси више добар род, а за ове се надах да ћу их сачувати, те сачувати плодове њихове за после, за себе самог. Али гле, посташе она попут дивље маслине, и не вреде низашта него да буду посечена и у огањ бачена. А мене жалости да их изгубим."},{"vNo":"47 ","txt":"Али шта још могох учинити у свом винограду? Опустих ли руку своју да га не негујем? Не, неговах га, и окопавах око њега, и орезивах га, и ђубрих га, и пружах руку своју готово целог дана, и крај се приближава. И жалости ме што ћу морати да посечем сва стабла у свом винограду, и бацим их у огањ да изгоре. Ко је тај што поквари виноград мој?"},{"vNo":"48 ","txt":"И догоди се да слуга рече господару своме: Није ли то због осионости винограда твога – нису ли гране његове надјачале корење које је добро? А због тога што гране надјачаше корење њихово, гле растоше оне брже од снаге корења, узимајући снагу себи. Гле, кажем, није ли ово разлог што се стабла винограда твога покварише?"},{"vNo":"49 ","txt":"И догоди се да Господ винограда рече слузи: Пођимо и посецимо стабла у винограду и бацимо их у огањ, да не закрчују земљиште винограда мога, јер учиних све. Шта још могох учинити за виноград свој?"},{"vNo":"50 ","txt":"Али гле, рече слуга Господу винограда: Поштеди га још мало."},{"vNo":"51 ","txt":"А Господ рече: Да, поштедећу га још мало, јер ме жалости да изгубим стабла винограда свога."},{"vNo":"52 ","txt":"Узмимо, дакле, гране од ових које посадих у најудаљеније делове винограда свога, и накалемимо их на дрво са ког дођоше, и одломимо са дрвета оне гране чији је плод најгорчи, и накалемимо природне гране дрвета уместо њих."},{"vNo":"53 ","txt":"А ово ћу учинити да дрво не страда, да за себе можда сачувам корење његово за сврху своју."},{"vNo":"54 ","txt":"А гле, корење природних грана стабла, које посадих где год хтедох, још је живо. Стога, да и њега могу сачувати за сврху своју, узећу гране овог дрвета и накалемићу их на њих. Да, накалемићу на њих гране матичног дрвета њиховог, да могу сачувати и корење за себе самог, да би ми кад довољно ојача можда могло донети добар род, и можда ћу се ипак прославити родом винограда свога."},{"vNo":"55 ","txt":"И догоди се да узеше са природног дрвета, које беше подивљало, и накалемише на природна стабла, која такође беху подивљала."},{"vNo":"56 ","txt":"И узеше, такође, од природних грана које беху подивљале, и накалемише на њихово матично дрво."},{"vNo":"57 ","txt":"И Господ винограда рече слузи: Не кидај дивље гране са стабла, осим оних које су најгорче, а на њих ћеш накалемити онако како ти рекох."},{"vNo":"58 ","txt":"И опет ћемо неговати стабла у винограду, и поткресати гране његове, и кидаћемо са дрвета оне гране које сазреше, које морају страдати, и бацити их у огањ."},{"vNo":"59 ","txt":"А ово чиним не би ли, можда, корење његово ојачало због изврсности његове и због промене грана, да добре могу надвладати рђаве."},{"vNo":"60 ","txt":"И пошто сачувах природне гране и корење њихово, и опет на матично дрво накалемих природне гране и сачувах корење њиховог матичног дрвета, да можда тада стабла у винограду моме опет могу добар род доносити, и да опет могу радост имати због рода винограда мога, да се могу веома радовати што сачувах корење и гране првог рода –"},{"vNo":"61 ","txt":"Стога, пођи, и позови слуге да марљиво радимо, са силом својом у винограду, да пут припремимо, да опет могу доносити природан род, а тај природан род је добар и најдрагоценији међу свим другим родом."},{"vNo":"62 ","txt":"Пођимо, дакле, и радимо свом силом својом овај последњи пут, јер гле, ближи се крај, и ово је последњи пут да орезујем виноград свој."},{"vNo":"63 ","txt":"Накалеми гране. Почни од последњих да могу бити прве, а да прве могу бити последње, и окопај око стабала, и старих и младих, и првих и последњих, и последњих и првих, да све опет буду неговане последњи пут."},{"vNo":"64 ","txt":"Стога, окопај око њих, и орежи их, и нађубри их још једном, последњи пут, јер се крај ближи. И буде ли тако да ови последњи калемови порасту и донесу природан род, припремићеш им онда пут да могу расти."},{"vNo":"65 ","txt":"А кад почну расти уклонићеш гране које доносе горак род, по снази добрих и величини њиховој, и не уклањај одједном све лоше, да не би корење њихово било сувише снажно за калем, те калем њихов пропадне, а ја изгубим стабла винограда свога."},{"vNo":"66 ","txt":"Јер жалости ме да изгубим стабла винограда свога. Уклањај, стога, лоше како добре буду расле, да корен и крошња могу бити једнаки по снази, све док добре не надвладају лоше, и док се лоше не посеку и у огањ баце, да не закрчују тло винограда мога. И тако ћу очистити лоше из винограда свога."},{"vNo":"67 ","txt":"А гране природног дрвета опет ћу накалемити на природно дрво."},{"vNo":"68 ","txt":"И гране природног дрвета ћу накалемити на природне гране дрвета, и тако ћу их опет сјединити, да донесу природан род, и биће једно."},{"vNo":"69 ","txt":"А лоше ће бити избачене, да, и то са свог земљишта винограда мога. Јер гле, само ћу још овај пут орезати виноград свој."},{"vNo":"70 ","txt":"И догоди се да Господ винограда посла слугу свога, а слуга пође и учини како му Господ нареди, и доведе и друге слуге, а беше их мало."},{"vNo":"71 ","txt":"А Господ винограда им рече: Пођите, и радите у винограду снагом својом. Јер гле, ово је последњи пут да негујем виноград свој, јер крај је сасвим близу, и време брзо долази. И будете ли радили снагом својом, радоваћете се са мном роду који ћу сачувати себи за време које ће убрзо доћи."},{"vNo":"72 ","txt":"И догоди се да слуге одоше и беху радили снагом својом, а и Господ винограда беше радио са њима. И они слушаху заповести Господа винограда у свему."},{"vNo":"73 ","txt":"И опет се појави природан род у винограду. И природне гране почеше да расту и веома напредују а дивље гране почеше да кидају и бацају. И они одржаваху корен и врх његов једнаким, према снази његовој."},{"vNo":"74 ","txt":"И тако беху радили са свом марљивошћу, према заповестима Господа винограда, све док лоше не беху избацили из винограда, и Господ беше сачувао за себе да стабла поново рађају природан род. И посташе она као једно тело, а сав род беше једнак. И Господ винограда сачува себи природан род, који му од почетка беше најдрагоценији."},{"vNo":"75 ","txt":"И догоди се да кад Господ винограда виде да је род његов добар, и да његов виноград није више покварен, позва слуге своје и рече им: Гле, ово је последњи пут да неговасмо виноград мој. И ви видите да учиних по вољи својој и сачувах природан род који је добар као што беше на почетку. И ви сте благословени, јер због тога што марљиво радисте са мном у винограду моме, и држасте заповести моје, и што ми опет донесте природан род, те виноград мој није више покварен, а оно лоше је избачено, гле, радоваћете се са мном због рода винограда мога."},{"vNo":"76 ","txt":"Јер гле, дуго ћу чувати род винограда свога за себе самог, за после, за време које убрзо долази. И последњи пут неговах виноград свој, и орезах га, и окопах око њега, и нађубрих га. Чуваћу, дакле, за себе самог род још дуго времена, у складу с оним што рекох."},{"vNo":"77 ","txt":"А кад дође време да рђав род опет дође у виноград мој, учинићу тада да се сабере добро и лоше, и добро ћу сачувати за себе, а лоше ћу избацити на место његово. А тада долази оно после и крај, и ја ћу учинити да виноград мој буде огњем спаљен."}]}