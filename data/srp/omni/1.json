{"heading":"Омни, Амарон, Кемиш, Абинадом и Амалеки, један за другим, воде записе – Мосија открива народ Зарахемлин, који дође из Јерусалима у данима Седекије – Мосија постаје њихов цар – Потомци Мулекови у Зарахемли открише Коријантумра, последњег Јаредовца – Цара Венијамина наслеђује Мосија – Људи треба да принесу своје душе као жртву Христу. Око 323.–130. год. пре Христа.","prevAbbr":"jarom","prevNo":1,"nextAbbr":"w-of-m","nextNo":1,"chapterTitle":"Омни 1","verses":[{"vNo":"1 ","txt":"Гле, догоди се да мени, Омнију, беше заповеђено од оца мога, Јарома, да напишем нешто на овим плочама, да сачувам родословље наше –"},{"vNo":"2 ","txt":"Стога, ја бих да знате да се у данима својим много борах мачем да сачувам свој народ, Нефијце, да не падну у руке непријатеља својих, Ламанаца. Али гле, сам по себи опак сам човек и не држах одредбе и заповести Господње како је требало."},{"vNo":"3 ","txt":"И догоди се да две стотине седамдесет и шест година прође и имадосмо многа раздобља мира. А у многим раздобљима имадосмо тежак рат и крвопролиће. Да, и укратко, две стотине осамдесет и две године беше прошло и ја вођах ове плоче по заповестима очева својих и предадох их сину своме Амарону. И ја завршавам."},{"vNo":"4 ","txt":"И ево, ја, Амарон, пишем оно што пишем, што је мало, у књигу оца свога."},{"vNo":"5 ","txt":"Гле, догоди се да три стотине двадесет година прође и опакији део Нефијаца беше уништен."},{"vNo":"6 ","txt":"Јер Господ не би допустио, пошто их изведе из земље јерусалимске и заштити и сачува их од пада у руке непријатеља њихових, да, не би допустио да се не потврде речи које говораше очевима нашим, говорећи: Уколико не будете држали заповести моје нећете напредовати у земљи."},{"vNo":"7 ","txt":"Стога их Господ походи великим судом. Међутим, поштеди Он праведне да не би страдали; ипак их избави из руку непријатеља њихових."},{"vNo":"8 ","txt":"И догоди се да ја предадох плоче брату своме, Кемишу."},{"vNo":"9 ","txt":"Ево, ја, Кемиш, пишем оно мало ствари које пишем у исту књигу као и брат мој, јер гле, видех последње што он написа, да то написа својом руком, а то написа у дан када их мени предаде. И тако ми водимо записе, јер то је по заповестима очева наших. И ја завршавам."},{"vNo":"10 ","txt":"Гле, ја, Абинадом, син сам Кемишев. Гле, догоди се да видех пуно ратова и сукоба између свога народа, Нефијаца, и Ламанаца. И ја, мачем својим, одузех животе многим Ламанцима у одбрани браће своје."},{"vNo":"11 ","txt":"И гле, запис овог народа урезан је на плочама које цареви имају кроз покољења, и ја не знам ни за једну објаву, осим оне која је записана, ни пророштво, осим оног које је записано. Стога, оно што је написано, довољно је. И ја завршавам."},{"vNo":"12 ","txt":"Гле, ја сам Амалеки, син Абинадомов. Гле, говорићу вам нешто о Мосији, који постаде цар у земљи Зарахемли. Јер гле, пошто беше упозорен од Господа да бежи из земље Нефи, а и сви који би послушали глас Господњи такође треба да отпутују из земље са њим, у дивљину –"},{"vNo":"13 ","txt":"И догоди се да он учини како му Господ беше заповедио. И сви који послушаше глас Господњи отпутоваху из земље у дивљину. А беху вођени многим проповедањима и пророштвима. И непрестано беху опомињани речју Божјом и моћу руке Његове беху вођени кроз дивљину док не сиђоше до земље која се зове земља Зарахемла."},{"vNo":"14 ","txt":"И открише народ који се зваше народом Зарахемлиним. Тад наста велика радост међу народом Зарахемлиним. А и Зарахемла се силно радоваше, јер Господ беше послао народ Мосијин са месинганим плочама које садржаваху запис о Јеврејима."},{"vNo":"15 ","txt":"Гле, догоди се да Мосија откри да народ Зарахемлин дође из Јерусалима у време када Седекија, цар Јуде, беше као заробљеник одведен у Вавилон."},{"vNo":"16 ","txt":"И путоваху они дивљином, и преко великих вода руком Господњом беху доведени у земљу где их Мосија откри. И од тада па надаље беху боравили тамо."},{"vNo":"17 ","txt":"А у време када их Мосија откри, они се већ силно намножише. Ипак, имаху многе ратове и озбиљне сукобе, и с времена на време од мача падаху. А језик се њихов беше искварио, а они са собом не беху понели никакве записе и порицаху постојање Створитеља свога. А ни Мосија ни народ Мосијин не могаху их разумети."},{"vNo":"18 ","txt":"Али, догоди се да Мосија нареди да се поуче његовом језику. И догоди се да пошто беху поучавани језику Мосијином, Зарахемла даде родословље о очевима својим, по сећању своме. И она су записана, али не на овим плочама."},{"vNo":"19 ","txt":"И догоди се да се народ Зарахемлин и Мосијин ујединише, а Мосија беше постављен да буде њихов цар."},{"vNo":"20 ","txt":"И у дане Мосијине догоди се да му беше донешен велик камен са урезима на њему. А он протумачи урезе даром и моћу Божјом."},{"vNo":"21 ","txt":"А они садржаваху извештај о неком Коријантумру и погибији његовог народа. А Коријантумр беше откривен од народа Зарахемлиног и борављаше са њима током девет месечевих мена."},{"vNo":"22 ","txt":"У њему се у неколико речи говораше и о очевима његовим. А први родитељи његови стигоше са куле, у време кад Господ побрка језик људима, а жестина Господња паде на њих по судовима Његовим који су праведни, а кости им леже расејане по земљи на северу."},{"vNo":"23 ","txt":"Гле ја, Амалеки, бејах рођен у дане Мосијине и поживех да видим смрт његову. А Венијамин, син његов, влада уместо њега."},{"vNo":"24 ","txt":"И гле, видех, у дане цара Венијамина тежак рат и много крвопролића између Нефијаца и Ламанаца. Али гле, Нефијци стекоше велику надмоћ над њима, да, толику да их цар Венијамин истера из земље Зарахемле."},{"vNo":"25 ","txt":"И догоди се да почех старити и, не имавши потомства, а знајући да је цар Венијамин праведан човек пред Господом, уручићу му, дакле, ове плоче, опомињући све људе да дођу Богу, Свецу Израеловом, и поверују у пророштва, и у откривења и у послуживање анђеоско и у дар говорења језицима и у дар тумачења језика, и у све оно што је добро, јер нема ничега што је добро а да не долази од Господа, а оно што је зло долази од ђавола."},{"vNo":"26 ","txt":"И ево, љубљена браћо моја, ја бих да дођете Христу који је Светац Израелов и узмете удела у спасењу Његовом и у моћи откупљења Његовог. Да, дођите к Њему и принесите Му целе душе своје као принос и наставите у посту и молитви и истрајте до краја. И тако жив био Господ бићете спашени."},{"vNo":"27 ","txt":"А сада бих говорио нешто о оних неколико који се успеше у дивљину да би се вратили у земљу Нефи, јер беше их много који пожелеше да поседују земљу баштине своје."},{"vNo":"28 ","txt":"Стога, успеше се они у дивљину. А вођа њихов беше снажан и силан човек и човек укоченог врата. Стога изазва сукоб међу њима и сви они, осим педесеторице, беху побијени у дивљини, а ови се опет вратише у земљу Зарахемлу."},{"vNo":"29 ","txt":"И догоди се још да са собом узеше знатан број других и опет се упутише у дивљину."},{"vNo":"30 ","txt":"И ја, Амалеки, имадох брата који такође пође са њима. И од тада не знам ништа о њима. А ускоро лежем у гроб свој, а ове плоче су испуњене. И ја завршавам казивање своје."}]}