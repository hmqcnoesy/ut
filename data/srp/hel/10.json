{"heading":"Господ даје Нефију моћ печаћења – Даје му се моћ да везује и разрешава на земљи и на небу – Он заповеда народу да се покаје или ће страдати – Дух га преноси од мноштва до мноштва. Око 21.–20. год. пре Христа.","prevAbbr":"hel","prevNo":9,"nextAbbr":"hel","nextNo":11,"chapterTitle":"Хеламан 10","verses":[{"vNo":"1 ","txt":"И догоди се да наста подела међу народом, толико да се они разделише тамо-амо и одоше путевима својим, оставивши Нефија самог док стајаше посред њих."},{"vNo":"2 ","txt":"И догоди се да Нефи оде путем својим према кући својој, пребирајући о ономе што му Господ показа."},{"vNo":"3 ","txt":"И догоди се док он тако пребираше – будући веома потиштен због опакости народа нефијског, њихових тајних дела таме, и убистава њихових, и пљачки њихових, и свакојаких безакоња – и догоди се да док он тако пребираше у срцу своме, гле, дође му глас говорећи:"},{"vNo":"4 ","txt":"Благословен си, Нефи, због оног што учини, јер мотрих како овом народу неуморно проглашаваше реч коју ти дадох. И ти их се не уплаши, и не тражаше живот свој, већ си тражио вољу моју и да држиш заповести моје."},{"vNo":"5 ","txt":"И ево, јер чињаше то тако неуморно, гле, заувек ћу те благословити и учинићу те силним у речима и у делу, у вери и делима, да, и то да ти све буде учињено по речи твојој, јер нећеш тражити оно што је супротно вољи мојој."},{"vNo":"6 ","txt":"Гле, ти си Нефи, а ја сам Бог. Гле, објављујем ти, у присуству анђела својих, да ћеш имати моћ над овим народом, и удараћеш земљу глађу и помором и уништењем, у складу са опакошћу овог народа."},{"vNo":"7 ","txt":"Гле, дајем ти моћ да шта год запечатиш на земљи биће запечаћено на небу, и шта год разрешиш на земљи биће разрешено на небу. И тако ћеш имати моћ међу овим народом."},{"vNo":"8 ","txt":"И тако, кажеш ли овом храму да се распукне надвоје, биће учињено."},{"vNo":"9 ","txt":"И кажеш ли овој планини: Сруши се и изравнај! биће учињено."},{"vNo":"10 ","txt":"И гле, кажеш ли да ће Бог ударити овај народ, то ће се догодити."},{"vNo":"11 ","txt":"И ево, гле, заповедам ти да пођеш и прогласиш овом народу да тако говори Господ Бог, који је Свемогући: Уколико се не покајете бићете ударени, и то до уништења."},{"vNo":"12 ","txt":"И гле, тад се догоди да када Господ беше изговорио Нефију ове речи, он се заустави и не оде у кућу своју, већ се врати мноштвима која беху расејана ту и тамо по лицу земаљском и поче им проглашавати реч Господњу која му беше изговорена о уништењу њиховом ако се не покају."},{"vNo":"13 ","txt":"Ево, гле, упркос великом чуду које Нефи беше учинио рекавши им за смрт врховног судије, они отврднуше срца своја и не послушаше речи Господње."},{"vNo":"14 ","txt":"Стога им Нефи прогласи реч Господњу, говорећи: Уколико се не покајете, тако говори Господ, бићете ударани све до уништења."},{"vNo":"15 ","txt":"И догоди се да када им Нефи беше прогласио реч, гле, они и поред тога отврднуше срца своја и не хтедоше да послушају речи његове. Побунише се, дакле, против њега и настојаху да положе руке своје на њега како би га бацили у тамницу."},{"vNo":"16 ","txt":"Али гле, моћ Божја беше са њим и они га не могаху ухватити и у тамницу бацити, јер га Дух поведе и одведе из средине њихове."},{"vNo":"17 ","txt":"И догоди се да пође он у Духу, од мноштва до мноштва, проглашавајући реч Божју, све док је не беше прогласио свима, то јест, разгласио међу свим народом."},{"vNo":"18 ","txt":"И догоди се да они не хтедоше да послушају речи његове, и започеше сукоби толико да се поделише међу собом и почеше мачем убијати једни друге."},{"vNo":"19 ","txt":"И тако се заврши седамдесет и прва година владавине судија над народом Нефијевим."}]}