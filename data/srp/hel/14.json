{"heading":"Самуило предсказује светло за време ноћи и нову звезду код Христовог рођења – Христ откупљује људе од временске и духовне смрти – Знаци Његове смрти обухватају три дана таме, раздвајање стена, и нагле промене у природи. Око 6. год. пре Христа.","prevAbbr":"hel","prevNo":13,"nextAbbr":"hel","nextNo":15,"chapterTitle":"Хеламан 14","verses":[{"vNo":"1 ","txt":"И ево, догоди се да Самуило, Ламанац, прорече још много више тога што не може бити записано."},{"vNo":"2 ","txt":"И гле, он им рече: Гле, дајем вам знак. Долази, наиме, још пет година, и гле, тада долази Син Божји да откупи оне који поверују у име Његово."},{"vNo":"3 ","txt":"И гле, ово ћу вам дати као знак о времену Његовог доласка. Јер гле, биће на небу велика светлост, толика да у ноћи пре него што Он дође неће бити таме, тако да ће човеку изгледати као да је дан."},{"vNo":"4 ","txt":"Биће, дакле, један дан и ноћ и дан, као да су један дан и да ноћи нема. И то ће вам бити знак. Знаћете, наиме, за излазак сунца а и за залазак његов. Стога ће они са сигурношћу знати да су то два дана и једна ноћ. Ипак, ноћ неће бити тамна, а то ће бити ноћ пре него што се Он роди."},{"vNo":"5 ","txt":"И гле, појавиће се нова звезда, таква какву никад не видесте. И то ће вам, такође, бити знак."},{"vNo":"6 ","txt":"И гле, то није све, биће много знакова и чудеса на небу."},{"vNo":"7 ","txt":"И догодиће се да ћете сви бити задивљени, и чудити се, толико да ћете на земљу попадати."},{"vNo":"8 ","txt":"И догодиће се да ко год поверује у Сина Божјег, тај ће имати вечни живот."},{"vNo":"9 ","txt":"И гле, тако ми Господ, по анђелу свом, заповеди да дођем и то вам кажем. Да, заповеди ми да вам проричем о томе. Да, рече ми: Вичи овом народу – Покајте се и припремите пут Господу."},{"vNo":"10 ","txt":"И ево, зато што сам Ламанац, и говорах вам речи које ми Господ заповеди, и јер оне беху тешке против вас, срдити сте на мене и настојите да ме уништите и истерасте ме из средине своје."},{"vNo":"11 ","txt":"И чућете речи моје, јер се из тог разлога попех на зидине овог града, да бисте могли чути и сазнати за судове Божје који вас чекају због безакоња ваших, а и да бисте сазнали за услове покајања;"},{"vNo":"12 ","txt":"А и да бисте сазнали за долазак Исуса Христа, Сина Божјег, Оца неба и земље, Створитеља свега од почетка, и да бисте сазнали за знаке Његовог доласка, са циљем да можете да поверујете у име Његово."},{"vNo":"13 ","txt":"А поверујете ли у име Његово, покајаћете се због свих греха својих, да бисте тако добили опрост од њих кроз заслуге Његове."},{"vNo":"14 ","txt":"И гле, опет, још један знак вам дајем, да, знак о смрти Његовој."},{"vNo":"15 ","txt":"Јер гле, Он свакако мора умрети да би спасење могло доћи. Да, нужно Му је и постаје потребно да умре, да оствари васкрсење мртвих, да би на тај начин људи били приведени у присуство Господње."},{"vNo":"16 ","txt":"Да, гле, та смрт остварује васкрсење и цео људски род откупљује од прве смрти – те духовне смрти. Наиме, цео људски род се сматра мртвим, будући да Адамовим падом беше искључен из присуства Господњег, и у погледу на оно што је временско и на оно што је духовно."},{"vNo":"17 ","txt":"Али гле, васкрсење Христово откупљује људски род, да, и то сав људски род, и враћа га у присуство Господње."},{"vNo":"18 ","txt":"Да, и оно остварује услов за покајање, да ко год се покаје тај се не сече и не баца у огањ, али ко год се не покаје сече се и баца у огањ. И ево, њима поново долази духовна смрт, да друга смрт, јер се они поново искључују у погледу на оно што спада у праведност."},{"vNo":"19 ","txt":"Стога, покајте се, покајте се, да не бисте знајући то, а не чинећи, допустили себи да дођете под осуду, и будете оборени у ту другу смрт."},{"vNo":"20 ","txt":"Али гле, као што вам рекох за други знак, знак Његове смрти, гле, оног дана кад Он буде поднео смрт сунце ће се помрачити и ускратити вам светлост своју, а тако и месец и звезде. И неће бити светла на лицу ове земље, и то током три дана, од тренутка кад буде поднео смрт до тренутка кад поново устане из мртвих."},{"vNo":"21 ","txt":"Да, у тренутку кад Он испусти дух током много сати биће грмљавине и севања, а земља ће се трести и дрхати, а стене које су на лицу ове земље, које су и изнад и испод земље, за које знате да су сад чврсте, или је већи део њих једна чврста маса, распашће се;"},{"vNo":"22 ","txt":"Да, расцепиће се надвоје, и отада ће се заувек налазити у пукотинама и развалинама и у разбијеним комадима по лицу целе земље, да, и изнад и испод земље."},{"vNo":"23 ","txt":"И гле, биће великих непогода, а многе планине ће полећи, попут долине, и биће много места која се сада називају долинама која ће постати планине, чија висина је велика."},{"vNo":"24 ","txt":"И многи путеви ће попуцати, а многи градови опустети."},{"vNo":"25 ","txt":"И многи гробови ће се отворити и испустити много својих мртвих, и многи свеци указаће се многима."},{"vNo":"26 ","txt":"И гле, тако ми анђео објави. Он ми, наиме, рече да ће током много сати бити грмљавине и севања."},{"vNo":"27 ","txt":"И рече ми да док грмљавина и севање буду трајали, и непогода, да то треба да буде, а да ће тама током три дана прекривати лице целе земље."},{"vNo":"28 ","txt":"И анђео ми рече да ће многи видети и веће од тога, да би поверовали да ће се ти знаци и та чудеса догодити на свом лицу ове земље, како међу децом човечјом не би било разлога за неверицу –"},{"vNo":"29 ","txt":"И то из разлога да се спасу сви који поверују, а да праведан суд дође на оне који не поверују, и такође, ако су осуђени, сами на себе навлаче своју осуду."},{"vNo":"30 ","txt":"И ево, сетите се, сетите, браћо моја, да свако ко страда себи страда, а свако ко безакоње чини себи га чини. Јер гле, слободни сте, допуштено вам је да делујете за себе, јер гле, Бог вам даде познање и учини вас слободнима."},{"vNo":"31 ","txt":"Он вам даде да можете да разликујете добро од зла, и даде вам да бирате живот или смрт. И ви можете да чините добро и будете обновљени за оно што је добро, то јест, да вам се обнови оно што је добро, или можете да чините зло, да вам се обнови оно што је зло."}]}