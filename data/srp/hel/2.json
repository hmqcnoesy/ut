{"heading":"Хеламан, син Хеламанов, постаје врховни судија – Гадијантон предводи Кишкуменову дружину – Хеламанов слуга убија Кишкумена, а Гадијантонова дружина бежи у дивљину. Око 50.–49. год. пре Христа.","prevAbbr":"hel","prevNo":1,"nextAbbr":"hel","nextNo":3,"chapterTitle":"Хеламан 2","verses":[{"vNo":"1 ","txt":"И догоди се да четрдесет и друге године владавине судија, пошто Морониха беше поново успоставио мир између Нефијаца и Ламанаца, гле не беше никога ко би преузео судијску столицу. Стога поново започе сукоб међу народом око тога ко ће заузети судијску столицу."},{"vNo":"2 ","txt":"И догоди се да Хеламан, који беше син Хеламанов, гласом народа беше постављен да заузме судијску столицу."},{"vNo":"3 ","txt":"Али гле, Кишкумен, који беше убио Пахорана, постави заседу да уништи и Хеламана, а подржа га његова дружина која беше ушла у завет да нико неће сазнати за опакост његову."},{"vNo":"4 ","txt":"Беше, наиме, неки Гадијантон, који беше силно вешт у многим речима, а и у делатности својој, да обавља тајна дела убиства и пљачке. Стога он постаде предводник дружине Кишкуменове."},{"vNo":"5 ","txt":"Он се, дакле, улагиваше и њима, а и Кишкумену, да ће поставе ли га на судијску столицу, онима који припадају дружини његовој доделити да буду постављени на положај моћи и власти међу народом. Стога Кишкумен настојаше да уништи Хеламана."},{"vNo":"6 ","txt":"И догоди се да док он иђаше према судијској столици да уништи Хеламана, гле један од слугу Хеламанових, будући напољу преко ноћи и стекавши, помоћу прерушавања, познање о замислима које ова дружина скова да уништи Хеламана –"},{"vNo":"7 ","txt":"И догоди се да он срете Кишкумена и даде му знак. Стога му Кишкумен обзнани предмет своје жеље, желећи да га он одведе до судијске столице како би убио Хеламана."},{"vNo":"8 ","txt":"А када слуга Хеламанов беше сазнао све што беше у срцу Кишкуменовом, и како је намера његова да убије, и да је намера и свих оних који припадају дружини његовој да убијају и да пљачкају и да моћ стичу, (а то беше тајна замисао њихова и савез њихов) слуга Хеламанов рече Кишкумену: Хајдемо до судијске столице."},{"vNo":"9 ","txt":"Ево, то Кишкумену беше веома по вољи, јер мишљаше да ће остварити своју намеру. Али гле, док иђаху према судијској столици, слуга Хеламанов прободе Кишкумена све до срца, и он без уздаха паде мртав. А он отрча Хеламану и исприча му све што беше видео и чуо и учинио."},{"vNo":"10 ","txt":"И догоди се да Хеламан посла да се похвата ова дружина разбојника и тајних убица, да би били погубљени по закону."},{"vNo":"11 ","txt":"Али гле, када Гадијантон беше открио да се Кишкумен не враћа, уплаши се да не буде уништен. Стога нареди да његова дружина пође за њим. И они тајним путем побегоше из земље у дивљину. И тако, кад Хеламан посла да се похватају, не могаху се нигде пронаћи."},{"vNo":"12 ","txt":"А о том Гадијантону биће више говора касније. И тако се заврши четрдесет и друга година владавине судија над народом Нефијевим."},{"vNo":"13 ","txt":"И гле, на крају ове књиге видећете како тај Гадијантон доведе до пропасти, да, до скоро потпуног уништења народа Нефијевог."},{"vNo":"14 ","txt":"Гле, не мислим на крај књиге Хеламанове, већ мислим на крај књиге Нефијеве, из које узех цео извештај који записах."}]}