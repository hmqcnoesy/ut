{"heading":"Мормон позива Ламанце последњих дана да поверују у Христа, прихвате Његово јеванђеље, и буду спашени – Сви који верују у Библију вероваће и у Мормонову књигу. Око 385. год. после Христа.","prevAbbr":"morm","prevNo":6,"nextAbbr":"morm","nextNo":8,"chapterTitle":"Мормон 7","verses":[{"vNo":"1 ","txt":"И ево, гле, говорио бих нешто остатку овог народа који је поштеђен, ако им Бог уручи речи моје, да могу сазнати нешто о очевима својим. Да, говорим вама, остатку дома Израеловог, а ово су речи које говорим:"},{"vNo":"2 ","txt":"Знајте да сте од дома Израеловог."},{"vNo":"3 ","txt":"Знајте да морате доћи до покајања, иначе не можете бити спашени."},{"vNo":"4 ","txt":"Знајте да морате положити своје ратно оружје и више не уживати у проливању крви, и не узимати га поново, уколико вам Бог то не заповеди."},{"vNo":"5 ","txt":"Знајте да морате доћи до познања о очевима својим и покајати се због свих својих греха и безакоња, и поверовати у Исуса Христа, да је Он Син Божји, и да га Јевреји погубише, и да Он моћу Очевом поново устаде, чиме стече победу над гробом, и такође, жаока смрти у Њему је надвладана."},{"vNo":"6 ","txt":"И Он оствари васкрсење мртвих путем кога човек мора устати да би стао пред судијску столицу Његову."},{"vNo":"7 ","txt":"И Он оствари откупљење света, при чему се оном који се на дан суда нађе недужан пред Њим даје да пребива у присуству Божјем у царству Његовом, да са хоровим вишњим пева бескрајне хвале Оцу, и Сину, и Светом Духу, који су један Бог, у стању среће којој нема краја."},{"vNo":"8 ","txt":"Покајте се, стога, и крстите у име Исусово, и држите се јеванђеља Христовог које ће бити стављено пред вас не само путем овог записа, већ и кроз запис који ће нејеврејима стићи преко Јевреја, запис који ће преко нејевреја стићи до вас."},{"vNo":"9 ","txt":"Јер гле, ово се записује зато да бисте ви могли поверовати у то. А поверујете ли у то вероваћете и у ово. А поверујете ли у ово, сазнаћете за очеве своје, а и за чудесна дела која моћу Божјом беху остварена међу њима."},{"vNo":"10 ","txt":"И сазнаћете, такође, да сте остатак потомства Јаковљевог, стога се убрајате међу народ првога завета. И ако поверујете у Христа и крстите се, најпре водом, а затим огњем и Светим Духом, следећи пример Спаситеља нашег, у складу са оним што нам Он заповеди, биће вам добро на дан суда. Амен."}]}