{"heading":"Tortíming Babýlonar er dæmigerð um tortíminguna við síðari komuna—Það verður dagur brennandi reiði og refsingar—Babýlon mun að eilífu fallin—Samanber Jesaja 13. Um 559–545 f.Kr.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2. Nefí 23","verses":[{"vNo":"1 ","txt":"Spádómur um Babýlon, er vitraðist Jesaja Amozsyni."},{"vNo":"2 ","txt":"Reisið merki á fjallinu háa. Kallið hárri röddu til þeirra. Takið í hönd þeirra, svo að þeir fari inn um hlið hinna eðalbornu."},{"vNo":"3 ","txt":"Ég hef gefið vígðum liðsmönnum mínum fyrirmæli og kallað á kappa mína, því að reiði mín nær ekki til þeirra, sem finna fögnuð í hátign minni."},{"vNo":"4 ","txt":"Heyr þysinn á fjöllunum eins og af mannmergð. Heyr gnýinn af hinum samansöfnuðu þjóðum. Drottinn hersveitanna er að kanna orrustuliðið."},{"vNo":"5 ","txt":"Þeir koma frá fjarlægu landi, frá himins enda, já, Drottinn og vopn réttmætrar reiði hans til að tortíma gjörvallri jörðinni."},{"vNo":"6 ","txt":"Kveinið, því að dagur Drottins er nálægur. Hann kemur sem tortíming frá hinum almáttuga."},{"vNo":"7 ","txt":"Þess vegna verða allar hendur lémagna og sérhvert mannshjarta bráðnar—"},{"vNo":"8 ","txt":"Þeir skelfast, harmkvæli og þrautir gagntaka þá, angistarfullir stara þeir hver á annan og andlit þeirra verða sem eldslogi."},{"vNo":"9 ","txt":"Sjá, dagur Drottins kemur, grimmilegur, með heilagri og brennandi reiði til að gjöra jörðina að auðn og afmá syndarana af henni."},{"vNo":"10 ","txt":"Því að stjörnur himinsins og stjörnumerkin láta eigi ljós sitt skína. Sólin er myrk í risu sinni og tunglið ber eigi birtu sína."},{"vNo":"11 ","txt":"Og ég mun hegna jarðríki fyrir illsku sína og hinum ranglátu fyrir misgjörðir sínar. Ég mun lækka rostann í hinum dramblátu og lægja hroka hinna skelfilegu."},{"vNo":"12 ","txt":"Ég mun gjöra manninn dýrmætari en skíragull, jafnvel torgætari en Ofírgull."},{"vNo":"13 ","txt":"Og á degi hans heilögu reiði mun ég skaka himininn, og jörðin skal hrærast úr stað sínum fyrir brennandi reiði Drottins hersveitanna."},{"vNo":"14 ","txt":"Eins og fældar skógargeitur og eins og hjörð án hirðis skal hver maður leita aftur til þjóðar sinnar og hver flýja heim í land sitt."},{"vNo":"15 ","txt":"Og hver sá, sem dramblátur reynist, mun lagður í gegn, og hver sá, sem leggur hinum ranglátu lið, mun falla fyrir sverði."},{"vNo":"16 ","txt":"Og ungbörnum þeirra mun verða slegið við stein fyrir augum þeirra, hús þeirra verða rænd og konur þeirra smánaðar."},{"vNo":"17 ","txt":"Sjá, ég æsi upp Medíumenn gegn þeim, sem meta eigi silfur og gull, né hafa yndi af því."},{"vNo":"18 ","txt":"Bogar þeirra munu og tæta unga menn í sundur; og þeir þyrma ekki lífsafkvæmum. Þeir líta ekki miskunnaraugum til barna."},{"vNo":"19 ","txt":"Svo skal fara fyrir Babýlon, þessari prýði konungsríkjanna og drembidjásni Kaldverja, sem þá er Guð umturnaði Sódómu og Gómorru."},{"vNo":"20 ","txt":"Hún skal aldrei framar verða byggð mönnum. Kynslóð eftir kynslóð skal þar enginn búa. Enginn Arabi skal reisa þar tjöld sín né nokkrir hjarðmenn bæla þar fénað sinn."},{"vNo":"21 ","txt":"En villidýr eyðimerkurinnar skulu liggja þar og hús þeirra fyllast af ömurlegum skepnum. Og uglur munu dveljast þar og skógartröll stíga þar dans."},{"vNo":"22 ","txt":"Og villidýr eyjanna munu ýlfra í yfirgefnum húsum þeirra og drekar í lystihöllum. Og tími hennar nálgast og dagar hennar munu eigi undan dragast. Því að ég mun tortíma henni fljótt. Já, ég mun sýna lýð mínum miskunn, en hinir ranglátu munu farast."}]}