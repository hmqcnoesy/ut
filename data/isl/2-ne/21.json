{"heading":"Stofn Ísaí (Kristur) mun fella réttlátan dóm—Þekkingin á Guði mun fylla jörðina í þúsund ára ríkinu—Drottinn mun reisa merki og safna saman Ísrael—Samanber Jesaja 11. Um 559–545 f.Kr.","prevAbbr":"2-ne","nextAbbr":"2-ne","prevNo":20,"nextNo":22,"chapterTitle":"2. Nefí 21","prevTitle":"2. Nefí 20","nextTitle":"2. Nefí 22","verses":[{"vNo":1,"txt":"En kvistur mun fram spretta af stofni Ísaí og angi upp vaxa af rótum hans."},{"vNo":2,"txt":"Yfir honum mun hvíla andi Drottins, andi vísdóms og skilnings, andi ráðspeki og kraftar, andi þekkingar og ótta Drottins—"},{"vNo":3,"txt":"Sem mun skerpa skilning hans í Drottins ótta.  Hann mun ekki dæma eftir því, sem augu hans sjá, og ekki skera úr málum eftir því, sem eyru hans heyra."},{"vNo":4,"txt":"En með réttlæti mun hann dæma hina fátæku og skera með sannsýni úr málum hinna hógværu á jörðunni.  Hann mun ljósta jörðina með sprota munns síns og deyða hina ranglátu með anda vara sinna."},{"vNo":5,"txt":"Réttlæti verður beltið um lendar hans og trúfesti beltið um mjaðmir hans."},{"vNo":6,"txt":"Þá mun úlfurinn una hjá lambinu og pardusdýrið liggja hjá kiðlingnum, kálfar, ung ljón og alifé ganga saman og ungt barn gætir þeirra."},{"vNo":7,"txt":"Og kýr og birna verða á beit saman, kálfar og húnar liggja hvorir hjá öðrum og ljónið mun hey eta sem naut."},{"vNo":8,"txt":"Brjóstmylkingurinn mun leika sér við holu nöðrunnar og barnið, nývanið af brjósti, stinga hendi sinni inn í bæli hornormsins."},{"vNo":9,"txt":"Hvergi á mínu heilaga fjalli mun illt framið né nokkru tortímt, því að jörðin verður full af þekkingu á Drottni, á sama hátt og djúp sjávar er vötnum hulið."},{"vNo":10,"txt":"Á þeim degi mun rótarkvistur Ísaí standa sem merki fyrir lýðinn, og til þess munu Þjóðirnar leita, og hvíld hans verður dýrðleg."},{"vNo":11,"txt":"Og svo ber við, að á þeim degi mun Drottinn útrétta hönd sína öðru sinni til þess að endurheimta þær leifar fólks síns, sem eftir eru í Assýríu, Norður-Egyptalandi, Suður-Egyptalandi, Blálandi, Elam, Sínear, Hamat og á eyjum sjávar."},{"vNo":12,"txt":"Og hann mun reisa merki fyrir þjóðirnar, heimta saman hina brottreknu úr Ísrael og safna saman hinum tvístruðu úr Júda, úr fjórum höfuðáttum heims."},{"vNo":13,"txt":"Þá mun öfund Efraíms einnig hverfa og fjandskapur Júda líða undir lok.  Efraím mun ekki öfundast við Júda og Júda ekki fjandskapast við Efraím."},{"vNo":14,"txt":"Þeir munu steypa sér niður á herðum Filista gegn vestri og í sameiningu ræna austbyggja.  Edóm og Móab munu þeir hremma og Ammónítar verða þeim lýðskyldir."},{"vNo":15,"txt":"Og Drottinn mun þurrka upp voga Egyptahafs og bregða hendi sinni yfir fljótið í stríðum stormi og skipta því í sjö kvíslir, svo að yfir má ganga þurrum fótum."},{"vNo":16,"txt":"Og það skal verða brautarvegur fyrir þær leifar fólks hans, sem enn er eftir í Assýríu, eins og var fyrir Ísrael, þá er hann fór frá Egyptalandi."}]}