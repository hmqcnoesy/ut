{"heading":"Á þúsund ára tímabilinu munu allir menn lofa Drottin—Hann mun dvelja meðal þeirra—Samanber Jesaja 12. Um 559–545 f.Kr.","prevAbbr":"2-ne","nextAbbr":"2-ne","prevNo":21,"nextNo":23,"chapterTitle":"2. Nefí 22","prevTitle":"2. Nefí 21","nextTitle":"2. Nefí 23","verses":[{"vNo":1,"txt":"Á þeim degi skaltu segja:  Ég vegsama þig, ó Drottinn, því að þótt þú værir mér reiður, þá er þó horfin reiði þín, og þú huggaðir mig."},{"vNo":2,"txt":"Sjá, Guð er hjálpræði mitt:  Ég er öruggur og hræðist hvergi, því að Drottinn Jehóva er styrkur minn og lofsöngur.  Hann er einnig orðinn mér hjálpræði."},{"vNo":3,"txt":"Og þér munuð með fögnuði vatni ausa úr lindum hjálpræðisins."},{"vNo":4,"txt":"Og á þeim degi munuð þér segja:  Lofið Drottin, ákallið nafn hans, gjörið máttarverk hans kunn meðal þjóðanna, hafið í minnum að nafn hans er upp hafið."},{"vNo":5,"txt":"Lofsyngið Drottni, því að dásemdarverk hefur hann gjört.  Þetta er kunnugt um alla jörðina."},{"vNo":6,"txt":"Lát óma gleðihljóm og við kveða fagnaðarhróp, þú sem býrð á Síon, því að mikill er hinn heilagi Ísraels meðal þín."}]}