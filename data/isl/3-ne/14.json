{"heading":"Jesús býður: Dæmið ekki; spyrjið Guð; varist falsspámenn—Hann lofar þeim sáluhjálp, sem gjöra vilja föðurins—Samanber Matteus 7. Um 34 e.Kr.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3. Nefí 14","verses":[{"vNo":"1 ","txt":"Og nú bar svo við, að þegar Jesús hafði mælt þessi orð, sneri hann sér aftur að mannfjöldanum, lauk upp munni sínum á ný og sagði: Sannlega, sannlega segi ég yður. Dæmið ekki, svo að þér verðið ekki dæmdir."},{"vNo":"2 ","txt":"Því að með þeim dómi, sem þér dæmið, munuð þér dæmdir, og með þeim mæli, sem þér mælið, mun yður aftur mælt verða."},{"vNo":"3 ","txt":"Hví sér þú flísina í auga bróður þíns, en tekur ekki eftir bjálkanum í auga þínu"},{"vNo":"4 ","txt":"Eða hvernig fær þú sagt við bróður þinn: Lát mig draga flísina úr auga þér—og þó er bjálki í auga sjálfs þín"},{"vNo":"5 ","txt":"Hræsnari. Drag fyrst bjálkann úr auga þér, og þá sérðu glöggt til að draga flísina úr auga bróður þíns."},{"vNo":"6 ","txt":"Gefið ekki hundum það, sem heilagt er, og kastið eigi perlum yðar fyrir svín, svo að þau troði þær ekki undir fótum, snúi sér við og tæti yður í sundur."},{"vNo":"7 ","txt":"Biðjið, og yður mun gefið verða, leitið, og þér munuð finna, knýið á, og fyrir yður mun upp lokið verða."},{"vNo":"8 ","txt":"Því að hver sá öðlast, sem biður, sá finnur, sem leitar, og fyrir þeim, sem á knýr, mun upp lokið verða."},{"vNo":"9 ","txt":"Eða hver er sá maður meðal yðar, sem gefur syni sínum stein, er hann biður um brauð"},{"vNo":"10 ","txt":"Eða höggorm, þegar hann biður um fisk"},{"vNo":"11 ","txt":"Fyrst þér þá, sem eruð vondir, hafið vit á að gefa börnum yðar góðar gjafir, hve miklu fremur mun þá faðir yðar á himnum gefa þeim góðar gjafir, sem biðja hann"},{"vNo":"12 ","txt":"Allt, sem þér viljið því, að aðrir menn gjöri yður, það skuluð þér og þeim gjöra. Þetta er lögmálið og spámennirnir."},{"vNo":"13 ","txt":"Gangið inn um þrönga hliðið. Því að vítt er hliðið og vegurinn breiður, sem liggur til glötunar, og þeir margir, sem þar fara inn—"},{"vNo":"14 ","txt":"En þröngt er það hlið og mjór sá vegur, er liggur til lífsins, og þeir fáir, sem finna hann."},{"vNo":"15 ","txt":"Varist falsspámenn, sem koma til yðar í sauðaklæðum, en innra eru þeir gráðugir vargar."},{"vNo":"16 ","txt":"Af ávöxtum þeirra skuluð þér þekkja þá. Hvort lesa menn vínber af þyrnum eða fíkjur af þistlum"},{"vNo":"17 ","txt":"Þannig ber sérhvert gott tré góðan ávöxt, en slæmt tré vondan ávöxt."},{"vNo":"18 ","txt":"Gott tré getur ekki borið vondan ávöxt, ekki heldur slæmt tré góðan ávöxt."},{"vNo":"19 ","txt":"Hvert það tré, sem ber ekki góðan ávöxt, er upp höggvið og í eld kastað."},{"vNo":"20 ","txt":"Af ávöxtum þeirra skuluð þér því þekkja þá."},{"vNo":"21 ","txt":"Ekki mun hver sá, sem við mig segir herra, herra, ganga inn í himnaríki, heldur sá einn, er gjörir vilja föður míns, sem er á himnum."},{"vNo":"22 ","txt":"Margir munu segja við mig á þeim degi: Herra, herra, höfum vér ekki spáð í þínu nafni, rekið út illa anda í þínu nafni og gjört margt undursamlegt í þínu nafni"},{"vNo":"23 ","txt":"Þá mun ég lýsa yfir: Aldrei þekkti ég yður. Víkið frá mér, þér misgjörðamenn."},{"vNo":"24 ","txt":"Hver sá, sem heyrir þessi orð mín og breytir eftir þeim, sá er líkur hyggnum manni, er byggði hús sitt á bjargi—"},{"vNo":"25 ","txt":"Nú skall á steypiregn og vatnið flæddi, stormar blésu og buldu á því húsi. En það féll eigi, því að það var á bjargi byggt."},{"vNo":"26 ","txt":"En hver, sem heyrir þessi orð mín og breytir ekki eftir þeim, sá er líkur heimskum manni, er byggði hús sitt á sandi—"},{"vNo":"27 ","txt":"Steypiregn skall á, vatnið flæddi, stormar blésu og buldu á því húsi. Það féll, og fall þess var mikið."}]}