{"heading":"Nefí ritar um það sem Guðs er—Tilgangur Nefís er að fá menn til að koma til Guðs Abrahams og frelsast. Um 600–592 f.Kr.","prevAbbr":"1-ne","nextAbbr":"1-ne","prevNo":5,"nextNo":7,"chapterTitle":"1. Nefí 6","prevTitle":"1. Nefí 5","nextTitle":"1. Nefí 7","verses":[{"vNo":1,"txt":"Ég, Nefí, hef ekki í hyggju að rekja ættir feðra minna í þessum hluta heimildaskrár minnar.  Né heldur mun ég síðar rekja þær á töflunum, sem ég er að letra á, því að þær eru þegar raktar í þeim heimildum, sem faðir minn hefur haldið til haga.  Þess vegna færi ég þær ekki í letur í þessari ritsmíð."},{"vNo":2,"txt":"Ég læt mér nægja að segja, að við erum afkomendur Jósefs."},{"vNo":3,"txt":"Og það er mér ekkert kappsmál að gjöra málefnum föður míns full skil.  Það kæmist ekki fyrir á þessum töflum, því að það er löngun mín að nota þær fyrir það, sem ég skrifa um málefni Guðs."},{"vNo":4,"txt":"Tilgangur minn er sá, og sá einn, að geta talið fólk á að koma til Guðs Abrahams, og Guðs Ísaks, og Guðs Jakobs og frelsast."},{"vNo":5,"txt":"Þess vegna skrifa ég ekki um það, sem heiminum er geðfellt, heldur um það, sem er Guði þóknanlegt og þeim, sem ekki eru af þessum heimi."},{"vNo":6,"txt":"Þess vegna mun ég bjóða niðjum mínum að fylla ekki þessar töflur því, sem ekkert gildi hefur fyrir mannanna börn."}]}