{"heading":"Dosa syahwat adalah suatu kekejian—Dosa Korianton menahan orang Zoram daripada menerima firman—Penebusan Kristus dihitung kembali dari dahulu dalam menyelamatkan yang setia yang mendahuluinya. Kira-kira 74 tahun S.M.","sectionHeading":"Perintah-perintah Alma kepada anak lelakinya, Korianton.","prevAbbr":"alma","prevNo":38,"nextAbbr":"alma","nextNo":40,"chapterTitle":"Alma 39","verses":[{"vNo":"1 ","txt":"Dan sekarang, anakku, aku ada sedikit lebih untuk dikatakan kepadamu daripada yang aku katakan kepada saudaramu; kerana lihatlah, tidakkah kamu telah mengamati kekukuhan saudaramu, kesetiaannya, dan ketekunannya dalam mentaati perintah-perintah Tuhan? Lihatlah, tidakkah dia menunjukkan teladan yang baik bagimu?"},{"vNo":"2 ","txt":"Kerana kamu tidak sedemikian banyak mengendahkan perkataan-perkataanku seperti saudaramu, di kalangan orang Zoram. Sekarang, inilah hal-hal dalammu yang aku menentang kamu terus bercakap besar tentang kekuatanmu dan kebijaksanaanmu."},{"vNo":"3 ","txt":"Dan ini bukanlah kesemuanya, anakku. Kamu melakukan apa yang memilukan bagiku; kerana kamu meninggalkan pelayanan, dan pergi ke negeri Siron di antara sempadan-sempadan bangsa Laman, mengikut si pelacur Isabel."},{"vNo":"4 ","txt":"Ya, dia mencuri hati ramai orang; tetapi ini bukan alasan bagimu, anakku. Kamu semestinya telah mengurus pelayanan yang telah diamanahkan kepadamu."},{"vNo":"5 ","txt":"Tidak tahukah kamu, anakku, bahawa hal-hal ini kekejian dalam pandangan Tuhan; ya, yang paling keji melebihi segala dosa kecuali penumpahan darah tak berdosa atau penyangkalan Roh Kudus?"},{"vNo":"6 ","txt":"Kerana lihatlah, jika kamu menyangkal Roh Kudus ketika Dia dahulunya pernah memiliki tempat dalam dirimu, dan kamu tahu bahawa kamu menyangkalnya, lihatlah, ini merupakan dosa yang tak dapat dimaafkan; ya, dan barang siapa membunuh menentang cahaya dan pengetahuan Tuhan, tidaklah mudah baginya untuk mendapat pengampunan; ya, aku berkata kepadamu, anakku, bahawa tidaklah mudah baginya untuk mendapat pengampunan."},{"vNo":"7 ","txt":"Dan sekarang, anakku, aku berkehendak kepada Tuhan agar kamu tidak bersalah dalam suatu jenayah yang demikian besar. Aku tidak akan mengungkit-ungkit jenayah-jenayahmu, untuk menekan jiwamu, jika bukan demi kebaikanmu."},{"vNo":"8 ","txt":"Tetapi lihatlah, kamu tidak dapat menyembunyikan jenayah-jenayah dari Tuhan; dan kecuali kamu bertaubat ianya akan menjadi kesaksian menentangmu pada hari terakhir."},{"vNo":"9 ","txt":"Sekarang, anakku, aku menghendaki agar kamu hendaknya bertaubat dan meninggalkan dosa-dosamu, dan jangan lagi mengikut nafsu matamu, tetapi jauhi dirimu dalam segala hal ini; kerana kecuali kamu melakukan ini kamu sama sekali tidak dapat mewarisi kerajaan Tuhan. Ya, ingatlah, dan terimalah tanggungjawabmu, dan jauhi dirimu dalam hal-hal ini."},{"vNo":"10 ","txt":"Dan aku memerintahkanmu untuk menerima tanggungjawabmu untuk berunding dengan abang-abangmu dalam kegiatan-kegiatanmu; kerana lihatlah, kamu sedang dalam masa mudamu, dan kamu berada dalam keperluan untuk dipelihara oleh saudara-saudaramu. Dan endahkanlah nasihat mereka."},{"vNo":"11 ","txt":"Janganlah biarkan dirimu disesatkan oleh apa pun yang sia-sia atau bodoh; janganlah biarkan iblis menyesatkan hatimu lagi mengikut para pelacur yang jahat itu. Lihatlah, Wahai anakku, betapa besarnya kederhakaan yang kamu datangkan ke atas orang Zoram; kerana ketika mereka melihat tingkah lakumu mereka tidak percaya pada perkataan-perkataanku."},{"vNo":"12 ","txt":"Dan sekarang, Roh Tuhan berfirman kepadaku: Perintahkanlah anak-anakmu untuk melakukan yang baik, agar jangan mereka menyesatkan hati ramai orang pada kehancuran; oleh itu aku memerintahkanmu, anakku, dalam rasa takut akan Tuhan, agar kamu menahan diri daripada kederhakaanmu;"},{"vNo":"13 ","txt":"Agar kamu berpaling kepada Tuhan dengan segenap fikiran, daya, dan kekuatanmu; agar kamu tidak lagi menyesatkan hati orang untuk melakukan kejahatan, tetapi sebaliknya kembalilah kepada mereka, dan akuilah kesilapan-kesilapanmu dan kesalahan itu yang telah kamu lakukan."},{"vNo":"14 ","txt":"Janganlah mencari kekayaan tidak juga apa yang sia-sia dari dunia ini; kerana lihatlah, kamu tidak dapat membawanya bersamamu."},{"vNo":"15 ","txt":"Dan sekarang, anakku, aku mahu berkata sedikit kepadamu berkenaan kedatangan Kristus. Lihatlah, aku berkata kepadamu, bahawa Dialah yang pasti akan datang untuk mengambil dosa-dosa dunia; ya, Dia datang untuk memaklumkan khabar gembira tentang penyelamatan kepada umat-Nya."},{"vNo":"16 ","txt":"Dan sekarang, anakku, inilah pelayanan yang kepadanya kamu dipanggil, untuk memaklumkan khabar gembira ini kepada orang ini, untuk menyediakan fikiran mereka; atau lebih tepat agar penyelamatan boleh datang kepada mereka, agar mereka boleh menyediakan fikiran anak-anak mereka untuk mendengar firman pada waktu kedatangan-Nya."},{"vNo":"17 ","txt":"Dan sekarang, aku akan meringankan fikiranmu sedikit tentang perkara ini. Lihatlah, kamu takjub mengapa hal-hal ini diketahui demikian lama sebelumnya. Lihatlah, aku berkata kepadamu, bukankah satu jiwa pada waktu ini sama berharganya bagi Tuhan seperti satu jiwa pada waktu kedatangan-Nya?"},{"vNo":"18 ","txt":"Bukankah sama perlunya bahawa rancangan penebusan hendaknya disingkapkan kepada bangsa ini seperti juga kepada anak-anak mereka?"},{"vNo":"19 ","txt":"Bukankah sama mudahnya pada waktu ini bagi Tuhan untuk mengutus malaikat-Nya untuk memaklumkan khabar gembira ini kepada kita seperti kepada anak-anak kita, atau seperti setelah waktu kedatangan-Nya?"}]}