{"heading":"Tiga saksi dan kitab itu sendiri akan berdiri sebagai sebuah kesaksian tentang kebenaran Kitab Mormon.","prevAbbr":"ether","prevNo":4,"nextAbbr":"ether","nextNo":6,"chapterTitle":"Eter 5","verses":[{"vNo":"1 ","txt":"Dan sekarang, aku, Moroni, telah menuliskan kata-kata yang telah diperintahkan kepadaku, menurut ingatanku; dan aku telah memberitahu kamu hal-hal yang telah aku meteraikan; oleh itu janganlah menyentuhnya supaya kamu boleh menterjemahkan; kerana hal itu dilarang bagimu, kecuali suatu saat nanti ianya akan menjadi kebijaksanaan di dalam Tuhan."},{"vNo":"2 ","txt":"Dan lihatlah, kamu boleh diberi peluang agar kamu boleh menunjukkan kepingan-kepingan itu kepada mereka yang akan membantu mendatangkan pekerjaan ini;"},{"vNo":"3 ","txt":"Dan kepada tiga orang akan diperlihatkan melalui kuasa Tuhan; oleh itu mereka akan mengetahui dengan suatu kepastian bahawa hal-hal ini adalah benar."},{"vNo":"4 ","txt":"Dan di dalam mulut tiga orang saksi hal-hal ini akan ditegakkan; dan kesaksian daripada tiga orang, dan pekerjaan ini, yang di dalamnya akan diperlihatkan kuasa Tuhan dan juga firman-Nya, yang mana Bapa, dan Putera, dan Roh Kudus memberikan kesaksian tentangnya—dan semua ini akan berdiri sebagai sebuah kesaksian terhadap dunia pada hari terakhir."},{"vNo":"5 ","txt":"Dan jika demikian halnya bahawa mereka bertaubat dan datang kepada Bapa dalam nama Yesus, mereka akan diterima ke dalam kerajaan Tuhan."},{"vNo":"6 ","txt":"Dan sekarang, jika aku tidak memiliki wewenang untuk hal-hal ini, kamu pertimbangkanlah sendiri; kerana kamu akan mengetahui bahawa aku memiliki wewenang apabila kamu akan melihatku, dan kita akan berdiri di hadapan Tuhan pada hari terakhir. Amin."}]}