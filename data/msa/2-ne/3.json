{"heading":"Yusuf di Mesir nampak bangsa Nefi dalam penglihatan—Dia bernubuat berkenaan Joseph Smith, pelihat zaman akhir; berkenaan Musa, yang akan membebaskan Israel; dan berkenaan penampilan Kitab Mormon. Kira-kira 588–570 tahun S.M.","prevAbbr":"2-ne","prevNo":2,"nextAbbr":"2-ne","nextNo":4,"chapterTitle":"2 Nefi 3","verses":[{"vNo":"1 ","txt":"Dan sekarang aku berucap kepadamu, Yusuf, anak bongsuku. Kamu dilahirkan di padang belantara semasa kesengsaraanku; ya, pada masa dukacitaku yang terpahit telah ibumu melahirkanmu."},{"vNo":"2 ","txt":"Dan semoga Tuhan membaktikan juga kepadamu negeri ini, yang adalah negeri yang sangat berharga, sebagai warisanmu dan warisan keturunanmu bersama saudara-saudaramu, demi keamananmu selama-lamanya, jika demikianlah halnya bahawa kamu akan mentaati perintah-perintah Yang Kudus dari Israel."},{"vNo":"3 ","txt":"Dan sekarang, Yusuf, anak bongsuku, yang telah aku bawa keluar dari padang belantara penderitaanku, semoga Tuhan memberkatimu selama-lamanya, kerana keturunanmu tidak akan sama sekali dibinasakan."},{"vNo":"4 ","txt":"Kerana lihatlah, kamulah buah auratku; dan aku adalah keturunan Yusuf yang telah dibawa tertawan ke Mesir. Dan agungnya perjanjian-perjanjian Tuhan yang telah Dia buat kepada Yusuf."},{"vNo":"5 ","txt":"Oleh kerana itu, Yusuf benar-benar nampak zaman kita. Dan dia mendapat suatu janji daripada Tuhan, bahawa daripada buah auratnya, Tuhan akan membangkitkan suatu cabang yang soleh bagi bani Israel; bukan Mesias, tetapi satu cabang yang akan diputuskan, walaupun demikian, akan diingati dalam perjanjian-perjanjian Tuhan bahawa Mesias akan diperlihatkan kepada mereka pada zaman akhir, dalam roh kuasa, sehingga membawa mereka keluar daripada kegelapan ke dalam cahaya—ya, keluar daripada kegelapan yang tersembunyi dan daripada tawanan kepada kebebasan."},{"vNo":"6 ","txt":"Kerana Yusuf benar-benar bersaksi, mengatakan: Seorang pelihat akan Tuhanku bangkitkan, yang akan menjadi seorang pelihat pilihan bagi buah auratku."},{"vNo":"7 ","txt":"Ya, Yusuf benar-benar berkata: Demikianlah firman Tuhan kepadaku: Seorang pelihat pilihan akan Aku bangkitkan daripada buah auratmu; dan dia akan disanjung tinggi di kalangan buah auratmu. Dan kepada dia akan Aku beri perintah bahawa dia akan membuat suatu pekerjaan bagi buah auratmu, saudara-saudaranya, yang akan menjadi sangat berharga kepada mereka, bahkan sehingga membawa mereka kepada pengetahuan berkenaan perjanjian-perjanjian yang telah Aku buat dengan nenek-moyangmu."},{"vNo":"8 ","txt":"Dan aku akan memberikan kepadanya sebuah perintah agar dia tidak harus membuat kerja lain, kecuali kerja yang telah Aku perintahkan kepadanya. Dan aku akan menjadikan dia agung di mata-Ku; kerana dia akan melaksanakan kerja-Ku."},{"vNo":"9 ","txt":"Dan dia akan perkasa seperti Musa, yang telah Kufirmankan akan Aku bangkitkan bagimu, untuk membebaskan umat-Ku, Wahai bani Israel."},{"vNo":"10 ","txt":"Dan Musa akan Aku bangkitkan, untuk membebaskan bangsamu keluar dari negeri Mesir."},{"vNo":"11 ","txt":"Tetapi seorang pelihat akan Aku bangkitkan daripada buah auratmu; dan kepada dia akan Aku beri kuasa untuk menampilkan firman-Ku kepada keturunan auratmu—dan bukan untuk menampilkan firman-Ku sahaja, firman Tuhan, tetapi untuk meyakinkan mereka akan firman-Ku, yang akan telah diisytiharkan di kalangan mereka."},{"vNo":"12 ","txt":"Oleh kerana itu, buah auratku akan menulis; dan buah aurat Yehuda akan menulis; dan hal itu yang akan ditulis oleh buah auratmu, dan juga hal itu yang akan ditulis oleh buah aurat Yehuda, akan bercantum, sehingga menundukkan ajaran-ajaran palsu dan mengakhiri pertengkaran-pertengkaran, dan menegakkan kedamaian di kalangan buah auratmu, dan membawa mereka kepada pengetahuan berkenaan nenek-moyang mereka pada zaman akhir, dan juga kepada pengetahuan berkenaan perjanjian-perjanjian-Ku, firman Tuhan."},{"vNo":"13 ","txt":"Dan daripada kelemahan, dia akan dijadikan kuat, pada hari itu apabila kerja-Ku akan bermula di kalangan semua umat-Ku, sehingga pemulihanmu, Wahai bani Israel, firman Tuhan."},{"vNo":"14 ","txt":"Dan demikianlah Yusuf bernubuat, mengatakan: Lihatlah, pelihat itu akan Tuhan berkati; dan mereka yang berupaya memusnahkannya akan ditumpaskan; kerana janji ini, yang telah aku dapatkan daripada Tuhan, berkenaan buah auratku, akan digenapi. Lihatlah, aku pasti akan penggenapan janji ini."},{"vNo":"15 ","txt":"Dan namanya akan dipanggil menurut aku; dan ianya menurut nama bapanya. Dan dia akan seperti aku; kerana hal itu, yang Tuhan akan tampilkan dengan tangan-Nya, melalui kuasa Tuhan akan membawa bangsaku kepada keselamatan."},{"vNo":"16 ","txt":"Ya, demikianlah Yusuf bernubuat: Aku pasti berkenaan hal ini, seperti aku pasti akan janji Musa; kerana Tuhan telah berkata kepadaku, Aku akan melindungi keturunanmu buat selama-lamanya."},{"vNo":"17 ","txt":"Dan Tuhan telah berfirman: Aku akan membangkitkan seorang Musa; dan Aku akan memberi kuasa kepadanya dalam sebatang tongkat; dan Aku akan memberi kebijaksanaan kepadanya dalam penulisan. Namun Aku tidak akan membebaskan lidahnya, agar dia dapat berbicara banyak, kerana Aku tidak akan menjadikan dia mahir dalam pembicaraan. Tetapi Aku akan menuliskan kepadanya hukum-Ku, dengan jari tangan-Ku sendiri; dan Aku akan melantik seorang jurucakap untuknya."},{"vNo":"18 ","txt":"Dan Tuhan berfirman kepadaku juga: Aku akan membangkitkan seorang pelihat bagi buah auratmu; dan Aku akan melantikkan untuknya seorang jurucakap. Dan Aku, lihatlah, Aku akan memberikan kepadanya bahawa dia akan menuliskan tulisan daripada buah auratnya, bagi buah auratmu; dan jurucakap auratmu akan memaklumkannya."},{"vNo":"19 ","txt":"Dan kata-kata yang akan dia tuliskan adalah kata-kata yang sesuai mengikut kebijaksanaan-Ku yang patut diisytiharkan kepada buah auratmu. Dan ianya akanlah seolah-olah buah auratmu menyeru kepada mereka dari debu; kerana Aku tahu iman mereka."},{"vNo":"20 ","txt":"Dan mereka akan berseru dari debu; ya, bahkan pertaubatan kepada saudara-saudara mereka, bahkan setelah banyak generasi telah berlalu selepas mereka. Dan terjadilah bahawa seruan mereka akan didengar, bahkan menurut keserdahanaan kata-kata mereka."},{"vNo":"21 ","txt":"Kerana iman mereka, kata-kata mereka akan keluar dari mulut-Ku kepada saudara-saudara mereka yang adalah buah auratmu; dan kelemahan kata-kata mereka akan Aku jadikan kuat dalam iman mereka, sehingga mengingati perjanjian-Ku yang telah Aku buat kepada nenek-moyangmu."},{"vNo":"22 ","txt":"Dan sekarang, lihatlah, anakku Yusuf, menurut cara inilah telah nenek-moyangku dari zaman purbakala bernubuat."},{"vNo":"23 ","txt":"Oleh kerana itu, disebabkan perjanjian ini, kamu diberkati; kerana keturunanmu tidak akan dibinasakan, kerana mereka akan mendengar kata-kata kitab itu."},{"vNo":"24 ","txt":"Dan akan bangkit seorang yang perkasa di kalangan mereka, yang akan membuat banyak kebaikan, baik dalam perkataan mahupun dalam perbuatan, menjadi alat dalam tangan Tuhan, dengan iman yang luar biasa, untuk mengerjakan keajaiban-keajaiban hebat, dan melaksanakan hal itu yang agung dalam pandangan Tuhan, sehingga mendatangkan banyak pemulihan kepada bani Israel, dan kepada keturunan saudara-saudaramu."},{"vNo":"25 ","txt":"Dan sekarang, diberkatilah kamu, Yusuf. Lihatlah, kamu kecil; oleh kerana itu, dengarlah kata-kata saudaramu, Nefi, maka akan terjadi kepadamu, bahkan menurut kata-kata yang telah aku ucapkan. Ingatlah kata-kata bapamu yang hampir mati. Amin."}]}