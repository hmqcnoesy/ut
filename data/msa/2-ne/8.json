{"heading":"Pada zaman terakhir, Tuhan akan menghiburkan hati Sion dan mengumpulkan Israel—Mereka yang telah ditebus akan datang ke Sion dalam keadaan kebahagiaan yang besar—Banding dengan Yesaya 51 dan 52:1–2. Kira-kira 559–545 tahun S.M.","prevAbbr":"2-ne","prevNo":7,"nextAbbr":"2-ne","nextNo":9,"chapterTitle":"2 Nefi 8","verses":[{"vNo":"1 ","txt":"Dengarkanlah Aku, kamu yang mengikut kesolehan. Pandanglah kepada batu daripada mana kamu dipotong, dan kepada lubang korekan dari mana kamu digali."},{"vNo":"2 ","txt":"Pandanglah kepada Abraham, bapamu, dan kepada Sara, dia yang melahirkanmu; kerana Aku memanggil dia seorang diri, dan memberkatinya."},{"vNo":"3 ","txt":"Kerana Tuhan akan menghiburkan Sion, Dia akan menghiburkan semua tempat-tempatnya yang tandus; dan Dia akan menjadikan padang belantaranya seperti Eden, dan gurunnya seperti taman Tuhan. Kebahagiaan dan sukacita akan terdapat di dalamnya, kesyukuran dan suara lagu."},{"vNo":"4 ","txt":"Dengarlah kepada-Ku, umat-Ku; dan pasanglah telinga kepada-Ku, Wahai bangsa-Ku; kerana suatu hukum akan datang daripada-Ku, dan Aku akan menjadikan penghakiman-Ku suatu cahaya kepada umat."},{"vNo":"5 ","txt":"Kesolehan-Ku adalah dekat; keselamatan-Ku telah tersebar, dan lengan-Ku akan menghakimi orang. Pulau-pulau akan berharap kepada-Ku, dan pada lengan-Ku akan mereka menaruh kepercayaan."},{"vNo":"6 ","txt":"Angkatlah matamu ke langit, dan pandanglah kepada bumi di bawah; kerana langit akan lenyap seperti asap, dan bumi akan menjadi usang seperti sehelai pakaian; dan mereka yang diam di situ akan mati dalam cara yang sama. Tetapi keselamatan-Ku akan kekal selamanya, dan kesolehan-Ku tidak akan dihapuskan."},{"vNo":"7 ","txt":"Dengarlah kepada-Ku, kamu yang kenal kesolehan, orang yang dalam hatinya telah Aku tuliskan hukum-Ku, janganlah takut akan teguran manusia, juga janganlah takut akan penghinaan mereka."},{"vNo":"8 ","txt":"Kerana gegat akan memakannya seperti sehelai pakaian, dan ulat akan memakannya seperti bulu domba. Tetapi kesolehan-Ku akan kekal selamanya, dan keselamatan-Ku dari generasi ke generasi."},{"vNo":"9 ","txt":"Bangunlah, bangunlah! Kenakanlah kekuatan, hai lengan Tuhan; bangunlah seperti pada zaman purba. Bukankah kamu dia yang telah mengelar Rahab, dan mencederakan naga itu?"},{"vNo":"10 ","txt":"Bukankah kamu dia yang telah mengeringkan laut, perairan samudera; yang telah menjadikan kedalaman laut suatu jalan bagi mereka yang tertebus untuk menyeberang?"},{"vNo":"11 ","txt":"Oleh kerana itu, mereka yang ditebuskan oleh Tuhan akan kembali, dan datang dengan nyanyian ke Sion; dan kebahagiaan dan kesucian kekal akan berada atas kepala mereka; dan mereka akan mendapat kegembiraan dan kebahagiaan; dukacita dan nestapa akan lenyap."},{"vNo":"12 ","txt":"Akulah Dia; ya, Akulah Dia yang menghiburkanmu. Lihatlah, siapakah engkau, sehingga engkau mesti takut pada manusia, yang akan mati, dan pada putera manusia, yang akan dijadikan seperti rumput?"},{"vNo":"13 ","txt":"Dan melupakan Tuhan penciptamu, yang telah membentangkan langit, dan meletakkan asas bumi, dan telah merasa takut berkali-kali setiap hari, kerana kebengisan si penindas, seolah-olah dia sedia menghapuskan? Dan di manakah kebengisan si penindas itu?"},{"vNo":"14 ","txt":"Pelarian tertawan bergegas, agar dia dapat dilepaskan, dan agar dia tidak akan mati dalam penjara lubang, tidak juga agar rotinya akan habis."},{"vNo":"15 ","txt":"Tetapi Akulah Tuan, Tuhanmu, yang ombak-Nya menderum; Tuhan Semesta Alam adalah nama-Ku."},{"vNo":"16 ","txt":"Dan Aku telah meletakkan firman-Ku dalam mulutmu, dan telah menutupimu dalam bayangan tangan-Ku, agar Aku dapat menempatkan langit dan meletakkan asas bumi, dan berfirman kepada Sion: Lihatlah, engkau adalah umat-Ku."},{"vNo":"17 ","txt":"Bangunlah, bangunlah, berdirilah, Wahai Yerusalem, yang telah minum di tangan Tuhan cawan kemurkaan-Nya—engkau telah meminum mendapan-mendapan yang habis terperas dalam cawan kegetaran—"},{"vNo":"18 ","txt":"Dan tiada sesiapa untuk menuntunnya di kalangan semua putera yang telah dia lahirkan; tiada juga yang membimbingnya dengan memegang tangannya, di antara semua putera yang telah dibesarkan."},{"vNo":"19 ","txt":"Kedua putera ini telah datang kepadamu, siapakah yang akan mengasihanimu—kemusnahan dan kebinasaanmu, dan kebuluran dan pedang—dan melalui siapakah akan Aku menghiburmu?"},{"vNo":"20 ","txt":"Putera-puteramu telah pengsan, kecuali kedua ini; mereka berbaring di hujung semua jalan; bagaikan seekor lembu jantan dalam jaring, mereka penuh dengan kemurkaan Tuhan, teguran Tuhanmu."},{"vNo":"21 ","txt":"Oleh kerana itu, dengarlah sekarang ini, kamu yang sengsara, dan yang mabuk, dan bukan oleh wain:"},{"vNo":"22 ","txt":"Demikianlah firman Tuhanmu, Tuan dan Tuhanmu membela hal umat-Nya; lihatlah, Aku telah mengambil dari tanganmu cawan kegetiran, mendapan-mendapan dari cawan kemurkaan-Ku; engkau tidak akan lagi meminumnya."},{"vNo":"23 ","txt":"Tetapi Aku akan meletakkannya ke dalam tangan mereka yang menyengsarakanmu; yang telah berkata kepada jiwamu: Bongkoklah, agar kami dapat melintas—dan kamu telah membaringkan tubuhmu bagaikan tanah dan bagaikan jalan bagi mereka yang melintas."},{"vNo":"24 ","txt":"Bangunlah, bangunlah, kenakanlah kekuatanmu, Wahai Sion; kenakanlah pakaian indahmu, Wahai Yerusalem, kota suci; kerana mulai sekarang tiada lagi yang datang kepadamu yang tidak bersunat dan tidak bersih."},{"vNo":"25 ","txt":"Kibaskanlah dirimu dari debu; bangkitlah, duduklah, Wahai Yerusalem; lepaskanlah dirimu daripada ikatan lehermu, Wahai puteri Sion yang tertawan."}]}