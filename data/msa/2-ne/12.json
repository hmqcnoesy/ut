{"heading":"Yesaya melihat bait suci pada zaman akhir, pengumpulan Israel, dan penghakiman dan kedamaian Zaman Seribu Tahun—Mereka yang angkuh dan jahat akan dijadikan rendah pada Kedatangan Kedua—Bandingkan dengan Yesaya 2. Kira-kira 559–545 tahun S.M.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2 Nefi 12","verses":[{"vNo":"1 ","txt":"Firman yang Yesaya, putera Amoz, nampak berkenaan Yehuda dan Yerusalem:"},{"vNo":"2 ","txt":"Dan akan terjadilah bahawa pada zaman terakhir, ketika gunung Rumah Tuhan akan ditegakkan di atas gunung-ganang, dan akan dimuliakan melebihi bukit-bukit, dan semua bangsa akan mengalir ke sana."},{"vNo":"3 ","txt":"Dan ramai orang akan pergi dan berkata, Datanglah kamu, dan marilah kita pergi ke atas gunung Tuhan, ke rumah Tuhan Yakub; dan Dia akan mengajar kita cara-cara-Nya, dan kita akan berjalan dalam jalan-jalan-Nya; kerana dari Sion akan keluar hukum, dan firman Tuhan dari Yerusalem."},{"vNo":"4 ","txt":"Dan Dia akan membuat penghakiman di kalangan bangsa-bangsa, dan akan menegur ramai orang: dan mereka akan menempa pedang menjadi bajak, dan tombak mereka menjadi pisau pemangkas—bangsa tidak akan mengangkat pedang menentang bangsa lain, juga mereka tidak akan belajar berperang lagi."},{"vNo":"5 ","txt":"Wahai bani Yakub, datanglah kamu dan marilah kita berjalan dalam cahaya Tuhan; ya, datanglah, kerana kamu semua telah tersesat, setiap orang ke jalannya yang jahat."},{"vNo":"6 ","txt":"Oleh kerana itu, Ya Tuhan, Engkau telah meninggalkan umat-Mu, bani Yakub, kerana mereka dipenuhi dari timur, dan mendengarkan ahli-ahli nujum seperti orang Filistin, dan mereka menyenangkan diri mereka dengan anak-anak orang bangsa asing."},{"vNo":"7 ","txt":"Negeri mereka juga penuh dengan perak dan emas, juga tidak ada akhirnya harta benda mereka; negeri mereka juga penuh dengan kuda, juga tidak ada akhirnya kereta kuda mereka."},{"vNo":"8 ","txt":"Negeri mereka juga penuh dengan berhala; mereka menyembah pekerjaan tangan mereka sendiri, iaitu yang jari-jari mereka sendiri telah buat."},{"vNo":"9 ","txt":"Dan orang terhina tidak membongkokkan diri, dan orang besar tidak merendahkan diri, oleh kerana itu, janganlah ampunkannya"},{"vNo":"10 ","txt":"Wahai kamu yang jahat, masuklah ke dalam batu, dan sembunyikanlah diri dalam debu, kerana ketakutan akan Tuhan dan kemuliaan keagungan-Nya akan menderamu."},{"vNo":"11 ","txt":"Dan akan terjadilah bahawa pandangan tinggi hati manusia akan direndahkan, dan kesombongan manusia akan dibongkokkan, dan Tuhan sahaja yang akan dipermuliakan pada hari itu."},{"vNo":"12 ","txt":"Kerana hari Tuhan Semesta Alam cepat akan datang ke atas semua bangsa, ya, ke atas setiap orang; ya, ke atas yang angkuh dan tinggi hati, dan ke atas setiap orang yang terangkat-angkat, dan dia akan dijadikan rendah."},{"vNo":"13 ","txt":"Ya, dan hari Tuhan akan datang ke atas semua pokok araz di Lebanon, kerana mereka tinggi dan terangkat; dan ke atas semua pokok oak di Bashan;"},{"vNo":"14 ","txt":"Dan ke atas semua gunung tinggi, dan ke atas semua bukit, dan ke atas semua bangsa yang terangkat, dan ke atas setiap bangsa;"},{"vNo":"15 ","txt":"Dan ke atas setiap menara tinggi, dan ke atas setiap tembok berpagar;"},{"vNo":"16 ","txt":"Dan ke atas semua kapal di laut, dan ke atas semua kapal Tarsis, dan ke atas semua pemandangan yang menyenangkan."},{"vNo":"17 ","txt":"Dan ketinggian hati manusia akan dibongkokkan, dan kesombongan manusia akan dijadikan rendah; dan Tuhan sahaja yang akan dipermuliakan pada hari itu."},{"vNo":"18 ","txt":"Dan berhala-berhala akan Dia langsung hapuskan."},{"vNo":"19 ","txt":"Dan mereka akan masuk ke dalam lubang-lubang batu-batan, dan ke dalam gua-gua dalam tanah, kerana ketakutan akan Tuhan akan datang ke atas mereka dan kemuliaan keagungan-Nya akan mendera mereka, ketika Dia bangkit untuk menggoncangkan bumi dengan dahsyat."},{"vNo":"20 ","txt":"Pada hari itu, seorang akan membuang berhala-berhala peraknya, dan berhala-berhala emasnya, yang telah dia buat bagi dirinya untuk disembah, kepada cencorot tanah dan kepada kelawar;"},{"vNo":"21 ","txt":"Untuk masuk ke dalam celah-celah batu, dan ke puncak-puncak batu bergerigi, kerana ketakutan pada Tuhan akan datang ke atas mereka dan keagungan kemuliaan-Nya akan menghentam mereka, ketika Dia bangkit untuk menggoncangkan bumi dengan dahsyat."},{"vNo":"22 ","txt":"Berhentilah bergantung kepada manusia, yang bernafas dari lubang hidungnya; bagaimanakah dia lebih berharga?"}]}