{"heading":"Israel akan dikumpulkan dan akan menikmati istirahat pada Zaman Seribu Tahun—Lusifer akan dibuang keluar dari syurga kerana pemberontakan—Israel akan mengalahkan Babilonia (dunia)—Bandingkan dengan Yesaya 14. Kira-kira 559–545 tahun S.M.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"2 Nefi 24","verses":[{"vNo":"1 ","txt":"Kerana Tuhan akan berbelas kasihan atas Yakub, dan akan masih memilih Israel, dan menegakkan mereka di dalam negeri mereka sendiri; dan orang bangsa asing akan digabungkan dengan mereka, dan mereka akan menyatukan diri dengan bani Yakub."},{"vNo":"2 ","txt":"Dan bangsa itu akan mengambil mereka dan membawa mereka ke tempat mereka; ya, dari jauh hingga hujung-hujung bumi; dan mereka akan kembali ke negeri-negeri mereka yang dijanjikan; dan bani Israel akan menawan mereka, dan negeri Tuhan adalah untuk para orang suruhan lelaki dan wanita; dan akan mengambil sebagai tawanan orang yang pernah menawan mereka; dan mereka akan memerintah ke atas para penindas mereka."},{"vNo":"3 ","txt":"Dan akan terjadi pada hari itu bahawa Tuhan akan memberi kamu istirahat daripada dukacitamu, dan daripada ketakutanmu, dan daripada pengabdian berat di mana kamu telah dipaksa melayan."},{"vNo":"4 ","txt":"Dan akan terjadi pada hari itu, bahawa kamu akan mengucapkan pepatah ini menentang raja Babilonia, dan berkata: Bagaimananya si penindas tiada lagi, kota emas tiada lagi!"},{"vNo":"5 ","txt":"Tuhan telah mematahkan tongkat orang jahat, cokmar para pemerintah."},{"vNo":"6 ","txt":"Dia yang membelasah orang dalam kemurkaan dengan pukulan yang berterusan, dia yang memerintah bangsa-bangsa dalam kemarahan, dianiaya, dan tiada yang akan menghalangnya."},{"vNo":"7 ","txt":"Seluruh bumi berada dalam istirahat, dan adalah aman; mereka tiba-tiba menyanyi."},{"vNo":"8 ","txt":"Ya, pokok fir akan berbahagia keranamu, dan juga pokok sedar di Lebanon, mengatakan: Sejak kamu dibaringkan, tiada penebang datang melawan kami."},{"vNo":"9 ","txt":"Neraka dari bawah digerakkan bagi kamu untuk menemuimu semasa kedatanganmu; ia membangunkan orang mati untukmu, bahkan semua orang terutama di dunia; ia telah membangkitkan dari taktha mereka semua raja bangsa-bangsa."},{"vNo":"10 ","txt":"Semua mereka akan berbicara dan berkata kepadamu: Adakah kamu juga menjadi lemah seperti kami? Adakah kamu menjadi seperti kami?"},{"vNo":"11 ","txt":"Kegemilanganmu dibawa ke dalam kubur; bunyi gambusmu tidak didengar; cacing disebar di bawahmu, dan cacing-cacing menyelimutimu."},{"vNo":"12 ","txt":"Betapa kamu telah jatuh dari syurga,Wahai Lusifer, putera fajar! Betapa engkau ditebangkan ke tanah, yang telah melemahkan bangsa-bangsa!"},{"vNo":"13 ","txt":"Kerana engkau telah berkata dalam hatimu: Aku akan naik ke syurga, aku akan memuliakan takhtaku lebih tinggi daripada bintang-bintang Tuhan; aku akan duduk juga di atas gunung jemaah, di sempadan-sempadan utara;"},{"vNo":"14 ","txt":"Aku akan naik melebihi ketinggian awan-awan; aku akan menjadi seperti Yang Maha Tinggi."},{"vNo":"15 ","txt":"Namun engkau akan dibawa turun ke neraka, ke tepi-tepi lubang."},{"vNo":"16 ","txt":"Mereka yang memandangmu akan menatapmu, dan akan menelitimu, dan berkata: Adakah ini orang yang telah menjadikan bumi menggentar, yang menggemparkan kerajaan-kerajaan?"},{"vNo":"17 ","txt":"Dan menjadikan dunia seperti sebuah padang belantara, dan memusnahkan kota-kota dalamnya, dan tidak membukakan rumah para tawanannya?"},{"vNo":"18 ","txt":"Dan para raja bangsa-bangsa, ya, semua mereka, berbaring dalam kemegahan, setiap orang daripada mereka dalam makamnya sendiri."},{"vNo":"19 ","txt":"Tetapi engkau telah dibuang keluar dari kuburmu seperti cabang yang dikeji, dan sisa-sisa mereka yang terbunuh, ditikam dengan pedang, yang turun ke batu-batu dalam lubang itu; seperti bangkai dipijak di bawah kaki."},{"vNo":"20 ","txt":"Engkau tidak akan disertakan dengan mereka dalam pemakaman, kerana engkau telah membinasakan negerimu dan membunuh bangsamu; keturunan daripada pelaku-pelaku kejahatan tidak akan menjadi masyhur."},{"vNo":"21 ","txt":"Sediakanlah pembantaian untuk anak-anaknya bagi kederhakaan bapa-bapa mereka, agar mereka tidak akan bangkit, tidak juga memiliki negeri itu, atau memenuhi permukaan dunia dengan kota-kota."},{"vNo":"22 ","txt":"Kerana Aku akan bangkit melawan mereka, firman Tuhan Semesta Alam, dan menyingkirkan daripada Babilonia nama, dan sisa, dan putera, dan anak buah lelaki, firman Tuhan."},{"vNo":"23 ","txt":"Aku juga akan menjadikannya milik burung bangau, dan kolam-kolam air; dan Aku akan menyapukannya dengan penyapu kebinasaan, firman Tuhan Semesta Alam."},{"vNo":"24 ","txt":"Tuhan Semesta Alam telah bersumpah, memfirmankan: Pastilah sebagaimana Aku telah berfikir, demikianlah akan terjadi; dan sebagaimana Aku telah maksudkan, demikianlah akan wujud—"},{"vNo":"25 ","txt":"Bahawa Aku akan membawa orang Asyur dalam negeri-Ku, dan di atas gunung-gunung-Ku memijak-mijak mereka; kemudian akan kuknya terlepas daripada mereka, dan bebannya terlepas daripada bahu mereka."},{"vNo":"26 ","txt":"Inilah tujuan yang dirancangkan ke atas seluruh bumi; dan inilah tangan yang dihulurkan ke atas semua bangsa."},{"vNo":"27 ","txt":"Kerana Tuhan Semesta Alam telah merancang, dan siapakah akan membatal? Dan tangan-Nya dihulurkan, dan siapakah yang akan menghalang?"},{"vNo":"28 ","txt":"Pada tahun raja Ahas mangkat ada beban ini."},{"vNo":"29 ","txt":"Jangan engkau bersukacita, seluruh Palestina, kerana belantan Dia yang membelasahmu sudah patah; kerana daripada akar ular akan muncul ular bisa, dan buahnya akan menjadi seekor ular terbang yang berapi."},{"vNo":"30 ","txt":"Dan anak sulung orang miskin akan makan, dan yang melarat akan berbaring dalam keselamatan; dan Aku akan membunuh akarmu dengan kebuluran, dan dia akan membunuh sisamu."},{"vNo":"31 ","txt":"Merataplah, Wahai gerbang; berserulah, Wahai kota; engkau, seluruh Palestina, dibubarkan; kerana akan datang dari utara asap, dan tiada yang akan berseorangan pada masanya yang ditetapkan."},{"vNo":"32 ","txt":"Apakah jika demikian akan menjawab para utusan bangsa-bangsa? Bahawa Tuhan telah menegakkan Sion, dan yang miskin daripada umat-Mya akan percaya padanya."}]}