{"heading":"Yakub menceritakan sejarah bangsa Yahudi: Penawanan oleh Babilonia dan kembali darinya; pelayanan dan penyaliban Yang Kudus dari Israel; pertolongan yang diterima daripada orang bukan Israel; dan pemulihan bangsa Yahudi pada zaman akhir apabila mereka percaya kepada Mesias. Kira-kira 559–545 tahun S.M.","prevAbbr":"2-ne","prevNo":5,"nextAbbr":"2-ne","nextNo":7,"chapterTitle":"2 Nefi 6","verses":[{"vNo":"1 ","txt":"Kata-kata Yakub, saudara Nefi, yang dia bicarakan kepada bangsa Nefi:"},{"vNo":"2 ","txt":"Lihatlah, saudara-saudaraku yang dikasihi, aku, Yakub, setelah dipanggil oleh Tuhan, dan dilantik menurut cara pertubuhan kudus-Nya, dan setelah ditahbiskan oleh saudaraku Nefi, yang kamu anggap sebagai seorang raja atau pelindung, dan kepadanya kamu bergantung bagi keselamatan, lihatlah kamu tahu bahawa aku telah mengucapkan kepadamu amat banyak perkara."},{"vNo":"3 ","txt":"Walaupun demikian, aku berucap kepadamu lagi; kerana aku menghasratkan kesejahteraan jiwa-jiwamu. Ya, kerisauanku adalah besar bagimu; dan kamu sendiri tahu bahawa ianya telah senantiasa demikian. Kerana aku telah mendesakmu dengan segala ketekunan; dan aku telah mengajarmu kata-kata bapaku; dan aku telah berbicara kepadamu berkenaan segala hal yang tertulis, sejak pencipataan dunia."},{"vNo":"4 ","txt":"Dan sekarang, lihatlah, aku hendak berbicara kepadamu berkenaan hal-hal yang ada, dan yang akan datang; oleh kerana itu, aku akan membaca kepadamu kata-kata Yesaya. Dan ianya adalah kata-kata yang saudaraku telah berhasrat agar aku ucapkan kepadamu. Dan aku berbicara kepadamu bagi kepentinganmu, agar kamu akan belajar dan memuliakan nama Tuhanmu."},{"vNo":"5 ","txt":"Dan sekarang, kata-kata yang akan aku baca adalah itu yang Yesaya bicarakan berkenaan seluruh bani Israel; oleh kerana itu, ianya dipersamakan denganmu, kerana kamu adalah daripada bani Israel. Dan ada banyak hal yang telah diucapkan oleh Yesaya yang boleh dipersamakan denganmu, kerana kamu adalah daripada bani Israel."},{"vNo":"6 ","txt":"Dan sekarang, inilah kata-kata itu: Demikianlah firman Tuhan: Lihatlah, Aku akan mengangkat tangan-Ku kepada bangsa-bangsa bukan Israel, dan menegakkan panji-Ku kepada umat; dan mereka akan membawa putera-puteramu di atas lengan mereka, dan para puterimu akan dibawa di atas bahu mereka."},{"vNo":"7 ","txt":"Dan raja-raja akan menjadi bapa pengasuhmu, dan para permaisuri mereka ibu pengasuhmu; mereka akan membongkok kepadamu dengan muka mereka menghadap tanah, dan menjilat debu kakimu; dan kamu akan tahu bahawa Aku adalah Tuhan; kerana mereka tidak akan malu yang menunggu-Ku."},{"vNo":"8 ","txt":"Dan sekarang aku, Yakub, akan berbicara sedikit sebanyak berkenaan kata-kata ini. Kerana lihatlah, Tuhan telah memperlihatkan kepadaku bahawa mereka yang berada di Yerusalem, dari mana kita datang, telah dibunuh dan dibawa pergi tertawan."},{"vNo":"9 ","txt":"Walaupun demikian, Tuhan telah menunjukkan kepadaku bahawa mereka akan kembali lagi. Dan Dia juga telah menunjukkan kepadaku bahawa Tuhan, Yang Kudus dari Israel, akan memperlihatkan diri-Nya kepada mereka dalam daging; dan setelah Dia memperlihatkan diri-Nya, mereka akan mencambukkan Dia dan menyalibkan Dia, menurut kata-kata malaikat yang membicarakannya kepadaku."},{"vNo":"10 ","txt":"Dan setelah mereka mengeraskan hati mereka dan menegarkan leher mereka menentang Yang Kudus dari Israel, lihatlah, penghakiman oleh Yang Kudus dari Israel akan datang ke atas mereka. Dan hari itu akan tiba bila mereka akan didera dan disengsarakan."},{"vNo":"11 ","txt":"Oleh kerana itu, setelah mereka dihalau ke sana ke mari, kerana demikianlah kata malaikat, ramai akan disengsarakan dalam daging, dan tidak akan dibiarkan mati, disebabkan doa-doa mereka yang beriman; mereka akan dicerai-beraikan, dan didera, dan dibenci; walaupun demikian, Tuhan akan berbelas-kasihan terhadap mereka, agar bila mereka sampai pada pengetahuan akan Penebus mereka, mereka akan dikumpulkan bersama lagi ke negeri-negeri warisan mereka."},{"vNo":"12 ","txt":"Dan diberkatilah orang bukan Israel, yang berkenaan mereka nabi telah tuliskan; kerana lihatlah, jika demikian halnya bahawa mereka akan bertaubat dan tidak berlawan menentang Sion, dan tidak menyatukan diri mereka kepada gereja yang besar dan keji itu, mereka akan diselamatkan; kerana Tuhan akan menunaikan perjanjian-Nya yang Dia telah buat kepada anak-anak-Nya; dan bagi tujuan inilah nabi telah menuliskan perkara-perkara ini."},{"vNo":"13 ","txt":"Oleh kerana itu, mereka yang melawan menentang Sion dan umat perjanjian Tuhan akan menjilat debu kaki mereka; dan umat Tuhan tidak akan malu. Kerana umat Tuhan adalah mereka yang menunggu Dia; kerana mereka masih menunggu kedatangan Mesias."},{"vNo":"14 ","txt":"Dan lihatlah, menurut kata-kata nabi, Mesias akan menyediakan diri-Nya lagi bagi kali kedua untuk memulihkan mereka; oleh kerana itu, Dia akan memperlihatkan diri-Nya kepada mereka dalam kekuasaan dan kemuliaan agung, sehingga pembinasaan musuh-musuh mereka, apabila sampainya hari itu bila mereka akan percaya kepada Dia; dan Dia tidak akan binasakan sesiapa pun yang percaya kepada Dia."},{"vNo":"15 ","txt":"Dan mereka yang tidak percaya kepada Dia akan dibinasakan, baik oleh api, dan oleh ribut taufan, dan oleh gempa bumi, dan oleh penumpahan darah, dan oleh wabak, mahupun oleh kebuluran. Dan mereka akan tahu bahawa Dia adalah Tuhan, Yang Kudus dari Israel."},{"vNo":"16 ","txt":"Kerana akankah mangsa dirampas daripada yang perkasa, atau para tawanan sah dibebaskan?"},{"vNo":"17 ","txt":"Tetapi demikianlah firman Tuhan: Bahkan para tawanan kepada yang perkasa akan dirampas, dan mangsa kepada yang dahsyat akan dibebaskan; kerana Tuhan Perkasa akan menyelamatkan umat perjanjian-Nya. Kerana demikianlah firman Tuhan: Aku akan berlawan dengan mereka yang berlawan denganmu—"},{"vNo":"18 ","txt":"Dan Aku akan memberi makan kepada mereka yang menindasmu, dengan daging mereka sendiri; dan mereka akan mabuk dengan darah mereka sendiri bagaikan dengan wain manis; dan semua daging akan tahu bahawa Aku, Tuhan, adalah Juruselamatmu dan Penebusmu, Yang Perkasa atas Yakub."}]}