{"heading":"Lehi menasihati dan memberkati cucu cicitnya—Dia meninggal dunia dan dikebumikan—Nefi bermegah dalam kebaikan Tuhan—Nefi menaruh kepercayaannya kepada Tuhan selama-lamanya. Kira-kira 588–570 tahun S.M.","prevAbbr":"2-ne","prevNo":3,"nextAbbr":"2-ne","nextNo":5,"chapterTitle":"2 Nefi 4","verses":[{"vNo":"1 ","txt":"Dan sekarang, aku, Nefi, berbicara berkenaan nubuat-nubuat yang berkenaannya telah bapaku berbicara, tentang Yusuf, yang telah dibawa ke Mesir."},{"vNo":"2 ","txt":"Kerana lihatlah, dia benar-benar bernubuat berkenaan semua keturunannya. Dan nubuat-nubuat yang telah dia tuliskan, tiada banyak yang lebih agung. Dan dia bernubuat berkenaan kita, dan generasi-generasi kita pada masa akan datang; dan ia ditulis di atas kepingan-kepingan loyang."},{"vNo":"3 ","txt":"Oleh kerana itu, setelah bapaku membuat penghabisan berbicara berkenaan nubuat-nubuat Yusuf, dia memanggil anak-anak Laman, para puteranya, dan para puterinya, dan berkata kepada mereka: Lihatlah, putera-puteraku, dan puteri-puteriku, yang adalah para putera dan puteri anak sulungku, aku berhasrat bahawa kamu akan memasang telinga kepada kata-kataku."},{"vNo":"4 ","txt":"Kerana Tuhan telah berfirman: Sejauh mana kamu mentaati perintah-perintah-Ku, kamu akan makmur dalam negeri ini; dan sejauh mana kamu tidak mentaati perintah-perintah-Ku, kamu akan disingkir dari hadirat-Ku."},{"vNo":"5 ","txt":"Tetapi lihatlah, para putera dan puteriku, aku tidak boleh turun ke dalam kuburku kecuali aku meninggalkan suatu berkat ke atasmu; kerana lihatlah, aku tahu bahawa jika kamu dibesarkan dalam jalan yang patut kamu ikut, kamu tidak akan menyimpang darinya."},{"vNo":"6 ","txt":"Oleh kerana itu, jika kamu dikutuk, lihatlah, aku meninggalkan berkatku di atasmu, agar kutukan itu dapat diambil darimu dan dipertanggungjawabkan ke atas kepala ibubapamu."},{"vNo":"7 ","txt":"Oleh kerana itu, disebabkan berkatku, Tuhan tidak akan membiarkan bahawa kamu akan binasa; oleh kerana itu, Dia akan berbelas kasihan kepadamu dan kepada keturunanmu selama-lamanya."},{"vNo":"8 ","txt":"Dan terjadilah bahawa setelah bapaku membuat penghabisan berbicara kepada para putera dan puteri Laman, dia menyebabkan para putera dan puteri Lemuel dibawa ke hadapannya."},{"vNo":"9 ","txt":"Dan dia berbicara kepada mereka, mengatakan: Lihatlah, para putera dan puteriku, yang adalah putera dan puteri anak lelakiku yang kedua; lihatlah, aku meninggalkan kepadamu berkat yang sama seperti yang telah aku tinggalkan kepada para putera dan puteri Laman; oleh kerana itu, kamu tidak akan sama sekali dibinasakan; tetapi pada akhirnya, keturunanmu akan diberkati."},{"vNo":"10 ","txt":"Dan terjadilah bahawa apabila bapaku telah membuat penghabisan berbicara kepada mereka, lihatlah, dia berbicara kepada para putera Ismail, ya, dan bahkan seisi rumahnya."},{"vNo":"11 ","txt":"Dan setelah dia membuat penghabisan berbicara kepada mereka, dia berbicara kepada Sam, mengatakan: Diberkatilah kamu, dan keturunanmu; kerana kamu akan mewarisi negeri ini seperti saudaramu Nefi. Dan keturunanmu akan dibilangkan bersama keturunannya; dan kamu akan menjadi seperti saudaramu, dan keturunanmu seperti keturunannya; dan kamu akan diberkati sepanjang hidupmu."},{"vNo":"12 ","txt":"Dan terjadilah bahawa setelah bapaku, Lehi, berbicara kepada seisi rumahnya, menurut perasaan hatinya dan Roh Tuhan yang berada dalamnya, dia menjadi tua. Dan terjadilah bahawa dia meninggal dunia, dan dikebumikan."},{"vNo":"13 ","txt":"Dan terjadilah bahawa tidak banyak hari selepas kematiannya, Laman dan Lemuel dan para putera Ismael marah terhadapku kerana teguran Tuhan."},{"vNo":"14 ","txt":"Kerana aku, Nefi, telah dipaksa berbicara kepada mereka, menurut firman-Nya; kerana aku telah membicarakan banyak hal kepada mereka, dan juga bapaku, sebelum kematiannya; banyak daripada kata-kata itu tertulis atas kepingan-kepinganku yang lain; kerana bahagian yang menandungi lebih banyak sejarah tertulis di atas kepingan-kepinganku yang lain."},{"vNo":"15 ","txt":"Dan di atas ini aku menulis perkara-perkara jiwaku, dan banyak di antara tulisan-tulisan suci yang terukir di atas kepingan-kepingan loyang. Kerana jiwaku suka akan tulisan-tulisan suci, dan hatiku merenungkannya, dan menuliskannya bagi pembelajaran dan keuntungan anak-anakku."},{"vNo":"16 ","txt":"Lihatlah, jiwaku suka akan perkara-perkara Tuhan; dan hatiku merenung secara terus-menerus berkenaan hal-hal yang telah aku lihat dan dengar."},{"vNo":"17 ","txt":"Walaupun demikian, tidak mengira kebaikan besar Tuhan, dalam memperlihatkan kepadaku kerja-kerja Dia yang agung dan menakjubkan, hatiku berseru: Ah, alangkah malangnya manusia aku ini! Ya, hatiku berdukacita kerana dagingku; jiwaku berasa pilu kerana kederhakaanku."},{"vNo":"18 ","txt":"Aku dikerumuni sepenuhnya, kerana godaan-godaan dan dosa-dosa yang begitu senang menggangguku."},{"vNo":"19 ","txt":"Dan apabila aku berhasrat bersukacita, hatiku mengerang akibat dosa-dosaku; walaupun demikian, aku tahu kepada siapa aku telah percaya."},{"vNo":"20 ","txt":"Tuhanku telah menjadi sokonganku; Dia telah menuntunku melalui penderitaanku dalam padang belantara; dan Dia telah melindungi di atas perairan samudera."},{"vNo":"21 ","txt":"Dia telah memenuhiku dengan kasih-Nya, bahkan sehingga pemusnahan dagingku."},{"vNo":"22 ","txt":"Dia telah memalukan musuh-musuhku, sehingga menyebabkan mereka menggigil di hadapanku."},{"vNo":"23 ","txt":"Lihatlah, Dia telah mendengar seruanku pada siang hari, dan Dia telah memberiku pengetahuan melalui penglihatan pada malam hari."},{"vNo":"24 ","txt":"Dan pada siang hari telah aku menjadi gagah dalam doa yang membara di hadapan Dia; ya, suaraku telah aku naikkan ke tempat yang tinggi; dan para malaikat turun dan melayaniku."},{"vNo":"25 ","txt":"Dan di atas sayap-sayap Roh-Nya telah tubuhku dibawa pergi ke gunung-ganang yang teramat tinggi. Dan mataku telah nampak hal-hal agung, ya, bahkan terlalu agung bagi manusia; oleh kerana itu, aku diperintahkan agar aku tidak menuliskannya."},{"vNo":"26 ","txt":"Ah, maka jika aku telah nampak hal-hal yang begitu agung, jika Tuhan dalam perendahan diri-Nya kepada anak-anak manusia, telah mengunjungi manusia dengan begitu banyak belas kasihan, mengapakah hatiku harus menangis, dan jiwaku berlengah-lengah dalam lembah dukacita, dan dagingku mengusang, dan kekuatanku mengendur, akibat penderitaanku?"},{"vNo":"27 ","txt":"Dan mengapakah aku harus menyerah kepada dosa, akibat dagingku? Ya, mengapakah aku harus menyerah kepada godaaan, agar dia yang jahat itu memiliki tempat dalam hatiku untuk menghancurkan kedamaianku dan menyengsarakan jiwaku? Mengapakah aku marah kerana musuhku?"},{"vNo":"28 ","txt":"Bangunlah, jiwaku! Jangan lagi layu hati kerana dosa. Bersukacitalah, Wahai hatiku, dan jangan lagi memberi tempat bagi musuh jiwaku."},{"vNo":"29 ","txt":"Jangan marah lagi kerana musuh-musuhku. Jangan mengendurkan kekuatanku kerana penderitaanku."},{"vNo":"30 ","txt":"Berbahagialah, Wahai hatiku, dan serulah kepada Tuhan, dan berkata: Ya Tuhan, aku akan memuji-Mu selama-lamanya; ya, jiwaku akan berbahagia dalam-Mu, Tuhanku, dan batu keselamatanku."},{"vNo":"31 ","txt":"Ya Tuhan, akankah Engkau menebus jiwaku? Akankah Engkau membebaskanku daripada tangan musuh-musuhku? Akankah Engkau menjadikanku agar aku menggementar apabila munculnya dosa?"},{"vNo":"32 ","txt":"Semoga pintu gerbang neraka sentiasa tertutup di hadapanku, kerana hatiku hancur dan jiwaku menyesal! Ya Tuhan, semoga Engkau tidak menutup pintu gerbang kesolehanku di hadapanku, agar aku dapat berjalan di jalan lembah yang rendah, agar aku boleh tepat benar di jalan yang datar."},{"vNo":"33 ","txt":"Ya Tuhan, semoga Engkau menyelubungiku dalam jubah kesolehan-Mu! Ya Tuhan, semoga Engkau membuatkan jalan agar aku dapat melepaskan diri dari hadapan musuh-musuhku! Semoga Engkau menjadikan jalanku lurus di hadapanku! Semoga Engkau tidak meletakkan batu sandungan dalam jalanku—tetapi semoga Engkau akan membersihkan jalanku di hadapanku, dan janganlah menghalang jalanku, melainkan jalan-jalan musuhku."},{"vNo":"34 ","txt":"Ya Tuhan, aku telah percaya kepada-Mu, dan aku akan percaya kepada-Mu selama-lamanya. Aku tidak akan menaruh kepercayaanku pada lengan daging. Ya, terkutuklah dia yang menaruh kepercayaannya pada manusia atau menjadikan lengannya daging."},{"vNo":"35 ","txt":"Ya, aku tahu bahawa Tuhan akan memberi dengan murah hati kepada dia yang mohon. Ya, Tuhanku akan memberiku, jika aku memohon secara tidak salah; oleh kerana itu, aku akan mengangkat suaraku kepada-Mu; ya, aku akan menyeru kepada-Mu, Tuhanku, batu kesolehanku. Lihatlah, suaraku akan selama-lamanya naik kepada-Mu, batuku dan Tuhanku yang kekal. Amin."}]}