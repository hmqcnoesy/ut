{"heading":"Keturunan Mulek di Zarahemla menjadi bangsa Nefi—Mereka belajar tentang orang Alma dan orang Zenif—Alma membaptis Limhi dan seluruh rakyatnya—Mosia memberikan Alma wewenang untuk menyusun Gereja Tuhan. Kira-kira 120 tahun S.M.","prevAbbr":"mosiah","prevNo":24,"nextAbbr":"mosiah","nextNo":26,"chapterTitle":"Mosia 25","verses":[{"vNo":"1 ","txt":"Dan sekarang, raja Mosia menyuruh agar semua rakyat hendaknya dikumpulkan bersama."},{"vNo":"2 ","txt":"Sekarang, tidak ada demikian banyak anak-anak Nefi, atau demikian banyak daripada mereka yang adalah keturunan Nefi, seperti adanya orang Zarahemla, yang adalah keturunan Mulek, dan mereka yang datang bersamanya ke padang belantara."},{"vNo":"3 ","txt":"Dan tidak ada demikian banyak bangsa Nefi dan orang Zarahemla seperti adanya bangsa Laman; ya, mereka tidak ada sampai setengah banyaknya."},{"vNo":"4 ","txt":"Dan sekarang, semua bangsa Nefi berkumpul bersama, dan juga semua orang Zarahemla, dan mereka berkumpul bersama dalam dua kelompok."},{"vNo":"5 ","txt":"Dan terjadilah bahawa Mosia membaca, dan menyuruh dibacakan, catatan-catatan Zenif kepada rakyatnya; ya, dia membacakan catatan-catatan tentang orang Zenif, sejak waktu mereka meninggalkan negeri Zarahemla sampai mereka kembali lagi."},{"vNo":"6 ","txt":"Dan dia juga membacakan laporan tentang Alma dan saudara-saudaranya, dan segala kesengsaraan mereka, sejak waktu mereka meninggalkan negeri Zarahemla sampai waktu mereka kembali lagi."},{"vNo":"7 ","txt":"Dan sekarang, ketika Mosia telah mengakhiri membacakan catatan-catatan itu, rakyatnya yang tinggal di negeri itu terpegun oleh ketakjuban dan kekaguman."},{"vNo":"8 ","txt":"Kerana mereka tidak tahu apa yang harus difikirkan; kerana ketika mereka melihat mereka yang telah dibebaskan keluar daripada perhambaan mereka dipenuhi dengan kebahagiaan yang amat besar."},{"vNo":"9 ","txt":"Dan lagi, ketika mereka berfikir tentang saudara-saudara mereka yang telah dibunuh oleh bangsa Laman mereka dipenuhi dengan dukacita, dan bahkan mencucurkan banyak air mata dukacita."},{"vNo":"10 ","txt":"Dan lagi, ketika mereka berfikir tentang kebaikan Tuhan yang langsung, dan kuasa-Nya dalam membebaskan Alma dan saudara-saudaranya daripada tangan bangsa Laman dan daripada perhambaan, mereka mengangkat suara mereka dan bersyukur kepada Tuhan."},{"vNo":"11 ","txt":"Dan lagi, ketika mereka berfikir tentang bangsa Laman, yang adalah saudara-saudara mereka, tentang keadaan mereka yang penuh dosa dan tercemar, mereka dipenuhi dengan rasa sakit dan kepedihan bagi kesejahteraan jiwa mereka."},{"vNo":"12 ","txt":"Dan terjadilah bahawa mereka yang adalah anak-anak Amulon dan saudara-saudaranya, yang telah mengambil menjadi isteri para puteri bangsa Laman, tidak senang dengan tingkah laku bapa-bapa mereka, dan mereka tidak mahu lagi dipanggil dengan nama bapa-bapa mereka, oleh kerana itu mereka mengambil ke atas diri mereka nama Nefi, agar mereka boleh dipanggil anak-anak Nefi dan terbilang di kalangan mereka yang dipanggil bangsa Nefi."},{"vNo":"13 ","txt":"Dan sekarang, semua orang Zarahemla terbilang bersama bangsa Nefi, dan ini kerana kerajaan tidak pernah dianugerahkan kepada sesiapa pun selain mereka yang adalah keturunan Nefi."},{"vNo":"14 ","txt":"Dan sekarang, terjadilah bahawa ketika Mosia telah mengakhiri berbicara dan membaca kepada rakyat, dia berhasrat bahawa Alma hendaknya juga berbicara kepada rakyat."},{"vNo":"15 ","txt":"Dan Alma berbicara kepada mereka, ketika mereka berhimpun bersama dalam kelompok-kelompok besar, dan dia pergi dari satu kelompok ke kelompok yang lain, mengkhutbahkan kepada rakyat pertaubatan dan iman kepada Tuhan."},{"vNo":"16 ","txt":"Dan dia mendorong rakyat Limhi dan saudara-saudaranya, mereka semua yang telah dibebaskan daripada perhambaan, bahawa mereka hendaknya ingat bahawa Tuhanlah yang telah membebaskan mereka."},{"vNo":"17 ","txt":"Dan terjadilah bahawa setelah Alma mengajar rakyat banyak hal, dan telah mengakhiri berbicara kepada mereka, maka raja Limhi berhasrat agar dia boleh dibaptis; dan semua rakyatnya berhasrat agar mereka boleh dibaptis juga."},{"vNo":"18 ","txt":"Oleh kerana itu, Alma pergi ke dalam air dan membaptis mereka; ya, dia membaptis mereka menurut cara dia membaptis saudara-saudaranya di Perairan Mormon; ya, dan sebanyak orang yang dia baptis termasuk dalam gereja Tuhan; dan ini kerana kepercayaan mereka akan perkataan-perkataan Alma."},{"vNo":"19 ","txt":"Dan terjadilah bahawa raja Mosia mengabulkan kepada Alma bahawa dia boleh menyusunkan jemaah-jemaah di seluruh negeri Zarahemla; dan memberinya kuasa untuk mentahbiskan imam dan pengajar atas setiap jemaah."},{"vNo":"20 ","txt":"Sekarang, ini dilakukan kerana ada demikian banyak orang sehingga mereka tidak dapat semuanya diawasi oleh seorang pengajar; tidak juga mereka semua dapat mendengar firman Tuhan dalam satu pertemuan;"},{"vNo":"21 ","txt":"Oleh kerana itu mereka berhimpun bersama dalam kelompok-kelompok berbeza, dipanggil jemaah-jemaah; setiap jemaah memiliki imam-imam mereka dan pengajar-pengajar mereka, dan setiap imam mengkhutbahkan firman menurut seperti yang disampaikan kepadanya oleh mulut Alma."},{"vNo":"22 ","txt":"Dan demikianlah, sekalipun ada banyak jemaah, ia semuanya satu gereja, ya, bahkan gereja Tuhan; kerana tidak ada apa pun dikhutbahkan di semua jemaah kecuali ianya adalah pertaubatan dan iman kepada Tuhan."},{"vNo":"23 ","txt":"Dan sekarang, ada tujuh jemaah di negeri Zarahemla. Dan terjadilah bahawa barang siapa berhasrat mengambil ke atas diri mereka nama Kristus, atau nama Tuhan, mereka menyertai jemaah Tuhan;"},{"vNo":"24 ","txt":"Dan mereka dipanggil umat Tuhan. Dan Tuhan mencurahkan Roh-Nya ke atas mereka, dan mereka diberkati, dan menjadi makmur di negeri itu."}]}