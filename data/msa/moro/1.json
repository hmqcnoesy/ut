{"heading":"Moroni menulis untuk manfaat bangsa Laman—Bangsa Nefi yang tidak mahu menyangkal Kristus dihukum mati. Kira-kira 401–421 tahun M.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moroni 1","verses":[{"vNo":"1 ","txt":"SEKARANG, aku, Moroni, setelah selesai meringkaskan laporan tentang bangsa Yared, aku menyangka tidak akan menulis lagi, tetapi aku belum lagi binasa; dan aku tidak akan menunjukkan diriku kepada bangsa Laman kerana takut kalau-kalau mereka akan menghancurkanku."},{"vNo":"2 ","txt":"Kerana lihatlah, peperangan mereka amat ganas di antara mereka sendiri; dan disebabkan kebencian mereka, mereka menghukum mati setiap bangsa Nefi yang tidak mahu menyangkal Kristus."},{"vNo":"3 ","txt":"Dan aku, Moroni, tidak akan menyangkal Kristus; oleh itu, aku pergi ke mana pun aku dapat pergi demi keselamatan nyawaku sendiri."},{"vNo":"4 ","txt":"Oleh itu, aku menulis sedikit hal lagi, bertentangan dengan apa yang aku sangkakan; kerana aku menyangka tidak akan menulis lagi; tetapi aku menulis sedikit hal lagi, agar ianya mungkin bermanfaat bagi saudara-saudaraku, bangsa Laman, pada suatu hari di masa hadapan, menurut kehendak Tuhan."}]}