{"heading":"Yesus memerintahkan: Janganlah menghakimi; mintalah kepada Tuhan; berhati-hatilah terhadap para nabi palsu—Dia menjanjikan keselamatan kepada mereka yang melakukan kehendak Bapa—Bandingkan dengan Matius 7. Kira-kira 34 tahun M.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3 Nefi 14","verses":[{"vNo":"1 ","txt":"Dan sekarang, terjadilah bahawa apabila Yesus telah memfirmankan firman ini Dia berpaling lagi kepada orang ramai, dan membuka mulut-Nya kepada mereka lagi, memfirmankan: Sesungguh-sungguhnya, Aku berfirman kepadamu, Janganlah menghakimi, agar kamu tidak dihakimi."},{"vNo":"2 ","txt":"Kerana dengan penghakiman yang kamu hakimi, kamu akan dihakimi; dan dengan apa pun ukuran yang kamu gunakan, ia akan diukurkan kepadamu kembali."},{"vNo":"3 ","txt":"Dan mengapakah engkau melihat selumbar yang ada di dalam mata saudaramu, tetapi tidak sedar akan tiang yang ada di dalam matamu sendiri?"},{"vNo":"4 ","txt":"Atau bagaimanakah engkau akan berkata kepada saudaramu: Biarlah aku mengeluarkan selumbar dari matamu—dan lihatlah, sebatang tiang ada di dalam matamu sendiri?"},{"vNo":"5 ","txt":"Engkau orang yang munafik, buanglah terlebih dahulu kayu balak daripada matamu sendiri; dan kemudian engkau akan melihat dengan jelas untuk membuang selumbar daripada mata saudaramu."},{"vNo":"6 ","txt":"Janganlah memberikan apa yang kudus kepada anjing, janganlah juga kamu membuang mutiaramu ke hadapan babi, agar jangan ia memijak-mijak di bawah kakinya, dan berpaling kembali dan menyerangmu."},{"vNo":"7 ","txt":"Mintalah, dan akan diberikan kepadamu; carilah, dan kamu akan menemui; ketuklah, dan akan dibukakan kepadamu."},{"vNo":"8 ","txt":"Kerana setiap orang yang meminta, menerima; dan dia yang mencari, menemui; dan kepada dia yang mengetuk, akan dibukakan."},{"vNo":"9 ","txt":"Atau lelaki apakah di kalanganmu, yang, jika anak lelakinya meminta roti, akan memberinya batu?"},{"vNo":"10 ","txt":"Atau jika dia meminta ikan, adakah dia akan memberinya ular?"},{"vNo":"11 ","txt":"Maka jika kamu, yang jahat, tahu bagaimana memberi pemberian yang baik kepada anak-anakmu, betapa lebih lagi Bapamu yang di syurga akan memberikan hal-hal yang baik kepada mereka yang meminta kepada-Nya?"},{"vNo":"12 ","txt":"Oleh itu, semua hal apa pun yang kamu mahu agar orang lain lakukan kepadamu, kamu lakukanlah sedemikian juga kepada mereka, kerana inilah hukum Taurat dan ajaran para nabi."},{"vNo":"13 ","txt":"Masuklah kamu ke dalam pintu gerbang yang kecil ; kerana lebarnya pintu gerbang, dan luas jalannya, yang menuju kepada kehancuran, dan terdapat ramai yang masuk ke sana;"},{"vNo":"14 ","txt":"Kerana kecilnya pintu gerbang, dan sempitnya jalan itu, yang menuju kepada kehidupan, dan terdapat sedikit orang yang menemuinya."},{"vNo":"15 ","txt":"Berhati-hatilah terhadap para nabi palsu, yang datang kepadamu dengan menyamar sebagai domba, tetapi di dalamnya mereka ialah serigala yang rakus."},{"vNo":"16 ","txt":"Kamu akan mengenali mereka dari buah-buah mereka. Adakah orang mengumpulkan buah anggur dari semak berduri, atau buah ara dari tumbuhan beronak?"},{"vNo":"17 ","txt":"Demikianlah setiap pokok yang baik menghasilkan buah yang baik; tetapi pokok yang tidak subur menghasilkan buah yang buruk."},{"vNo":"18 ","txt":"Pokok yang baik tidak dapat menghasilkan buah yang buruk, dan tidak juga pokok yang tidak subur menghasilkan buah yang baik."},{"vNo":"19 ","txt":"Setiap pokok yang tidak menghasilkan buah yang baik ditebang, dan dilemparkan ke dalam api."},{"vNo":"20 ","txt":"Oleh itu, dari buah hasil mereka kamu akan mengenali mereka."},{"vNo":"21 ","txt":"Bukan setiap orang yang berkata kepada-Ku, Tuhan, Tuhan, akan masuk ke dalam kerajaan syurga; tetapi dia yang melakukan kehendak Bapa-Ku yang berada di dalam syurga."},{"vNo":"22 ","txt":"Banyak yang akan berkata kepada-Ku pada hari itu: Tuhan, Tuhan, bukankah kami telah bernubuat dalam nama-Mu, dan dalam nama-Mu telah mengusir iblis, dan dalam nama-Mu melakukan banyak pekerjaan yang menakjubkan?"},{"vNo":"23 ","txt":"Dan pada waktu itu Aku akan mengakui kepada mereka: Aku tidak pernah mengenalimu; pergilah daripada-Ku, kamu yang mengerjakan kederhakaan."},{"vNo":"24 ","txt":"Oleh itu, sesiapa yang mendengar firman daripada-Ku ini dan melakukannya, Aku akan menyamakan dia dengan lelaki yang bijaksana, yang membangunkan rumahnya di atas batu—"},{"vNo":"25 ","txt":"Dan hujan turun, dan air banjir datang, dan angin bertiup, dan melanda rumah itu; dan ia tidak roboh, kerana ia didirikan di atas batu."},{"vNo":"26 ","txt":"Dan setiap orang yang mendengar firman daripada-Ku ini dan tidak melakukannya akan disamakan dengan orang yang bodoh, yang membangunkan rumahnya di atas pasir—"},{"vNo":"27 ","txt":"Dan hujan turun, dan air banjir datang, dan angin bertiup, dan melanda rumah itu; dan ia roboh, dan begitu hebatlah robohnya."}]}