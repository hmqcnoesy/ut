{"heading":"Babüloni hävitus on kujund hävitamisest teise tulemise ajal. See on viha ja kättemaksu päev. Babülon (maailm) langeb alatiseks. Võrdle Jesaja 13. Ligikaudu 559–545 eKr.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2. Nefi 23","verses":[{"vNo":"1 ","txt":"Babüloni koorem, mida Jesaja, Aamotsi poeg nägi."},{"vNo":"2 ","txt":"Tõstke lipp kõrgele mäele, hüüdke neile valjusti, viibake käega, et nad läheksid sisse suursuguste väravaist!"},{"vNo":"3 ","txt":"Ma olen käskinud oma pühitsetuid, ma olen ka kutsunud oma sangarid, sest minu viha ei ole nende peal, kes rõõmustavad minu suuruse üle."},{"vNo":"4 ","txt":"Rahvahulkade hääl mägedes on nagu vägeva rahva oma, kokkukogunenud rahvaste kuningriikide kärarikas hääl; Vägede Issand vaatab üle lahingu sõjaväge."},{"vNo":"5 ","txt":"Nad tulevad kaugelt maalt, taevapiirilt, jah, Issand ja tema meelepaha relvad, et hävitada kogu maa."},{"vNo":"6 ","txt":"Uluge, sest Issanda päev on lähedal; see tuleb kui hävitus Kõigeväeliselt."},{"vNo":"7 ","txt":"Seepärast lõtvuvad kõik käed; iga inimese süda lööb araks;"},{"vNo":"8 ","txt":"ja nad kardavad; valukihvatused ja kurbus haaravad neid, nad on hämmeldunud üksteise üle; nende palged on kui leegid."},{"vNo":"9 ","txt":"Vaata, Issanda päev tuleb hirmsana, raevu ja tulise vihaga, et laastada maa; ja ta hävitab patused sellelt."},{"vNo":"10 ","txt":"Sest taevatähed ja tähtkujud taevas ei kiirga enam valgust; päike on tõustes pime ja kuu ei lase oma valgusel särada."},{"vNo":"11 ","txt":"Ja mina karistan maailma halva eest ja pahelisi nende süü eest; mina lasen ülbete kõrkusel lakata ja peatan kohutavate upsakuse."},{"vNo":"12 ","txt":"Mina teen inimesed kallimaks puhtast kullast; nimelt inimese kallimaks Oofiri kullast."},{"vNo":"13 ","txt":"Seepärast, ma panen taevad vankuma, ja maa liigub oma paigast Vägede Issanda raevus ja tema tulise viha päeval."},{"vNo":"14 ","txt":"Ja see on otsekui peletatud metskits ja nagu lambad, kelle eest keegi ei hoolitse; ja iga inimene pöördub oma rahva juurde ja igaüks põgeneb omale maale."},{"vNo":"15 ","txt":"Igaüks, kes on uhke, torgatakse läbi; jah, ja igaüks, kes on ühinenud pahelistega, langeb mõõga läbi."},{"vNo":"16 ","txt":"Nende lapsed rebitakse tükkideks nende eneste silme all; nende kojad rüüstatakse ja nende naised teotatakse."},{"vNo":"17 ","txt":"Vaata, ma ärgitan nende vastu meedlased, kes ei hooli hõbedast ega kullast ega tunne nad heameelt selle üle."},{"vNo":"18 ","txt":"Nende nooled purustavad noored mehed tükkideks; ja neil ei ole halastust ihuvilja vastu; nende silmad ei heida armu lastele."},{"vNo":"19 ","txt":"Ja Babülon, kuningriikide hiilgus, kaldealaste uhke kaunidus, saab Soodoma ja Gomorra sarnaseks, kui need Jumal segi paiskas."},{"vNo":"20 ","txt":"Seda ei asustata enam iialgi ega elata seal põlvest põlve; ei löö sinna araablane telki üles ja karjased ei lase seal puhata oma karjal."},{"vNo":"21 ","txt":"Vaid seal lebavad kõnnumaa metsikud loomad; ja nende kojad on täis ulguvaid olevusi; ja seal asuvad öökullid; ja seal tantsivad sikujalgsed."},{"vNo":"22 ","txt":"Ja nende laastatud kodades uluvad saarte metsikud loomad ja meeldivates paleedes lohed; ja tema aeg on liginemas, ja tema päevi ei pikendata. Sest ma hävitan tema kiirelt; jah, sest ma olen oma rahva vastu halastav, aga pahelised hukkuvad."}]}