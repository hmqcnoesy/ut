{"heading":"Inglid räägivad Püha Vaimu väel. Inimesed peavad palvetama ja omandama enda jaoks teadmisi Pühalt Vaimult. Ligikaudu 559–545 eKr.","prevAbbr":"2-ne","nextAbbr":"2-ne","prevNo":31,"nextNo":33,"chapterTitle":"2. Nefi 32","prevTitle":"2. Nefi 31","nextTitle":"2. Nefi 33","verses":[{"vNo":1,"txt":"Ja nüüd, vaadake, mu armsad vennad, ma eeldan, et te juurdlete mõningal määral oma südames selle üle, mida te peaksite tegema pärast seda, kui te olete sisenenud teed pidi. Aga vaadake, miks te juurdlete nende asjade üle oma südames?"},{"vNo":2,"txt":"Kas te ei mäleta, et ma ütlesin teile, et pärast seda, kui te olete saanud Püha Vaimu, võite te rääkida inglite keeles? Ja nüüd, kuidas te võiksite rääkida inglite keeles muidu, kui Püha Vaimuga?"},{"vNo":3,"txt":"        Inglid räägivad Püha Vaimu väel; mispärast, nad räägivad Kristuse sõnu. Mispärast, ma ütlen teile: Toituge rõõmuga Kristuse sõnadest; sest vaata, Kristuse sõnad ütlevad teile kõik, mida te peate tegema."},{"vNo":4,"txt":"Mispärast, pärast seda, kui ma olen rääkinud need sõnad, kui te ei mõista neid, siis on see seepärast, et te ei küsi ega koputa; mispärast, teid ei ole toodud valgusesse, vaid te peate hukkuma pimeduses."},{"vNo":5,"txt":"Sest vaata, ma ütlen teile taas, et kui te sisenete teed pidi ja saate Püha Vaimu, siis see näitab teile kõik, mida te peate tegema."},{"vNo":6,"txt":"Vaata, see on Kristuse õpetus ja rohkem õpetust ei anta enne, kui ta ilmutab ennast teile lihas. Ja kui ta ilmutab end teile lihas, tuleb teil tähelepanelikult teha seda, mida ta teile ütleb."},{"vNo":7,"txt":"Ja nüüd, mina, Nefi, ei või rohkem öelda; Vaim takistab mind rääkimast ja mind on jäetud leinama inimeste uskmatuse ja pahelisuse ja teadmatuse ja kangekaelsuse pärast; sest nad ei taha otsida teadmist ega mõista suurt teadmist, kui see on neile antud selgusega, koguni nii selgelt, kui sõna saab olla."},{"vNo":8,"txt":"Ja nüüd, mu armsad vennad, ma tajun, et te juurdlete ikka veel oma südameis; ja mind kurvastab, et ma pean sellest asjast rääkima. Sest kui te võtaksite kuulda Vaimu, kes õpetab inimest palvetama, te teaksite, et te peate palvetama; sest halb vaim ei õpeta inimest palvetama, vaid õpetab teda, et ta ei pea palvetama."},{"vNo":9,"txt":"Ent vaadake, ma ütlen teile, et te peate alati palvetama ja mitte nõrkema; et te ei peaks tegema Issandale midagi, palvetamata kõigepealt Isa poole Kristuse nimel, et ta pühitseks teie tegevuse teie jaoks, et teie tegevus võiks olla teie hinge heaoluks."}]}