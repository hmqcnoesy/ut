{"heading":"Assuri hävitus on kujund paheliste hävitamisest teisel tulemisel. Vähesed inimesed jäetakse alles pärast seda, kui Issand tuleb taas. Jaakobi jääk pöördub sel päeval tagasi. Võrdle Jesaja 10. Ligikaudu 559–545 eKr.","prevAbbr":"2-ne","nextAbbr":"2-ne","prevNo":19,"nextNo":21,"chapterTitle":"2. Nefi 20","prevTitle":"2. Nefi 19","nextTitle":"2. Nefi 21","verses":[{"vNo":1,"txt":"Häda neile, kes annavad ebaõiglasi seadusi ja kes panevad kirja kibeduse, mille nad on määranud;"},{"vNo":2,"txt":"et väänata abivajajate õigusemõistmist ja võtta ära õigus mu rahva viletsailt, et lesknaised saaksid neile saagiks ja et nad saaksid paljaks riisuda isatuid lapsi."},{"vNo":3,"txt":"Ja mida te teete nuhtlemispäeval ja laastamises, mis tuleb kaugelt? Kelle juurde te põgenete abi saama? Ja kuhu jätate oma hiilguse?"},{"vNo":4,"txt":"Ilma minuta põlvitavad nad koos vangidega ja langevad koos tapetutega. Selle kõige juures ei ole ta viha ära pöördunud, vaid ta käsivars on veel välja sirutatud!"},{"vNo":5,"txt":"Oo assurlane, minu viha vits, ja kepp nende käes on nende meelepaha."},{"vNo":6,"txt":"Ma läkitan tema silmakirjaliku rahva vastu, ja teda ma käsin oma vihaaluse rahva käest võtta noosi ja võtta saagi ja tallata nad maha nagu uulitsapori."},{"vNo":7,"txt":"Aga tema ei kavatse nõnda ja nõnda ei mõtle ta süda, vaid temal on südames hävitada ja lõigata ära rahvaid, ja mitte väheseid."},{"vNo":8,"txt":"Sest ta ütleb: Kas pole mu vürstid kõik kuningad?"},{"vNo":9,"txt":"Eks Kalno ole nagu Karkemis? Eks Hamat ole nagu Arpad? Eks Samaaria ole nagu Damaskus?"},{"vNo":10,"txt":"Nii nagu mu käsi rajas ebajumalate kuningriigid, ja kelle nikerdatud kujud olid üle Jeruusalemma ja Samaaria omadest;"},{"vNo":11,"txt":"eks ma või siis talitada ka Jeruusalemma ja selle ebajumalatega nõnda, nagu ma talitasin Samaaria ja selle ebajumalatega?"},{"vNo":12,"txt":"Mispärast, sünnib, et kui Issand on lõpetanud kogu oma töö Siioni mäel ja Jeruusalemmas, siis ma nuhtlen Assuri kuninga visa südame vilja ja tema suureliste silmade kõrkust."},{"vNo":13,"txt":"Sest ta ütleb: Ma tegin seda oma käe rammuga ja oma tarkusest; sest ma olen taibukas; ja ma nihutasin rahvaste piirid ja riisusin nende varandused ja surusin maha elanikud nagu vapper mees;"},{"vNo":14,"txt":"ja mu käsi leidis rahvaste rikkuse otsekui linnupesa; ja nagu korjatakse mahajäetud mune, nõnda ma korjasin kogu maa ja ei olnud kedagi, kes oleks lehvitanud tiibu või teinud suu lahti või piiksatanud."},{"vNo":15,"txt":"        Kas hoopleb kirves selle ees, kes temaga raiub? Kas suurustab saag saagija ees? Nagu viibutaks vits ennast oma ülestõstja vastu või nagu kergitaks kepp iseennast, otsekui ta ei olekski puust!"},{"vNo":16,"txt":"Seepärast läkitab Issand, Vägede Issand, tema priskete sekka kõhetust; ja tema hiilguse alla süütab ta põlemise nagu lõõmava tule."},{"vNo":17,"txt":"Ja Iisraeli valgus muutub tuleks ja tema Püha leegiks, mis ühe päevaga põletab ja õgib ta ohakad ja kibuvitsad;"},{"vNo":18,"txt":"ja hävitab tema metsa ja viljaka välja hiilguse ühes hinge ja kehaga; ja nad on nagu siis, kui lipukandja nõrkeb."},{"vNo":19,"txt":"Ja allesjäänud puid tema metsas on nii vähe, et laps võib need kirja panna."},{"vNo":20,"txt":"Ja sel päeval sünnib, et Iisraeli jääk ja need, kes on pääsenud Jaakobi kojast, ei toetu enam sellele, kes teda lõi, vaid toetuvad ustavalt Issandale, Iisraeli Pühale."},{"vNo":21,"txt":"        Jääk pöördub, jah, nimelt Jaakobi jääk, vägeva Jumala poole."},{"vNo":22,"txt":"Sest kuigi su rahvast, Iisrael, oleks otsekui mereliiva, siiski pöördub nende jääk; otsustatud hävitusele järgneb õigemeelsusetulv."},{"vNo":23,"txt":"Sest hävituse teeb Vägede Issand Jumal teoks, nimelt kogu maal."},{"vNo":24,"txt":"Seepärast, nõnda ütleb Vägede Issand Jumal: Oo mu rahvas, kes sa elad Siionis, ära karda assurlast; ta peksab sind vitsaga ja Egiptuse kombel tõstab su vastu oma kepi."},{"vNo":25,"txt":"Sest veel pisut ja mu meelepahal on lõpp, ja mu viha on nende hävitamises."},{"vNo":26,"txt":"Ja Vägede Issand keerutab ta kohal rooska otsekui Midjani löömisel Oorebi kaljul ja nagu ta kepp oli mere kohal, nii ta tõstab selle üles Egiptuse kombel."},{"vNo":27,"txt":"Ja sel päeval sünnib, et tema koorem võetakse su õlgadelt ja tema ike su kaela pealt, ja ike hävitatakse võidmise pärast."},{"vNo":28,"txt":"        Ta on tulnud Ajjatisse, läbinud Migroni; Mikmassi on ta jätnud oma varustuse."},{"vNo":29,"txt":"Nad on läbinud kuru; neil on Gebas öömaja; Raama on hirmul; Sauli Gibea on põgenenud."},{"vNo":30,"txt":"Tõsta oma häält, oo Gallimi tütar; las seda kuuleb Laisa, oo vaene Anatot!"},{"vNo":31,"txt":"Madmena on ümber kolinud; Geebimi elanikud on kogunenud põgenemiseks."},{"vNo":32,"txt":"Aga ta peatub Nobes sel päeval, ta viipab käega Siioni tütre mäe, Jeruusalemma künka poole."},{"vNo":33,"txt":"Vaata, Issand, Vägede Issand, laasib oksad hirmu jõul; ja kõrgeks kasvanud raiutakse maha; ja upsakad alandatakse."},{"vNo":34,"txt":"Ja metsarägastiku ta lõikab maha raudkirvega, ja Liibanon langeb vägeva läbi."}]}