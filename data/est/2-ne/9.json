{"heading":"Juudid kogutakse kokku kõikidele oma tõotatud maadele. Lepitus lunastab inimese langemisest. Surnute kehad tulevad välja hauast ja nende vaimud põrgust ja paradiisist. Nende üle mõistetakse kohut. Lepitus päästab surmast, põrgust, kuradi käest ja lõputust piinast. Õigemeelsed päästetakse Jumala kuningriiki. Pattude eest on kehtestatud karistused. Väravavalvuriks on Iisraeli Püha. Ligikaudu 559–545 eKr.","prevAbbr":"2-ne","nextAbbr":"2-ne","prevNo":8,"nextNo":10,"chapterTitle":"2. Nefi 9","prevTitle":"2. Nefi 8","nextTitle":"2. Nefi 10","verses":[{"vNo":1,"txt":"Ja nüüd, mu armsad vennad, ma olen lugenud neid asju, et te teaksite Issanda lepinguid, mille ta on sõlminud kogu Iisraeli kojaga –"},{"vNo":2,"txt":"et ta on rääkinud juutidele oma pühade prohvetite suuga lausa algusest peale, põlvest põlve, kuni tuleb aeg, mil nad taastatakse Jumala tõelisesse kirikusse ja lambatarasse; kui nad kogutakse koju oma pärandmaadele ja seatakse sisse kõikidel oma tõotatud maadel."},{"vNo":3,"txt":"Vaata, mu armsad vennad, ma räägin teile neid asju, et te võiksite rõõmustada ja tõsta oma pea püsti igaveseks õnnistuste pärast, mis Issand Jumal annab teie lastele."},{"vNo":4,"txt":"Sest ma tean, et teie olete uurinud palju, paljud teist, et saada teada tulevasi asju; mispärast ma tean, et teie teate, et meie liha peab kaduma ja surema; ometi, oma kehas näeme me Jumalat."},{"vNo":5,"txt":"Jah, ma tean, et te teate, et ta näitab ennast kehas nendele, kes on Jeruusalemmas, kust me tulime; sest on otstarbekas, et see sünnib nende seas; sest suur Looja on pidanud vajalikuks alluda lihas inimesele ja surra kõikide inimeste eest, et kõik inimesed võiksid saada alluvaks temale."},{"vNo":6,"txt":"Sest nagu surm on tulnud kõikidele inimestele, et täita suure Looja halastavat plaani, peab paratamatult olema ka ülestõusmise vägi, ja ülestõusmine peab inimesele tulema langemise tõttu; ja langemine tuli üleastumise tagajärjel; ja kuna inimesest sai langenud, lõigati nad Issanda juurest ära."},{"vNo":7,"txt":"Mispärast, peab paratamatult olema lõputu lepitus – kui ei oleks lõputut lepitust, ei saaks rikutus riietuda rikkumatusega. Mispärast, esimene kohtuotsus, mis inimesele langetati, jääks lõputult kestma. Ja kui nõnda, jääks see liha oma emasse maasse mädanema ja lagunema, et enam mitte tõusta."},{"vNo":8,"txt":"Oo Jumala tarkust, tema halastust ja armu! Sest vaata, kui see liha enam ei tõuseks, siis peaksid meie vaimud saama selle ingli alamaks, kes langes Igavese Jumala ees ja sai kuradiks, et enam mitte tõusta."},{"vNo":9,"txt":"Ja meie vaimud peaksid muutuma tema sarnaseks ja meist saaksid kuradid, kuradi inglid, et meid heidetaks välja oma Jumala juurest ja et jääda koos valede isaga viletsusse nagu ta ise; jah, selle olendiga, kes pettis meie esimesi vanemaid, kes muutis end peaaegu valguse ingliks ja ärgitab inimlapsi üles sõlmima salajasi mõrvaliite ja kõiksugu salajastele pimedusetöödele."},{"vNo":10,"txt":"Oo, kui suur on meie Jumala headus, kes valmistab tee meie põgenemiseks selle hirmsa koletise haardest; jah, selle koletise, surma ja põrgu, mida ma nimetan keha surmaks ja ka vaimu surmaks!"},{"vNo":11,"txt":"Ja meie Jumala, Iisraeli Püha vabastamisviisi tõttu annab see surm, millest ma olen rääkinud, mis on ajalik, üle oma surnud; milline surm on haud."},{"vNo":12,"txt":"Ja see surm, millest ma olen rääkinud, mis on vaimne surm, annab üle oma surnud; milline vaimne surm on põrgu; mispärast, surm ja põrgu peavad üle andma oma surnud ja põrgu peab üle andma oma vangistatud vaimud ning haud peab üle andma oma vangistatud kehad; ja inimeste kehad ja vaimud taastatakse teineteisele; ja see toimub Iisraeli Püha ülestõusmise väe läbi."},{"vNo":13,"txt":"Oo, kui suurepärane on meie Jumala plaan! Sest teisest küljest peab Jumala paradiis üle andma õigemeelsete vaimud ja haud peab üle andma õigemeelsete kehad; ja vaim ja keha saavad taas taastatud teineteisele; ja kõik inimesed muutuvad kadumatuks ja surematuks ja nad on elavad hinged, kellel on täiuslik teadmine nagu meil lihas, ainult et siis on meie teadmine täiuslik."},{"vNo":14,"txt":"Mispärast, meil on siis täiuslik teadmine kogu meie süüst ja meie puhtusetusest ja meie alastiolekust; ja õigemeelsetel on siis täiuslik teadmine nende rõõmust ja nende õigemeelsusest, olles riietatud puhtusega, jah, nimelt õigemeelsuse rüüga."},{"vNo":15,"txt":"Ja sünnib, et kui kõik inimesed on läinud sellest esimesest surmast ellu, nii et neist on saanud surematud, peavad nad ilmuma Iisraeli Püha kohtujärje ette; ja seejärel tuleb kohtumõistmine, ja siis tuleb nende üle kohut mõista Jumala püha kohtumõistmise järgi."},{"vNo":16,"txt":"Ja nii tõesti, kui Issand elab, sest seda on rääkinud Issand Jumal ja see on tema igavene sõna, mida ei saa tühistada, et need, kes on õigemeelsed, on endiselt õigemeelsed; ja need, kes on roojased, on endiselt roojased; mispärast, need, kes on roojased, on kurat ja tema inglid ja nad lähevad ära igavikulisse tulle, mis on nende jaoks valmistatud, ja nende piin on nagu tule- ja väävlijärv, mille leek tõuseb üles igavesest ajast igavesti ja sellel ei ole lõppu."},{"vNo":17,"txt":"Oo meie Jumala suurust ja õiglust! Sest ta viib täide kõik oma sõnad, ja need on tulnud välja tema suust ja tema seadus peab saama täidetud."},{"vNo":18,"txt":"Aga vaata, õigemeelsed, pühad, kes kuuluvad Iisraeli Pühale, need, kes on uskunud Iisraeli Pühasse, need, kes on vastu pidanud maailma ristidele ja põlastanud selle teotust, need pärivad Jumala kuningriigi, mis on valmistatud nende jaoks maailma rajamisest peale, ja nende rõõm on igavesti täielik."},{"vNo":19,"txt":"Oo meie Jumala, Iisraeli Püha halastuse suurust! Sest tema päästab oma pühad selle hirmsa koletise – kuradi, surma ja põrgu – käest ja sellest tule- ja väävlijärvest, mis on lõputu piin."},{"vNo":20,"txt":"Oo, kui suur on meie Jumala pühadus! Sest ta teab kõiki asju ja ei ole midagi, mida ta ei tea."},{"vNo":21,"txt":"Ja ta tuleb maailma, et ta võiks päästa kõik inimesed, kui nad võtavad kuulda tema häält; sest vaata, ta kannatab kõikide inimeste valusid, jah, iga elusolendi valusid, nii meeste, naiste kui laste, kes kuuluvad Aadama peresse."},{"vNo":22,"txt":"Ja ta kannatab seda, et ülestõusmine võiks saada osaks kõikidele inimestele, et kõik võiksid seista tema ees sel suurel kohtupäeval."},{"vNo":23,"txt":"Ja ta käsib kõiki inimesi, et nad peavad meelt parandama ja saama ristitud tema nimel, omades täiuslikku usku Iisraeli Pühasse, või muidu ei saa neid päästa Jumala kuningriiki."},{"vNo":24,"txt":"Ja kui nad ei paranda meelt ega usu tema nimesse ega saa ristitud tema nimel ega pea vastu lõpuni, peavad nad olema neetud; sest seda on rääkinud Issand Jumal, Iisraeli Püha."},{"vNo":25,"txt":"Mispärast, ta on andnud seaduse; ja kus ei ole antud seadust, ei ole karistust; ja kus ei ole karistust, ei ole süüdimõistmist; ja kus ei ole süüdimõistmist, seal on Iisraeli Püha halastusel õigus nad lepituse tõttu endale nõuda, sest nad on vabastatud tema väe läbi."},{"vNo":26,"txt":"Sest lepitus rahuldab tema õigluse nõuded kõikide nende suhtes, kellele ei ole seadust antud, nii et nad on päästetud selle hirmsa koletise – surma ja põrgu ja kuradi käest ning tule- ja väävlijärvest, mis on lõputu piin; ja nad on taastatud selle Jumala juurde, kes andis neile hingamise, kes on Iisraeli Püha."},{"vNo":27,"txt":"Ent häda sellele, kellele on seadus antud, jah, kellel on kõik Jumala käsud nagu meil ja kes nendest üle astub ja raiskab ära oma prooviaja päevad, sest hirmus on tema olukord!"},{"vNo":28,"txt":"Oo, kui kaval on kurja plaan! Oo seda inimeste tühisust ja nõrkust ja rumalust! Kui nad on õpetatud, siis nad mõtlevad, et nad on targad ega võta kuulda Jumala nõuannet, sest nad heidavad selle kõrvale, arvates, et nad teavad isegi; mispärast, nende tarkus on rumalus ja neil ei ole sellest mingit kasu. Ja nad hukkuvad."},{"vNo":29,"txt":"Ent õpetatud olla on hea, kui nad võtavad kuulda Jumala nõuandeid."},{"vNo":30,"txt":"Aga häda rikastele, kes on rikkad selle poolest, mis kuulub maailmale! Sest kuna nad on rikkad, põlgavad nad vaeseid ja kiusavad taga vagasid ja nende süda on nende varanduste juures; mispärast, nende varandus on nende jumal. Ja vaata, ka nende varandus kaob koos nendega."},{"vNo":31,"txt":"Ja häda kurtidele, kes ei taha kuulda; sest nad hukkuvad."},{"vNo":32,"txt":"Häda pimedatele, kes ei taha näha, sest ka nemad hukkuvad."},{"vNo":33,"txt":"Häda neile, kes on südames ümber lõikamata, sest teadmine nende süütegudest lööb neid viimsel päeval."},{"vNo":34,"txt":"Häda valetajale, sest tema visatakse alla põrgusse."},{"vNo":35,"txt":"Häda mõrvarile, kes tahtlikult tapab, sest ta sureb."},{"vNo":36,"txt":"Häda neile, kes hooravad, sest nad visatakse alla põrgusse."},{"vNo":37,"txt":"Jah, häda neile, kes kummardavad ebajumalaid, sest kõikide kuradite kurat tunneb nende üle heameelt."},{"vNo":38,"txt":"Ja lühidalt, häda kõikidele nendele, kes surevad oma pattudes; sest nad pöörduvad tagasi Jumala juurde ja näevad tema palet ning jäävad oma pattudesse."},{"vNo":39,"txt":"Oo mu armsad vennad, pidage meeles, kui hirmus on astuda üles selle Püha Jumala vastu, ja samuti kui hirmus on järele anda selle kavala meelitustele. Pidage meeles, et lihalik mõtteviis on surm ja vaimne mõtteviis on igavene elu!"},{"vNo":40,"txt":"Oo mu armsad vennad, hoidke kõrvad lahti mu sõnadele! Pidage meeles Iisraeli Püha suurust! Ärge öelge, et ma olen rääkinud teie vastu karme asju; sest kui te seda ütlete, laimate te tõde; sest ma olen rääkinud teie Looja sõnu. Ma tean, et tõe sõnad on karmid kõige selle vastu, mis pole puhas; ent õigemeelsed ei karda neid, sest nemad armastavad tõde ja ei värise."},{"vNo":41,"txt":"Oo, siis, mu armsad vennad, tulge Issanda, Püha juurde! Pidage meeles, et tema rajad on õigemeelsed! Vaata, inimesele on tee kitsas, aga selle suund on tema ees sirge ja väravavalvuriks on Iisraeli Püha; ja ta ei palka sinna ühtegi teenijat; ja ei ole muud teed kui värava kaudu, sest teda ei saa petta, sest tema nimi on Issand Jumal."},{"vNo":42,"txt":"Ja kes koputab, sellele ta avab; ent targad ja õpetatud ja need, kes on rikkad, kes on oma õppimise ja tarkuse ja rikkuse pärast ennast täis – jah, need on need, keda ta põlgab; ja kui nad ei loobu nendest asjadest ega arva ennast Jumala ees rumalaks ega lasku alandlikkuse sügavustesse, ei ava ta neile."},{"vNo":43,"txt":"Aga see, mis kuulub tarkadele ja mõistlikele, peidetakse nende eest igaveseks – jah, see õnn, mis on valmistatud pühadele."},{"vNo":44,"txt":"Oo mu armsad vennad, pidage mu sõnu meeles! Vaata, ma võtan ära oma riided ja raputan neid teie ees; ma palun oma Päästejumalat, et ta vaataks mind oma kõikenägeva silmaga; mispärast, viimsel päeval, kui kõikide inimeste üle mõistetakse kohut nende tegude põhjal, saate te teadma, et Iisraeli Jumal tunnistas, et ma raputasin teie süüteod oma hingelt ja seisan tema ees säravana ja olen vaba teie verest."},{"vNo":45,"txt":"Oo mu armsad vennad, pöörduge ära oma pattudest; raputage enestelt maha selle ahelad, kes tahab teid kõvasti kinni siduda; tulge Jumala juurde, kes on teie päästekalju."},{"vNo":46,"txt":"Valmistage oma hing ette selleks hiilgavaks päevaks, mil õigus antakse õigemeelsetele, nimelt kohtupäevaks, et te ei kohkuks tagasi tohutu hirmuga; et te ei mäletaks täiuslikult oma tohutut süüd ega oleks sunnitud hüüdma: Pühad, pühad on sinu kohtuotsused, oo Issand, Kõigeväeline Jumal – aga ma tean oma süüd; ma olen üle astunud sinu seadusest ja mu üleastumised on minu; ja kurat on saanud mu endale, nii et ma olen saagiks tema hirmsale viletsusele."},{"vNo":47,"txt":"Ent vaadake, mu vennad, kas on otstarbekas, et ma pean äratama teid nägema nende asjade hirmsat tõelisust? Vaevaksin ma teie hingi, kui teie meeled oleksid puhtad? Kas ma peaksin teile rääkima selgelt vastavalt tõe selgusele, kui te oleksite patust vabastatud?"},{"vNo":48,"txt":"Vaadake, kui te oleksite pühad, räägiksin ma teile pühadusest; aga et te ei ole pühad ja te vaatate minu kui õpetaja peale, siis on paratamatult otstarbekas, et ma õpetan teile patu tagajärgedest."},{"vNo":49,"txt":"Vaata, mu hing jälestab pattu ja mu süda tunneb heameelt õigemeelsusest ning ma ülistan oma Jumala püha nime."},{"vNo":50,"txt":"Tulge, minu vennad, igaüks, kel on janu, tulge vetele; ja see, kel ei ole raha, tulgu ja ostku ning söögu; jah, tulgu ostku veini ja piima ilma rahata ja ilma hinnata."},{"vNo":51,"txt":"Mispärast, ärge raisake raha selle peale, mis on väärtusetu, ega nähke vaeva sellega, mis ei rahulda! Võtke mind usinalt kuulda ja pidage meeles neid sõnu, mida ma rääkisin; ja tulge Iisraeli Püha juurde ning toituge rõõmuga sellest, mis ei hävi ega saa rikneda ja laske oma hingel tunda heameelt rammusast!"},{"vNo":52,"txt":"Vaadake, mu armsad vennad, pidage meeles oma Jumala sõnu; paluge teda pidevalt päeval ja tänage tema püha nime ööpimeduses! Laske oma südamel rõõmustada!"},{"vNo":53,"txt":"Ja vaadake, kui suured on Issanda lepingud ja kui suur on tema alandumine inimlaste ees; ja oma suuruse ja oma armu ning halastuse pärast on ta lubanud meile, et meie seemet ei hävitata lihas täielikult, vaid et ta hoiab neid; ja tulevastes põlvedes saavad nad õigemeelseks oksaks Iisraeli kojale."},{"vNo":54,"txt":"Ja nüüd, mu vennad, ma tahan teile rääkida rohkem, kuid oma ülejäänud sõnu kuulutan ma teile homme. Aamen."}]}