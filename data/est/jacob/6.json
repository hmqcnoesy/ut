{"heading":"Issand saab viimsetel päevadel Iisraeli tagasi. Maailm põletatakse tulega. Inimesed peavad järgnema Kristusele, et vältida tule- ja väävlijärve. Ligikaudu 544–421 eKr.","prevAbbr":"jacob","prevNo":5,"nextAbbr":"jacob","nextNo":7,"chapterTitle":"Jaakobi 6","verses":[{"vNo":"1 ","txt":"Ja nüüd, vaadake, mu vennad, nagu ma teile ütlesin, et ma kuulutan prohvetlikult; vaadake, see on minu prohvetlik kuulutus – et asjad, mida prohvet Seenos rääkis Iisraeli kojast, milles ta võrdles neid väärisõlipuuga, peavad kindlasti sündima."},{"vNo":"2 ","txt":"Ja päev, mil ta teist korda taas oma rahva tagasisaamiseks käe välja sirutab, on päev, jah, nimelt viimane kord, kui Issanda teenijad lähevad välja tema väes, et hoolitseda ja kärpida tema viinamäge; ja pärast seda tuleb varsti lõpp."},{"vNo":"3 ","txt":"Ja kui õnnistatud on need, kes on teinud usinalt tööd tema viinamäel; ja kui neetud on need, kes visatakse välja nende omasse kohta! Ja maailm põletatakse tulega."},{"vNo":"4 ","txt":"Ja kui halastav on meie Jumal meie vastu, sest ta peab meeles Iisraeli koda, nii juuri kui ka oksi, ja tema käed on olnud päev läbi nende poole sirutatud; ja nad on kangekaelne ja puiklev rahvas; kuid kõik, kes ei tee oma südant kõvaks, saavad päästetud Jumala kuningriiki."},{"vNo":"5 ","txt":"Mispärast, mu armsad vennad, ma anun teid tõesõnu, et te parandaksite meelt ja tuleksite kogu südamest ja hoiaksite Jumala poole, nii nagu tema hoiab teie poole. Ja ärge tehke oma südant kõvaks, kui ta halastav käsivars on välja sirutatud teie poole päeva valguses."},{"vNo":"6 ","txt":"Jah, täna, kui te kuulete tema häält, ärge tehke oma südant kõvaks, sest miks te tahate surra?"},{"vNo":"7 ","txt":"Sest vaadake, pärast seda, kui teid on toidetud Jumala hea sõnaga päev läbi, kas te kannate siis halba vilja, et teid peab maha raiuma ja tulle viskama?"},{"vNo":"8 ","txt":"Vaadake, kas te hülgate need sõnad? Kas te hülgate prohvetite sõnad; ja kas te hülgate kõik sõnad, mis on räägitud Kristusest, pärast seda, kui nii paljud on rääkinud temast, ja eitate Kristuse head sõna ja Jumala väge ja Püha Vaimu andi ja summutate Püha Vaimu ja pilkate suurt lunastusplaani, mis on valmistatud teie jaoks?"},{"vNo":"9 ","txt":"Kas te ei tea, et kui te teete neid asju, siis lunastuse ja ülestõusmise vägi, mis on Kristuses, toob teid seisma häbi ja hirmsa süüga Jumala kohtulaua ette?"},{"vNo":"10 ","txt":"Ja vastavalt õigluse väele, sest õiglust ei saa eitada, te peate ära minema sellesse tule- ja väävlijärve, mille leegid on kustutamatud ja mille suits tõuseb üles igavesest ajast igavesti, milline tule- ja väävlijärv on lõputu piin."},{"vNo":"11 ","txt":"Oo, siis, mu armsad vennad, parandage meelt ja sisenege kitsast väravast ning jätkake teerajal, mis on ahtake, kuni te saate igavese elu!"},{"vNo":"12 ","txt":"Oo, olge targad; mida rohkemat saan ma öelda?"},{"vNo":"13 ","txt":"Lõpuks, ma jätan teiega hüvasti, kuni kohtan teid Jumala meeldiva kohtulaua ees, milline kohtulaud lööb pahelisi kohutava õuduse ja hirmuga. Aamen."}]}