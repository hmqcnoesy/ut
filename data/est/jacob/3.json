{"heading":"Südamelt puhtad saavad Jumala meeldiva sõna. Laamanlaste õigemeelsus ületab nefilaste oma. Jaakob hoiatab hooruse, kiimaluse ja kõikide pattude eest. Ligikaudu 544–421 eKr.","prevAbbr":"jacob","nextAbbr":"jacob","prevNo":2,"nextNo":4,"chapterTitle":"Jaakobi 3","prevTitle":"Jaakobi 2","nextTitle":"Jaakobi 4","verses":[{"vNo":1,"txt":"Ent vaata, mina, Jaakob, tahan rääkida teile, kes te olete südamelt puhtad. Vaadake kindlameelselt Jumala poole ja palvetage tema poole ülimalt suure usuga, ja ta lohutab teid teie kannatustes ja kostab teie eest ning saadab õigluse alla nende peale, kes püüavad teid hävitada."},{"vNo":2,"txt":"Oo kõik teie, kes te olete südamelt puhtad, tõstke oma pea ja võtke vastu Jumala meeldiv sõna ja toituge rõõmuga tema armastusest, sest kui teie meel on kindel, võite te seda teha igavesti."},{"vNo":3,"txt":"Ent häda, häda teile, kes te ei ole südamelt puhtad, kes te olete tänasel päeval Jumala ees roojased, sest kui te ei paranda meelt, on see maa teie pärast neetud; ja laamanlased, kes ei ole roojased nagu teie, kuid on ometi neetud valusa needusega, annavad teile rooska koguni hävinguni välja."},{"vNo":4,"txt":"Ja kiirelt tuleb aeg, et kui te ei paranda meelt, saavad nad teie pärandmaa endale ja Issand Jumal juhib õigemeelsed teie seast ära."},{"vNo":5,"txt":"Vaadake, laamanlased, teie vennad, keda te vihkate nende roojasuse pärast ja needuse pärast, mis on tulnud nende nahale, on õigemeelsemad kui teie, sest nad ei ole unustanud Issanda käsku, mis anti meie isale – et neil võib olla vaid üks naine ja liignaisi mitte ühtegi ja nende seas ei tohi olla hooramist."},{"vNo":6,"txt":"Ja nüüd, nad jälgivad, et peavad sellest käsust kinni; mispärast, sellest käsust kinnipidamise tõttu Issand Jumal neid ei hävita, vaid on nende vastu halastav, ja ühel päeval saavad nad õnnistatud rahvaks."},{"vNo":7,"txt":"Vaata, nende mehed armastavad oma naisi ja nende naised armastavad oma mehi; nende mehed ja naised armastavad oma lapsi; ja nende uskmatus ja viha teie vastu on nende isade süütegude pärast; mispärast, kui palju paremad te olete neist oma suure Looja silmis?"},{"vNo":8,"txt":"Oo mu vennad, ma kardan, et kui te ei paranda meelt oma pattudest, siis on nende nahk valgem kui teie oma, kui teid tuuakse koos nendega Jumala aujärje ette."},{"vNo":9,"txt":"Mispärast, ma annan teile käsu, mis on Jumala sõna, et te ei laimaks neid enam nende tumeda naha pärast ega laimaks neid nende roojasuse pärast, vaid pidage meeles endi roojasust ja meenutage, et nemad said roojaseks oma isade pärast."},{"vNo":10,"txt":"Mispärast, tuletage meelde oma lapsi, kuidas te olete kurvastanud nende südant eeskuju pärast, mille te olete neile seadnud; ja pidage samuti meeles, et oma roojasuse pärast võite te viia oma lapsed hävitusse ja nende patud kuhjatakse viimsel päeval teie pea peale."},{"vNo":11,"txt":"Oo mu vennad, võtke kuulda minu sõnu; äratage oma hinge võimed; raputage end, et te võiksite ärgata surmaunest, ja vabastage end põrgupiinadest, et teist ei saaks kuradi inglid, kes visatakse sellesse tule- ja väävlijärve, mis on teine surm."},{"vNo":12,"txt":"Ja nüüd, mina, Jaakob, rääkisin palju muid asju Nefi rahvale, hoiatades neid hooruse ja kiimaluse ja kõiksugu pattude eest, jutustades neile nende hirmsatest tagajärgedest."},{"vNo":13,"txt":"Ja mitte sajandikkugi selle rahva tegudest, kes on nüüd arvukaks kasvanud, ei saa nendele plaatidele kirjutada; aga palju nende tegudest on kirjutatud suurematele plaatidele, ja nende sõjad ja nende tülid ja nende kuningate valitsemised."},{"vNo":14,"txt":"Neid plaate kutsutakse Jaakobi plaatideks ja need on tehtud Nefi käega. Ja ma lakkan kõnelemast neid sõnu."}]}