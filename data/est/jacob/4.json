{"heading":"Kõik prohvetid kummardasid Isa Kristuse nimel. Aabrahami Iisaki ohverdamine oli Jumala ja tema Ainusündinu võrdkuju. Inimesed peavad lepitama end Jumalaga Lepituse kaudu. Juudid hülgavad aluskivi. Ligikaudu 544–421 eKr.","prevAbbr":"jacob","prevNo":3,"nextAbbr":"jacob","nextNo":5,"chapterTitle":"Jaakobi 4","verses":[{"vNo":"1 ","txt":"Nüüd, vaata, sündis, et mina, Jaakob, olles sõnas palju oma rahvast teeninud, (ja ma võin vaid veidi oma sõnadest kirja panna, kuna meie sõnade plaatidele uurendamine on raske) ja me teame, et see, mida me kirjutame plaatidele, peab jääma;"},{"vNo":"2 ","txt":"aga ükskõik, mida me kirjutame millelegi muule kui plaatidele, peab hävima ja kaduma; aga me saame kirjutada plaatidele mõned sõnad, mis annavad meie lastele ja samuti meie armsatele vendadele vähesel määral teadmist meist ehk nende isadest –"},{"vNo":"3 ","txt":"nüüd, selle üle me rõõmustame ja me näeme usinalt vaeva, et neid sõnu plaatidele uurendada, lootes, et meie armsad vennad ja me lapsed võtavad need vastu tänuliku südamega ja vaatavad neid, et nad võiksid rõõmu ja mitte kurbuse ega põlgusega saada teada oma esimestest vanematest."},{"vNo":"4 ","txt":"Sest selle kavatsusega me oleme need asjad kirja pannud, et nad võiksid teada, et me teadsime Kristusest ja meil oli lootus tema hiilgusele mitusada aastat enne tema tulekut; ja mitte ainult meil endil ei olnud lootus tema hiilgusele, vaid ka kõikidel nendel pühadel prohvetitel, kes olid enne meid."},{"vNo":"5 ","txt":"Vaata, nad uskusid Kristusesse ja kummardasid Isa tema nimel, ja ka meie kummardame Isa tema nimel. Ja selle kavatsusega me peame kinni Moosese seadusest, kuna see suunab meie hinge tema poole; ja sel põhjusel on see pühitsetud meile õigemeelsuseks, just nagu arvati Aabrahamile kõnnumaal tema sõnakuulelikkus Jumala käskudele oma poja Iisaki ohverdamisel, mis on Jumala ja tema Ainusündinud Poja võrdkuju."},{"vNo":"6 ","txt":"Mispärast, me uurime prohveteid ja meil on palju ilmutusi ning prohvetliku kuulutamise vaim; ja kuna meil on kõik need tunnistajad, saame me lootust ja meie usk muutub kõikumatuks, nii et me saame tõepoolest Jeesuse nimel käskida ja koguni puud kuuletuvad meile või mäed või mere lained."},{"vNo":"7 ","txt":"Ometi näitab Issand Jumal meile me nõrkusi, et me võiksime teada, et meil on vägi teha neid asju tema armust ja suurest alandumisest inimlasteni."},{"vNo":"8 ","txt":"Vaata, suured ja imepärased on Issanda tööd. Kui läbiuurimatud on tema saladuste sügavused; ja on võimatu, et inimene võiks välja uurida kõik tema teed. Ja ükski inimene ei tea tema teid muidu, kui et see oleks talle ilmutatud; mispärast, vennad, ärge põlake Jumala ilmutusi."},{"vNo":"9 ","txt":"Sest vaata, tema sõna väel tuli inimene maa pinnale, milline maa loodi tema sõna väel. Mispärast, kui nüüd Jumal oli võimeline rääkima ja maailm sai; ja rääkima ja inimene loodi; oo, miks siis mitte võimeline käskima maad või oma kätetööd selle pinnal oma tahtmist ja heaksarvamist mööda?"},{"vNo":"10 ","txt":"Mispärast, vennad, ärge püüdke Issandale nõu anda, vaid saada nõu tema käest! Sest vaadake, te teate ise, et tema annab nõu tarkuses ja õigluses ja suures halastuses üle kõigi tema tööde."},{"vNo":"11 ","txt":"Mispärast, armsad vennad, saage lepitatud temaga Kristuse, tema ainusündinud Poja lepituse kaudu ja te võite saada osaks ülestõusmise vastavalt ülestõusmise väele, mis on Kristuses, ja olla esitatud Jumala ees kui Kristuse esikvili, omades usku ja saanud hea lootuse hiilgusele tema kaudu, enne kui ta end lihas ilmsiks teeb."},{"vNo":"12 ","txt":"Ja nüüd, armsad, ärge imestage, et ma räägin teile neid asju; sest miks mitte rääkida Kristuse lepitusest ja saada temast täiuslikku teadmist, samuti nagu saada teadmist ülestõusmisest ja tulevast maailmast?"},{"vNo":"13 ","txt":"Vaadake, mu vennad, see, kes kuulutab prohvetlikult, kuulutagu inimestele mõistetavalt, sest Vaim räägib tõde ega valeta. Mispärast, see räägib asjadest, nagu need tõepoolest on, ja asjadest, nagu need tõepoolest saavad olema; mispärast, meie hingede päästmiseks on need asjad meile selgelt ilmsiks tehtud. Aga vaata, me ei ole ainsad tunnistajad nendest asjadest, sest Jumal rääkis neist ka vana aja prohvetitele."},{"vNo":"14 ","txt":"Aga vaata, juudid olid kangekaelne rahvas; ja nad põlgasid selguse sõnu ja tapsid prohvetid ja otsisid asju, mida nad ei võinud mõista. Mispärast, nende pimeduse pärast, milline pimedus tuli märgist möödavaatamisest, peavad nad tingimata langema, sest Jumal on nendelt ära võtnud oma selguse ja andnud neile palju asju, mida nad ei või mõista, sest nad soovisid seda. Ja kuna nad seda soovisid, on Jumal seda teinud, et nad komistaksid."},{"vNo":"15 ","txt":"Ja nüüd, Vaim juhib mind, Jaakobit, prohvetlikult kuulutama, sest Vaimu mõjutuse läbi, mis on minus, ma tajun, et juutide komistamise tõttu nad hülgavad kivi, millele nad võiksid ehitada ja omada kindlat alust."},{"vNo":"16 ","txt":"Aga vaata, vastavalt pühakirjadele saab see kivi suureks ja viimaseks ja ainukeseks kindlaks aluseks, millele juudid saavad ehitada."},{"vNo":"17 ","txt":"Ja nüüd, mu armsad, kuidas on see võimalik, et pärast seda, kui nad on hüljanud kindla aluse, saavad nad veel kunagi sellele ehitada, nii et sellest võiks saada nende nurgakivi?"},{"vNo":"18 ","txt":"Vaadake, mu armsad vennad, ma avan teile selle saladuse, kui minu kindlust Vaimus mingil moel ei kõigutata ning ma ei komista, kuna olen teie pärast ülearu rahutu."}]}