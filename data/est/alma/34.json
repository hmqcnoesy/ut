{"heading":"Amulek tunnistab, et sõna on Kristuses päästeks. Kui lepitust ei tehta, peab kogu inimkond hukkuma. Kogu Moosese seadus osutab Jumala Poja ohverdusele. Igavene lunastusplaan on rajatud usule ja meeleparandusele. Paluge ajalikke ja vaimseid õnnistusi. See elu on inimestel aeg ette valmistuda, et kohata Jumalat. Teenige välja oma pääste kartusega Jumala ees. Ligikaudu 74 eKr.","prevAbbr":"alma","prevNo":33,"nextAbbr":"alma","nextNo":35,"chapterTitle":"Alma 34","verses":[{"vNo":"1 ","txt":"Ja nüüd, sündis, et pärast seda, kui Alma oli rääkinud neile need sõnad, istus ta maha ja Amulek tõusis ja hakkas neid õpetama, öeldes:"},{"vNo":"2 ","txt":"Mu vennad, ma arvan, et see on võimatu, et te võiksite olla teadmatuses selle suhtes, mis on räägitud Kristuse tulemisest, kellest me õpetame, et ta on Jumala Poeg; jah, ma tean, et neid asju on teile rikkalikult õpetatud enne teie lahkulöömist meie seast."},{"vNo":"3 ","txt":"Ja nagu te soovisite mu armsalt vennalt, et ta teeks teile teatavaks, mida te peaksite tegema oma kannatuste pärast; ja ta on teile natuke rääkinud, et teie meeli ette valmistada; jah, ja ta on õhutanud teid usule ja kannatlikkusele –"},{"vNo":"4 ","txt":"jah, koguni et teil oleks niigi palju usku, et istutada sõna oma südametesse, et te võiksite selle headuse proovile panna."},{"vNo":"5 ","txt":"Ja me oleme näinud, et see suur küsimus, mis teil meeles mõlgub, on see, kas sõna on Jumala Pojas või kas ei saa olema Kristust."},{"vNo":"6 ","txt":"Ja te samuti nägite, et mu vend on tõestanud teile paljudel juhtudel, et sõna on Kristuses päästeks."},{"vNo":"7 ","txt":"Mu vend on viidanud Seenose sõnadele, et lunastus tuleb Jumala Poja kaudu, ja samuti Seenoki sõnadele; ja ta on samuti toetunud Moosesele, et tõestada, et need asjad on õiged."},{"vNo":"8 ","txt":"Ja nüüd, vaata, ma ise tunnistan teile, et need asjad on õiged. Vaata, ma ütlen teile, et ma tean, et Kristus tuleb inimlaste sekka, et võtta enda peale oma rahva üleastumised, ja et ta lepitab maailma patud; sest seda on rääkinud Issand Jumal."},{"vNo":"9 ","txt":"Sest on otstarbekas, et tehakse lepitus, sest vastavalt Igavese Jumala suurele plaanile tuleb teha lepitus või muidu peab kogu inimkond vältimatult hukkuma; jah, kõik on paadunud; jah, kõik on langenud ja on kadunud ja peavad hukkuma ilma lepituseta, mille tegemine on otstarbekas."},{"vNo":"10 ","txt":"Sest on otstarbekas, et oleks suur ja viimne ohverdus; jah, mitte inim- ega loomaohverdus ega ka mingisugune linnuohverdus; sest see ei saa olema inimese tehtud ohverdus, vaid see peab olema lõputu ja igavene ohverdus."},{"vNo":"11 ","txt":"Nüüd, ei ole ühtegi inimest, kes võiks ohverdada oma verd, et lepitada teise patte. Nüüd, kui inimene mõrvab, vaata, kas meie seadus, mis on õiglane, võtab tema venna elu? Ma ütlen teile: Ei."},{"vNo":"12 ","txt":"Aga seadus nõuab selle elu, kes on mõrvanud; seepärast ei saa olla midagi, mis oleks väiksem kui lõputu lepitus, mis oleks küllaldane maailma pattude eest."},{"vNo":"13 ","txt":"Seepärast, on otstarbekas, et oleks suur ja viimne ohverdus, ja siis tuleb, või on otstarbekas, et tuleks lõpp verevalamisele; siis on Moosese seadus täidetud; jah, kõik see saab täidetud täpi- ja kriipsupealt ja midagi ei jää täitmata."},{"vNo":"14 ","txt":"Ja vaata, see on kogu seaduse mõte ja iga pisiasi osutab sellele suurele ja viimsele ohverdusele ja see suur ja viimne ohverdus on Jumala Poeg; jah, lõputu ja igavene."},{"vNo":"15 ","txt":"Ja nõnda ta toob päästet kõigile neile, kes usuvad tema nimesse; ja selle viimase ohverduse eesmärgiks on kutsuda esile halastuse sülem, mis ületab õigluse ja valmistab inimestele vahendid, mille läbi neil võiks olla usku meeleparanduseks."},{"vNo":"16 ","txt":"Ja nõnda saab halastus rahuldada õigluse nõuded ja ümbritseb nad kaitsvate kätega, samas kui see, kes ei rakenda usku meeleparanduseks, on jäetud kaitsetuks kogu õigluse nõuete seaduse ees; seepärast ainult sellele, kellel on usku meeleparanduseks, teostub suur ja igavene lunastusplaan."},{"vNo":"17 ","txt":"Seepärast annaks Jumal teile, mu vennad, et teie võiksite hakata rakendama oma usku meeleparanduseks, et te hakkaksite hüüdma tema püha nime, et ta osutaks teile halastust;"},{"vNo":"18 ","txt":"jah, hüüdke tema poole halastuse saamiseks, sest tema on vägev päästma."},{"vNo":"19 ","txt":"Jah, alandage end ja jätkake palves tema poole!"},{"vNo":"20 ","txt":"Hüüdke tema poole, kui olete oma põldudel, jah, kõikide oma loomakarjade eest!"},{"vNo":"21 ","txt":"Hüüdke tema poole oma majades; jah, kogu oma kodakonna eest nii hommikul, keskpäeval kui õhtul!"},{"vNo":"22 ","txt":"Jah, hüüdke tema poole oma vaenlaste väe vastu!"},{"vNo":"23 ","txt":"Jah, hüüdke tema poole kuradi vastu, kes on kõige õigemeelsuse vaenlane!"},{"vNo":"24 ","txt":"Hüüdke tema poole oma põldude saagi eest, et teid saadaks sellega seoses edu!"},{"vNo":"25 ","txt":"Hüüdke oma põldude karjade eest, et need suureneksid!"},{"vNo":"26 ","txt":"Aga see ei ole kõik; te peate välja valama oma hinge oma kambrites ja oma salapaikades ja oma kõnnumaal."},{"vNo":"27 ","txt":"Jah, ja kui te ei hüüa Issanda poole, siis laske oma südamel täituda ja pöörduge tema poole lakkamatus palves oma heaolu ja ka nende heaolu eest, kes teid ümbritsevad."},{"vNo":"28 ","txt":"Ja nüüd, vaadake, mu armsad vennad, ma ütlen teile: ärge arvake, et see on kõik; sest pärast seda, kui te olete teinud kõike seda, kui te pöörate selja abivajajatele ja alastiolijatele ja ei külasta haigeid ja vaevatuid ning ei jaga oma varandust, kui teil seda on, nendega, kes abi vajavad – ma ütlen teile, kui te ei tee seda, siis vaata, teie palve on asjatu ega ole teile mingiks kasuks ning te olete nagu silmakirjatsejad, kes eitavad usku."},{"vNo":"29 ","txt":"Seepärast, kui teil ei ole meeles olla armastavad, siis te olete kui räbu, mille metallipuhastajad viskavad välja (kuna see on väärtusetu) ja mis tallatakse inimeste jalge alla."},{"vNo":"30 ","txt":"Ja nüüd, mu vennad, ma tahaksin, et pärast seda, kui te olete saanud nii palju tunnistusi, nähes, et pühakirjad tunnistavad nendest asjadest, et te lähete ja kannate meeleparanduse vilja."},{"vNo":"31 ","txt":"Jah, ma tahaksin, et te läheksite ega teeks enam oma südant kõvaks, sest vaata, praegu on teie päästeaeg ja -päev; ja seepärast, kui te parandate meelt ja ei tee oma südant kõvaks, siis astub suur lunastusplaan teie jaoks otsekohe jõusse."},{"vNo":"32 ","txt":"Sest vaata, see elu on inimestele ettevalmistusaeg Jumalaga kohtumiseks; jah, vaata, selle elu päev on inimestele päev oma töö tegemiseks."},{"vNo":"33 ","txt":"Ja nüüd, nagu ma teile juba varem ütlesin, kuna teil on olnud nii palju tunnistusi, seepärast, ma anun teid, et te ei lükkaks edasi oma meeleparanduse päeva kuni lõpuni, sest pärast seda elu päeva, mis on meile antud, et valmistuda igavikuks, vaata, kui me ei kasuta oma aega hästi, kuni me oleme selles elus, siis tuleb pimeduse öö, mil ei saa teha mingit tööd."},{"vNo":"34 ","txt":"Te ei saa öelda, kui te olete jõudnud sellesse hirmsasse kriisi, et ma parandan meelt, et ma pöördun tagasi oma Jumala juurde. Ei, te ei saa seda öelda, sest seesama vaim, mis valdab teie keha ajal, mil te lahkute sellest elust, selsamal vaimul on võim vallata teie keha selles igaveses maailmas."},{"vNo":"35 ","txt":"Sest vaata, kui te olete lükanud oma meeleparanduse päeva edasi kuni surmani välja, vaata, teist on saanud kuradi vaimu alamad ja ta pitseerib teid endale; seepärast, Issanda Vaim on teist eemaldunud ja tal ei ole teis mingit kohta ja kuradil on kõik võim teie üle ja see on paheliste lõplik seisund."},{"vNo":"36 ","txt":"Ja seda ma tean, sest Issand on öelnud, et ta ei ela templites, mis ei ole pühad, vaid ta elab õigemeelsete südametes; jah, ja samuti on ta öelnud, et õigemeelsed saavad istuda tema kuningriigis, et mitte kunagi enam sealt lahkuda; kuid nende rõivad tuleb teha valgeks Talle vere läbi."},{"vNo":"37 ","txt":"Ja nüüd, mu armsad vennad, ma soovin, et te peaksite neid asju meeles ja et te teeniksite kartusega Jumala ees välja oma pääste ning et te enam ei eitaks Kristuse tulemist;"},{"vNo":"38 ","txt":"et te enam ei võitleks Püha Vaimu vastu, vaid võtaksite selle vastu ja võtaksite enda peale Kristuse nime; et te alandaksite end kuni põrmuni välja ja kummardaksite Jumalat, ükskõik kus te ka ei ole, vaimus ja tões ja et te elaksite iga päev tänulikkuses nende mitmete halastuste ja õnnistuste eest, mida ta teile annab."},{"vNo":"39 ","txt":"Jah, ja ma õhutan teid ka, mu vennad, et te oleksite pidevalt valvsad palves, et teid ei juhitaks eemale kuradi kiusatustega, et ta ei saaks teie üle võimust, et teist ei saaks tema alamad viimsel päeval, sest vaata, ta ei tasu teile millegi heaga."},{"vNo":"40 ","txt":"Ja nüüd, mu armsad vennad, ma tahaksin teid ergutada olema kannatlikud ja et te peaksite vastu kõiksugu kannatustele; et te ei laimaks neid, kes ajavad teid välja teie äärmise vaesuse pärast, et teist ei saaks sellised patustajad nagu nemad;"},{"vNo":"41 ","txt":"vaid et teil oleks kannatlikkust ja et te taluksite neid kannatusi kindla lootusega, et ühel päeval saate te puhata kõigist oma kannatustest."}]}