{"heading":"Tunnistus Mormoni Raamatust tuleb Püha Vaimu väel – Vaimu ande jagatakse usklikele – Vaimsed annid käivad alati usuga kaasas – Moroni sõnad kõnelevad põrmust – Tulge Kristuse juurde, saage täiustatud temas ja pühitsege oma hinged. Ligikaudu 421 pKr.","chapterTitle":"Moroni 10","prevAbbr":"moro","nextAbbr":"moro","prevNo":9,"nextNo":10,"prevTitle":"Moroni 9","nextTitle":"Moroni 10","verses":[{"vNo":1,"txt":"Nüüd, mina, Moroni, kirjutan veidi, nagu mulle tundub hea olevat; ja ma kirjutan oma vendadele laamanlastele; ja ma tahan, et nad teaksid, et rohkem kui nelisada ja kakskümmend aastat on möödunud ajast, kui anti tunnustäht Kristuse tulemisest."},{"vNo":2,"txt":"Ja ma pitseerin kinni need ülestähendused pärast seda, kui ma olen rääkinud teile õhutusena mõned sõnad."},{"vNo":3,"txt":"Vaata, ma tahan teid õhutada, et kui te loete neid asju, juhul kui te vastavalt Jumala tarkusele neid lugeda saate, et te peaksite meeles, kui halastav on Issand olnud inimlaste vastu Aadama loomisest kuni selle ajani välja, mil te need asjad saate, ja mõtiskleksite selle üle oma südames."},{"vNo":4,"txt":"Ja kui te saate need asjad, tahan ma teid õhutada, et te küsiksite Jumalalt, Igaveselt Isalt, Kristuse nimel, kas need asjad ei ole mitte õiged; ja kui te küsite siira südamega, tõsise kavatsusega, uskudes Kristusesse, teeb ta teile selle kohta ilmsiks tõe Püha Vaimu väel."},{"vNo":5,"txt":"Ja Püha Vaimu väel võite te teada tõde kõige kohta."},{"vNo":6,"txt":"Ja mis iganes on hea, see on õige ja tõde; mispärast, miski, mis on hea, ei eita Kristust, vaid kinnitab, et ta on olemas."},{"vNo":7,"txt":"Ja Püha Vaimu väel võite te teada, et ta on olemas; mispärast, ma tahan teid õhutada, et te ei eitaks Jumala väge; sest tema töötab väe kaudu vastavalt inimlaste usule samal moel täna ja homme ja igavesti."},{"vNo":8,"txt":"Ja taas, ma õhutan teid, mu vennad, et te ei eitaks Jumala ande, sest neid on palju; ja need tulevad samalt Jumalalt. Ja neid ande antakse erineval moel; aga sama on Jumal, kes teeb kõike kõigis; ja need on antud inimestele Jumala Vaimu ilmsikstegemiste kaudu, et neile kasu tuua."},{"vNo":9,"txt":"Sest vaata, ühele on antud Jumala Vaimu kaudu, et ta võib õpetada tarkuse sõna;"},{"vNo":10,"txt":"ja teisele sama Vaimu kaudu, et ta võib õpetada teadmise sõna;"},{"vNo":11,"txt":"ja teisele ülimalt suur usk; ja teisele tervekstegemise annid sama Vaimu kaudu;"},{"vNo":12,"txt":"ja taas teisele, et ta võib teha vägevaid imesid;"},{"vNo":13,"txt":"ja taas teisele, et ta võib prohvetlikult kuulutada kõikide asjade kohta;"},{"vNo":14,"txt":"ja taas teisele võime näha ingleid ja teenivaid vaime;"},{"vNo":15,"txt":"ja taas teisele võime kõnelda kõiksugu keeli;"},{"vNo":16,"txt":"ja taas teisele kõiksugu kõne ja erinevate keelte tõlkimise;"},{"vNo":17,"txt":"ja kõik need annid tulevad Kristuse Vaimu kaudu ja need tulevad igale inimesele eraldi tema tahtmist mööda."},{"vNo":18,"txt":"Ja ma tahan teid õhutada, mu armsad vennad, et te peaksite meeles, et iga hea and tuleb Kristuselt."},{"vNo":19,"txt":"Ja ma tahan teid õhutada, mu armsad vennad, et te peaksite meeles, et tema on seesama eile, täna ja igavesti ja et kõik need annid, millest ma olen rääkinud, mis on vaimsed, ei kao kunagi, niikaua kuni maailm püsib, välja arvatud inimlaste uskmatuse pärast."},{"vNo":20,"txt":"Mispärast, peab olema usk; ja kui peab olema usk, siis peab olema ka lootus; ja kui peab olema lootus, siis peab olema ka ligimesearmastus."},{"vNo":21,"txt":"Ja kui teil ei ole ligimesearmastust, ei saa te mingil juhul pääseda Jumala kuningriiki; ka ei saa te pääseda Jumala kuningriiki, kui teil ei ole usku; ka siis mitte, kui teil ei ole lootust."},{"vNo":22,"txt":"Ja kui teil ei ole lootust, peate te paratamatult olema meeleheitel; ja meeleheide tuleb süütegudest."},{"vNo":23,"txt":"Ja Kristus tõepoolest ütles meie isadele: Kui teil on usku, saate te teha kõike, mis on mulle otstarbekas."},{"vNo":24,"txt":"Ja nüüd, ma räägin kõikide maa äärteni välja – et kui saabub päev, mil Jumala vägi ja annid kaovad teie seast, siis on see teie uskmatuse pärast."},{"vNo":25,"txt":"Ja häda inimlastele, kui asi nii on; sest siis ei ole teie seas kedagi, kes teeb head, ei, mitte ühtegi. Sest kui teie seas oleks ükski, kes teeb head, siis teeks ta seda Jumala väe ja andide kaudu."},{"vNo":26,"txt":"Ja häda neile, kes jätavad need asjad tegemata ja surevad, sest nad surevad oma pattudes ja neid ei saa päästa Jumala kuningriiki; ja ma räägin seda vastavalt Kristuse sõnadele; ja ma ei valeta."},{"vNo":27,"txt":"Ja ma õhutan teid neid asju meeles pidama; sest kiiresti tuleb aeg, mil te saate teada, et ma ei valeta, sest te näete mind Jumala kohtulaua ees; ja Issand Jumal ütleb teile: Kas ma mitte ei kuulutanud teile oma sõnu, mis see mees on kirja pannud, nagu hüüaks keegi surnute seast, jah, just nagu kõneleks keegi põrmust?"},{"vNo":28,"txt":"Ma kuulutan neid asju prohvetlike kuulutuste täitumiseks. Ja vaata, need lähtuvad igavikulise Jumala suust ja tema sõna kostub puhanguna põlvest põlve."},{"vNo":29,"txt":"Ja Jumal näitab teile, et see, mida ma olen kirjutanud, on õige."},{"vNo":30,"txt":"Ja taas, ma tahan teid õhutada, et te tuleksite Kristuse juurde ja hoiaksite kinni igast heast annist ega puudutaks halba andi ega midagi, mis pole puhas."},{"vNo":31,"txt":"Ja ärka ning tõuse põrmust, oo Jeruusalemm; jah, ja pane selga oma ilusad riided, oo Siioni tütar; ja tugevda oma vaiu ja avarda oma piire igaveseks, et sa ei oleks enam segaduses, et Igavese Isa lepingud, mida ta on teinud sinuga, oo Iisraeli koda, võiksid saada täidetud!"},{"vNo":32,"txt":"Jah, tulge Kristuse juurde ja saage täiuslikuks temas ja keelake endale kõik jumalatu; ja kui te keelate endale kõike jumalatut ja armastate Jumalat kõigest oma väest, meelest ja jõust, siis on tema arm teile küllaldane, et tema armu kaudu te võite saada täiuslikuks Kristuses; ja kui te olete Jumala armu kaudu Kristuses täiuslikud, ei saa te mingil juhul eitada Jumala väge."},{"vNo":33,"txt":"Ja taas, kui te olete Jumala armu kaudu Kristuses täiuslikud ega eita tema väge, siis pühitsetakse teid Jumala armust Kristuses Kristuse vere valamise kaudu, mis on Isa lepingus teie pattude andekssaamiseks, et te saaksite pühaks, ilma plekita."},{"vNo":34,"txt":"Ja nüüd, ma jätan kõigiga hüvasti. Ma lähen varsti puhkama Jumala paradiisi, kuni mu vaim ja keha taas ühinevad ja mind tuuakse võidukalt esile läbi õhu, et kohata teid suure Jehoova, nii elavate kui ka surnute Igavese Kohtumõistja meeldiva kohtujärje ees. Aamen."}]}