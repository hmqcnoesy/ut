{"heading":"Nefi näeb nägemuses tõotatud maad, selle elanike õigemeelsust, süütegusid ja langust; Jumala Talle tulekut nende sekka; kuidas kaksteist jüngrit ja kaksteist apostlit Iisraeli üle kohut mõistavad; ja nende vastikut ja roojast olukorda, kes kalduvad uskmatusse. Ligikaudu 600–592 eKr.","prevAbbr":"1-ne","prevNo":11,"nextAbbr":"1-ne","nextNo":13,"chapterTitle":"1. Nefi 12","verses":[{"vNo":"1 ","txt":"Ja sündis, et ingel ütles mulle: Vaata ja näe enda seemet ja ka oma vendade seemet! Ja ma vaatasin ja nägin tõotatud maad; ja ma nägin rahvahulki, jah, arvult koguni nii palju kui mereliiva."},{"vNo":"2 ","txt":"Ja sündis, et ma nägin rahvahulki, kes olid kokku kogunenud üksteisega võitlema; ja ma nägin sõdu ja kuuldusi sõdadest ning suuri tapatalguid mõõgaga minu rahva seas."},{"vNo":"3 ","txt":"Ja sündis, et ma nägin paljusid põlvkondi hukkumas sellel maal sõdadele ja tülidele omasel kombel; ja ma nägin paljusid linnu, jah, koguni nii palju, et ma ei jõudnud neid kokku lugeda."},{"vNo":"4 ","txt":"Ja sündis, et ma nägin tõotatud maa palgel pimeduse udu; ja ma nägin välku ja kuulsin müristamist ja maavärisemist ja kõiksugu käratsemist; ja ma nägin, et maa ja kaljud lõhenesid; ja ma nägin mägesid varisemas tükkideks; ja ma nägin maa tasandikke murtuna; ja ma nägin paljusid linnu sügavusse vajununa; ja ma nägin, et paljud olid põlenud tules; ja ma nägin paljusid, mis varisesid kokku sealse maavärina tõttu."},{"vNo":"5 ","txt":"Ja sündis, et pärast seda, kui ma nägin neid asju, nägin ma pimeduse vinet maa pinnalt kadumas; ja vaata, ma nägin rahvahulki, kes ei olnud Issanda suurte ja hirmsate kohtumõistmiste tagajärjel langenud."},{"vNo":"6 ","txt":"Ja ma nägin taevaid avanemas ja Jumala Talle taevast alla laskumas; ja ta tuli alla ning näitas ennast neile."},{"vNo":"7 ","txt":"Ja ma nägin ka ja annan tunnistust, et Püha Vaim langes veel kaheteistkümne peale, ja et Jumal nad pühitses ja valis."},{"vNo":"8 ","txt":"Ja ingel rääkis mulle, öeldes: Vaata, kaksteist Talle jüngrit, kes on valitud teenima sinu seemne seas!"},{"vNo":"9 ","txt":"Ja ta ütles mulle: Mäletad sa Talle kahtteist apostlit? Vaata, nemad on need, kes hakkavad kohut mõistma Iisraeli kaheteistkümne suguharu üle; mispärast, nad mõistavad kohut sinu seemne kaheteistkümne jumalasulase üle, sest te olete Iisraeli kojast."},{"vNo":"10 ","txt":"Ja need kaksteist jumalasulast, keda sa näed, mõistavad kohut sinu seemne üle. Ja vaata, nad on õigemeelsed igavesti, sest tänu nende usule Jumala Tallesse on nende rõivad tema veres valgeks tehtud."},{"vNo":"11 ","txt":"Ja ingel ütles mulle: Vaata! Ja ma vaatasin ja nägin kolme põlvkonda, kes surid õigemeelsena, ja nende rõivad olid valged just nagu Jumala Tall. Ja ingel ütles mulle: Need on valgeks tehtud Talle veres nende usu tõttu temasse."},{"vNo":"12 ","txt":"Ja mina, Nefi, nägin samuti paljusid neljandast põlvkonnast, kes surid õigemeelsena."},{"vNo":"13 ","txt":"Ja sündis, et ma nägin maa peal kokku kogunenud rahvahulki."},{"vNo":"14 ","txt":"Ja ingel ütles mulle: Vaata oma seemet ja ka oma vendade seemet."},{"vNo":"15 ","txt":"Ja sündis, et ma vaatasin ja nägin, et rahvas, kes oli minu seeme, oli kokku kogunenud rahvahulkadena minu vendade seemne vastu; ja nad olid kogunenud kokku lahingut pidama."},{"vNo":"16 ","txt":"Ja ingel rääkis mulle, öeldes: Vaata seda roojase vee allikat, mida nägi sinu isa; jah, nimelt jõge, millest ta rääkis, ja selle sügavused on põrgu sügavused."},{"vNo":"17 ","txt":"Ja pimeduse udu on kuradi kiusatused, mis teevad inimlaste silmad pimedaks ja südamed kõvaks ning juhivad neid ära laiale teele, nii et nad hukkuvad ja on eksinud."},{"vNo":"18 ","txt":"Ja see suur ja ruumikas hoone, mida su isa nägi, on inimlaste asjatud ettekujutused ja uhkus. Ja neid eraldab suur ja hirmuäratav kuristik; jah, nimelt Igavese Jumala ja Messia õigluse sõna, Messia, kes on Jumala Tall, kellest Püha Vaim annab tunnistust maailma algusest peale kuni praeguse ajani ja nüüdsest ajast peale ja igavesti."},{"vNo":"19 ","txt":"Ja kui ingel rääkis neid sõnu, ma vaatasin ja nägin, et minu vendade seeme sõdis minu seemne vastu vastavalt ingli sõnale; ja ma nägin, et minu seemne uhkuse ja kuradi kiusatuste pärast saab mu vendade seeme võimu minu seemne rahva üle."},{"vNo":"20 ","txt":"Ja sündis, et ma vaatasin ja nägin oma vendade seemne rahvast, et nad olid võtnud võimust minu seemne üle; ja nad läksid rahvahulkadena teele maa palgel."},{"vNo":"21 ","txt":"Ja ma nägin neid kogunenult rahvahulkadesse; ja ma nägin nende seas sõdu ja kuuldusi sõdadest; ja ma nägin mitmeid põlvkondi suremas sõdade ja sõjakuulduste keskel."},{"vNo":"22 ","txt":"Ja ingel ütles mulle: Vaata, need kalduvad uskmatusse!"},{"vNo":"23 ","txt":"Ja sündis, et ma nägin, et kui nad olid uskmatusse kaldunud, muutusid nad tumedaks ja vastikuks ja roojaseks rahvaks täis laiskust ja kõiksugu jäledusi."}]}