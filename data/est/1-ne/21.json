{"heading":"Messias saab valguseks paganatele ja vabastab vangid. Iisrael kogutakse väega viimsetel päevadel. Kuningad on neile lapsehoidjaks. Võrdle Jesaja 49. Ligikaudu 588–570 eKr.","prevAbbr":"1-ne","nextAbbr":"1-ne","prevNo":20,"nextNo":22,"chapterTitle":"1. Nefi 21","prevTitle":"1. Nefi 20","nextTitle":"1. Nefi 22","verses":[{"vNo":1,"txt":"Ja taas: Võtke kuulda, oo teie Iisraeli koda, kõik teie, kes te olete ära murtud ja välja aetud minu rahva karjaste pahelisuse pärast; jah, kõik teie, kes te olete ära murtud ja laiali hajutatud, kes olete minu rahvas, oo Iisraeli koda. Kuulake mind, oo saared, ja võtke kuulda, kauged rahvad; Issand on kutsunud mind emaüsast, alates mu emaihust on ta maininud mu nime."},{"vNo":2,"txt":"Ja ta on teinud mu suu terava mõõga sarnaseks; oma käe varju on ta peitnud mind ja teinud mind lihvitud nooleks; oma nooletupes on ta mind peitnud;"},{"vNo":3,"txt":"ja ta ütles mulle: Sina oled mu teenija, oo Iisrael, kelles ma saan ülistatud."},{"vNo":4,"txt":"Siis ma ütlesin: Ma olen asjata vaeva näinud, ma olen kulutanud oma jõudu eimillekski ja asjata; kindlasti on mu õigus Issandaga ja mu töö mu Jumalaga."},{"vNo":5,"txt":"Ja nüüd, ütleb Issand – kes mind emaüsast saadik kujundas, et ma oleksin tema teenija, et tuua Jaakob taas tema juurde – kuigi Iisrael ei ole kogutud, olen ma siiski hiilgav Issanda silmis ja mu Jumal on mu jõud."},{"vNo":6,"txt":"Ja ta ütles: See on kerge asi, et sinust saab mu teenija, et kasvatada üles Jaakobi suguharud ja taastada Iisraeli hoitud. Ma annan sind ka valguseks paganatele, et sa võiksid olla mu pääste maa äärteni välja."},{"vNo":7,"txt":"Nõnda ütleb Issand, Iisraeli Lunastaja, tema Püha, sellele, keda inimene põlgab, sellele, keda rahvad jälestavad, valitsejate teenijale: Kuningad näevad ja tõusevad püsti, ka vürstid kummardavad Issanda pärast, kes on ustav."},{"vNo":8,"txt":"Nõnda ütleb Issand: Ma olen kuulnud teid meelepärasel ajal, oo meresaared, ja olen teid aidanud päästepäeval, ja ma hoian teid ja annan teile oma teenija rahvale lepinguks, üles ehitama maad ja jagama mahajäetud pärisosi;"},{"vNo":9,"txt":"et sa võiksid öelda vangidele: Tulge välja; ja nendele, kes istuvad pimeduses: Näidake end! Nad leiavad toitu teedel ja kõikides kõrgetes paikades on nende söödamaa."},{"vNo":10,"txt":"Ei ole neil nälga ega janu ega tee neile liiga ei kuumus ega päike, sest see, kes nende peale halastab, juhib neid; ta juhatab nad koguni veeallikatele."},{"vNo":11,"txt":"Ja ma teen kõik oma mäed teeks ja minu maanteed saavad kõrgeks."},{"vNo":12,"txt":"Ja siis, oo Iisraeli koda, vaata, nad tulevad kaugelt; ennäe, ühed põhjast ja läänest ning teised Siinimimaalt."},{"vNo":13,"txt":"        Laulge, oo taevad; ja rõõmusta, oo maa; sest nende jalad, kes on idas, tehakse kindlaks; ja hakake laulma, oo mäed; sest neid ei lööda enam; sest Issand on trööstinud oma rahvast ja halastab oma vaevatute peale."},{"vNo":14,"txt":"Aga vaata, Siion on öelnud: Issand on mind maha jätnud ja mu Issand on mind unustanud – aga ta näitab, et ta ei ole."},{"vNo":15,"txt":"Sest kas naine unustab oma imiku, et tal ei ole halastust oma lihase poja vastu? Jah, nemad võivad unustada, ometi ei unusta mina sind, oo Iisraeli koda."},{"vNo":16,"txt":"Vaata, ma olen märkinud sind oma peopesadesse; sinu müürid on mu ees pidevalt."},{"vNo":17,"txt":"Sinu lapsed kiirustavad sinu hävitajate vastu; ja need, kes sind rüüstasid, lähevad sinust eemale."},{"vNo":18,"txt":"Tõsta oma silmad ja vaata ringi; kõik nad kogunevad ning tulevad sinu juurde. Ja nii tõesti, kui ma elan, ütleb Issand, kannad sa kindlasti neid kõiki kui kaunistusi ja seod nad endale ümber koguni nagu mõrsja."},{"vNo":19,"txt":"Sest sinu laastatud ja mahajäetud paigad ja sinu hävitatud maa on nüüd elanikele liiga kitsas ja kaugel ära on need, kes sind neelasid."},{"vNo":20,"txt":"Lapsed, kelle sa saad pärast oma esimeste kaotamist, ütlevad taas sulle kõrva: See paik on mulle liiga kitsas; tee mulle ruumi, et ma võiksin elada!"},{"vNo":21,"txt":"Siis ütled sa oma südames: Kes on need mulle andnud, nähes, et ma olen kaotanud oma lapsed ja olen üksik, vang ja sinna-tänna eksleja? Ja kes on need üles kasvatanud? Vaata, ma olin üksi jäetud; need, kus on nad olnud?"},{"vNo":22,"txt":"Nõnda ütleb Issand Jumal: Vaata, ma tõstan oma käe paganatele ja püstitan oma lipu rahvastele; ja nad toovad su poegi oma kätel ja sinu tütreid kantakse nende õlgadel."},{"vNo":23,"txt":"Ja kuningad on su lapsehoidjaiks ja nende emandad sulle ammedeks; nad kummardavad silmili maha su ette ja lakuvad põrmu su jalgadelt; ja sa saad teadma, et mina olen Issand; sest ei jää häbisse need, kes mind ootavad."},{"vNo":24,"txt":"Sest kas vägevalt võetakse saak või vabastatakse seaduslikud vangid?"},{"vNo":25,"txt":"Ent nõnda ütleb Issand: Koguni vägevalt võetakse vangid ja hirmsate saak vabastatakse; sest mina väitlen sellega, kes väitleb sinuga, ja ma päästan sinu lapsed."},{"vNo":26,"txt":"Ja ma söödan neid, kes sind rõhuvad, nende eneste lihaga; nad joobuvad omaenese verest nagu magusast veinist ja kogu liha saab teadma, et mina, Issand, olen sinu Päästja ja sinu Lunastaja, Jaakobi Vägev."}]}