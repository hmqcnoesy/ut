{"heading":"Lehhi ennustab, et babüloonlased võtavad juudid vangi. Ta jutustab Messia, Päästja, Lunastaja tulekust juutide sekka. Lehhi jutustab ka selle tulekust, kes peab ristima Jumala Talle. Lehhi jutustab Messia surmast ja ülestõusmisest. Ta võrdleb Iisraeli hajutamist ja kogumist õlipuuga. Nefi räägib Jumala Pojast, Püha Vaimu annist ja vajadusest õigemeelsuse järele. Ligikaudu 600–592 eKr.","prevAbbr":"1-ne","prevNo":9,"nextAbbr":"1-ne","nextNo":11,"chapterTitle":"1. Nefi 10","verses":[{"vNo":"1 ","txt":"Ja nüüd, mina, Nefi, jätkan nendel plaatidel aruannet oma tegemistest ja oma valitsemisajast ja teenimistööst; mispärast, et oma aruannet jätkata, pean ma natuke rääkima oma isa asjadest ja samuti oma vendadest."},{"vNo":"2 ","txt":"Sest vaata, sündis, et pärast seda, kui mu isa oli lõpetanud jutustamise oma unenäost ja samuti õhutanud neid usinusele, rääkis ta neile juutidest –"},{"vNo":"3 ","txt":"et pärast seda, kui nad hävitatakse, nimelt see suur linn Jeruusalemm, ja paljud viiakse ära vangidena Babüloni, pöörduvad nad Issanda poolt heaksarvatud ajal taas tagasi, jah, nimelt tuuakse nad vangistusest tagasi; ja pärast seda, kui nad tuuakse tagasi vangistusest, võtavad nad taas oma pärandmaa enda valdusesse."},{"vNo":"4 ","txt":"Jah, nimelt kuussada aastat sellest ajast arvates, kui minu isa lahkus Jeruusalemmast, kasvatab Issand Jumal juutide seas üles prohveti – nimelt Messia ehk teiste sõnadega maailma Päästja."},{"vNo":"5 ","txt":"Ja ta rääkis samuti prohvetitest, kui paljud neist olid tunnistanud nendest asjadest selle Messia, kellest ta oli rääkinud, ehk selle maailma Lunastaja kohta."},{"vNo":"6 ","txt":"Mispärast, kogu inimsugu oli kadunud ja langenud seisundis ja oleks igavesti, kui nad ei toetuks sellele Lunastajale."},{"vNo":"7 ","txt":"Ja ta rääkis ka prohvetist, kes tuleb enne Messiat, et valmistada Issandale teed –"},{"vNo":"8 ","txt":"jah, ta koguni läheb ja hüüab kõnnumaal: Valmistage Issandale teed, tehke tasaseks tema teerajad, sest teie hulgas seisab üks, keda te ei tunne, ja ta on vägevam kui mina, kelle kingapaelu ma ei ole vääriline lahti tegema. Ja palju rääkis minu isa selle asja kohta."},{"vNo":"9 ","txt":"Ja minu isa ütles, et ta ristib Betaabaras, teisel pool Jordanit; ja ta ütles ka, et ta ristib veega; koguni, et ta ristib Messia veega."},{"vNo":"10 ","txt":"Ja pärast seda, kui ta on ristinud Messia veega, näeb ta ja annab tunnistust, et ta on ristinud Jumala Talle, kes võtab ära maailma patud."},{"vNo":"11 ","txt":"Ja sündis, et pärast seda, kui mu isa oli rääkinud neid sõnu, kõneles ta mu vendadele evangeeliumist, mida juutide seas jutlustatakse, ja ka juutide uskmatusse kaldumisest. Ja pärast seda, kui nad on tapnud Messia, kes peab tulema, ja pärast seda, kui ta on tapetud, tõuseb ta surnuist ja teeb ennast Püha Vaimu kaudu ilmsiks paganatele."},{"vNo":"12 ","txt":"Jah, mu isa rääkis tõepoolest palju paganatest ja ka Iisraeli kojast, et neid võrreldakse õlipuuga, mille oksad murtakse ära ning hajutatakse kogu maa pinnal."},{"vNo":"13 ","txt":"Mispärast, ta ütles, on paratamatu, et meid juhitakse üheskoos tõotatud maale, et läheks täide Issanda sõna, et meid hajutatakse kogu maa pinnal."},{"vNo":"14 ","txt":"Ja pärast seda, kui Iisraeli koda on hajutatud, kogutakse nad taas kokku; või lühidalt, pärast seda, kui paganad on saanud evangeeliumi täiuse, poogitakse õlipuu loomulikud oksad ehk Iisraeli koja jääk tagasi ehk nad tulevad teadmisele tõelisest Messiast, oma Issandast ja oma Lunastajast."},{"vNo":"15 ","txt":"Ja niiviisi kõneledes kuulutas mu isa prohvetlikult ja rääkis minu vendadele, ja ka palju muid asju, millest ma ei kirjuta selles raamatus, sest ma olen kirjutanud nendest nii palju, kui pidasin otstarbekaks, oma teises raamatus."},{"vNo":"16 ","txt":"Ja kõik need asjad, millest ma olen rääkinud, toimusid siis, kui mu isa elas telgis Lemueli orus."},{"vNo":"17 ","txt":"Ja sündis, et pärast seda, kui mina, Nefi, olin kuulnud kõiki oma isa sõnu asjadest, mida ta nägi nägemuses, ja ka sellest, mida ta jutustas Püha Vaimu väel, millise väe ta sai usu läbi Jumala Pojasse – ja Jumala Poeg on Messias, kes peab tulema –, soovisin mina, Nefi, et ka mina võiksin näha ja kuulda ja teada neid asju Püha Vaimu väel, mis on Jumala and kõigile neile, kes teda usinalt otsivad nii vanadel aegadel kui ka ajal, mil ta end inimlastele ilmsiks teeb."},{"vNo":"18 ","txt":"Sest tema on seesama eile, täna ja igavesti; ja tee on valmistatud kõikidele inimestele maailma rajamisest peale, kui on nõnda, et nad parandavad meelt ja tulevad tema juurde."},{"vNo":"19 ","txt":"Sest see, kes usinalt otsib, leiab; ja Jumala saladused avatakse neile Püha Vaimu väel nii praegustel kui ka vanadel aegadel; ja nii vanadel aegadel kui ka tulevastel aegadel; mispärast, Issanda kulg on üks igavene ring."},{"vNo":"20 ","txt":"Seepärast pea meeles, oo inimene, et kõikide sinu tegude eest tuuakse sind kohtumõistmisele."},{"vNo":"21 ","txt":"Mispärast, kui te olete oma prooviaja päevil püüdnud teha kurja, siis ei leita teid Jumala kohtujärje ees puhtana, ja miski, mis pole puhas, ei saa elada koos Jumalaga; mispärast, te peate saama igaveseks kõrvale heidetud."},{"vNo":"22 ","txt":"Ja Püha Vaim annab mulle volituse, et mul tuleb neid asju rääkida ja mitte endale hoida."}]}