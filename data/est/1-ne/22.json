{"heading":"Iisrael hajutatakse kogu maa pinnal. Paganad hoolitsevad Iisraeli eest ja kosutavad teda evangeeliumiga viimsetel päevadel. Iisrael kogutakse ja päästetakse ning pahelised põlevad kui kõrred. Kuradi kuningriik hävitatakse ja Saatan seotakse. Ligikaudu 588–570 eKr.","prevAbbr":"1-ne","prevNo":21,"nextAbbr":"2-ne","nextNo":1,"chapterTitle":"1. Nefi 22","verses":[{"vNo":"1 ","txt":"Ja nüüd, sündis, et pärast seda, kui mina, Nefi, olin lugenud neid asju, mis olid uurendatud vaskplaatidele, tulid mu vennad minu juurde ja ütlesid mulle: Mida see tähendab, mida sa lugesid? Vaata, kas seda peaks mõistma vastavalt vaimsetele asjadele, mis sünnivad vastavalt vaimule ja mitte lihale?"},{"vNo":"2 ","txt":"Ja mina, Nefi, ütlesin neile: Vaata, need tehti ilmsiks prohvetile Vaimu häälega; sest Vaimu kaudu on prohvetitele teatavaks tehtud kõik asjad, mis sünnivad inimlastele lihas."},{"vNo":"3 ","txt":"Mispärast, asjad, mida ma olen lugenud, puutuvad mõlemasse, nii ajalikku kui ka vaimsesse; sest paistab, et varem või hiljem hajutatakse Iisraeli koda kogu maa pinnal ja ka kõikide rahvaste sekka."},{"vNo":"4 ","txt":"Ja vaata, on paljud, kes on juba kadunud nende teadmusest, kes on Jeruusalemmas. Jah, suurem osa kõigist suguharudest on ära viidud; ja nad on hajutatud sinna-tänna mere saartele; ja kus nad on, ei tea meist keegi; me teame vaid seda, et nad on ära viidud."},{"vNo":"5 ","txt":"Ja sellest ajast saadik, kui nad ära viidi, on neid asju nende kohta prohvetlikult kuulutatud, ja ka nende kohta, keda edaspidi hajutatakse ja aetakse segadusse Iisraeli Püha pärast; sest nad teevad oma südame kõvaks tema vastu; mispärast, nad hajutatakse kõigi rahvaste sekka ja nad on kõikide inimeste viha all."},{"vNo":"6 ","txt":"Ometi, pärast seda, kui paganad on nende eest hoolitsenud ja Issand on tõstnud oma käe paganate kohale ja seadnud nad lipuks, ja nende lapsi on kantud nende kätel ja nende tütreid on kantud nende õlgadel, vaata, need asjad, millest on räägitud, on ajalikud; sest nõnda on Issanda lepingud meie isadega; ja sellega mõeldakse meid tulevastel päevadel ja ka kõiki meie vendi, kes on Iisraeli kojast."},{"vNo":"7 ","txt":"Ja see tähendab, et tuleb aeg, et pärast seda, kui terve Iisraeli koda on hajutatud ja segadusse aetud, et Issand Jumal kasvatab paganate seas üles vägeva rahva; jah, tõepoolest selle maa palgel, ja nad hajutavad meie seemne."},{"vNo":"8 ","txt":"Ja pärast seda, kui meie seeme on hajutatud, hakkab Issand Jumal tegema imepärast tööd paganate seas, mis on meie seemnele suure väärtusega; mispärast, seda võrreldakse nende kosutamisega paganate poolt ja kandmisega nende kätel ning õlgadel."},{"vNo":"9 ","txt":"Ja see saab väärtuslikuks ka paganatele; ja mitte ainult paganatele, vaid kogu Iisraeli kojale, sest see teeb teatavaks taeva Isa lepingud Aabrahamiga, öeldes: Sinu seemne kaudu saavad õnnistatud kõik maa suguharud."},{"vNo":"10 ","txt":"Ja ma soovin, mu vennad, et te teaksite, et kõik maa suguharud ei saa olla õnnistatud, kui ta ei paljasta oma käsivart kõigi rahvaste silme all."},{"vNo":"11 ","txt":"Mispärast, Issand Jumal jätkab oma käsivarre paljastamist kõigi rahvaste silme all, et tuua esile oma lepingud ja oma evangeelium nendele, kes on Iisraeli kojast."},{"vNo":"12 ","txt":"Mispärast, ta toob nad taas välja vangistusest ja nad kogutakse nende pärandmaadele; ja nad tuuakse välja varjust ja pimedusest; ja nad saavad teada, et Issand on nende Päästja ja nende Lunastaja, Iisraeli Vägev."},{"vNo":"13 ","txt":"Ja selle suure ja jäleda kiriku, kogu maa hoora veri pöördub nende enda pea peale; sest nad sõdivad isekeskis ja mõõk nende enda käest langeb nende enda pea peale ja nad joobuvad omaenda verest."},{"vNo":"14 ","txt":"Ja kõik rahvad, kes sõdivad sinu vastu, oo Iisraeli koda, pööratakse üksteise vastu ja nad langevad ise sellesse auku, mille nad kaevasid, et meelitada lõksu Issanda rahvast. Ja kõik, kes sõdivad Siioni vastu, hävitatakse, ja see suur hoor, kes on moonutanud Issanda õigeid teid, jah, see suur ja jäle kirik variseb põrmu ning selle langemine saab olema suur."},{"vNo":"15 ","txt":"Sest vaata, ütleb prohvet, kiirelt tuleb aeg, mil Saatanal ei ole enam mingit võimu inimlaste südamete üle; sest see päev tuleb varsti, mil kõik uhked ja need, kes tegutsevad paheliselt, on kui kõrred, ja saabub päev, mil nad peavad saama põletatud."},{"vNo":"16 ","txt":"Sest varsti tuleb aeg, mil Jumala viha valatakse täiuses kõikide inimlaste peale; sest ta ei lase sündida, et pahelised hävitavad õigemeelsed."},{"vNo":"17 ","txt":"Mispärast, ta hoiab õigemeelseid oma väega, olgu koguni nõnda, et tema viha peab täiuses tulema, ja õigemeelseid tuleb hoida koguni nende vaenlaste hävitamiseni tulega. Mispärast, õigemeelsed ei pea kartma; sest prohvet ütleb nõnda: Nad päästetakse, olgu koguni nagu tulega."},{"vNo":"18 ","txt":"Vaata, minu vennad, ma ütlen teile, et see peab sündima varsti; jah, koguni peab tulema veri ja tuli ja suitsuvine; ja on paratamatu, et see sünnib selle maa pinnal ja see tuleb inimestele lihas, kui on nõnda, et nad teevad oma südame kõvaks Iisraeli Püha vastu."},{"vNo":"19 ","txt":"Sest vaata, õigemeelsed ei hukku; sest kindlasti peab tulema aeg, mil kõik need, kes võitlevad Siioni vastu, lõigatakse ära."},{"vNo":"20 ","txt":"Ja Issand valmistab kindlasti oma rahvale tee, et täide saata Moosese sõnad, mida ta rääkis, öeldes: Issand, teie Jumal kasvatab teile prohveti, minu sarnase; teda kuulake kõiges, mis ta teile ütleb. Ja sünnib, et kõik need, kes ei taha kuulata seda prohvetit, lõigatakse rahva seast ära."},{"vNo":"21 ","txt":"Ja nüüd, mina, Nefi, teatan teile, et see prohvet, kellest Mooses rääkis, on Iisraeli Püha; mispärast, ta mõistab kohut õigemeelselt."},{"vNo":"22 ","txt":"Ja õigemeelsed ei pea kartma, sest nemad on need, keda ei aeta segadusse. Vaid see on kuradi kuningriik, mis ehitatakse üles inimlaste seas, milline kuningriik on rajatud nende seas, kes on lihas –"},{"vNo":"23 ","txt":"sest kiirelt saabub aeg, mil kõik kirikud, mis on üles ehitatud kasu saamiseks, ja kõik, mis on ehitatud selleks, et saada võimu liha üle, ja need, mis on ehitatud, et võita lugupidamist maailma silmis, ja need, kes taotlevad liha himusid ja maailma asju ning panevad toime kõiksugu süütegusid; jah, lühidalt, kõik need, kes kuuluvad kuradi kuningriiki, on need, kes peavad kartma ja lõdisema ja värisema; nemad on need, kes peavad põrmu langema, ja nemad on need, kes peavad hävima kui kõrred; ja see on vastavalt prohveti sõnadele."},{"vNo":"24 ","txt":"Ja kiirelt saabub aeg, mil õigemeelseid juhitakse kui vasikaid ja Iisraeli Püha peab valitsema ülemvõimus väe ja võimu ning suure hiilgusega."},{"vNo":"25 ","txt":"Ja ta kogub oma lapsed maa neljast ilmakaarest; ja ta loeb kokku oma lambad ja nad tunnevad teda; ja on üks lambatara ja üks karjane; ja ta toidab oma lambaid ja temas nad leiavad endale söödamaa."},{"vNo":"26 ","txt":"Ja tema rahva õigemeelsuse pärast ei ole Saatanal mingit võimu; mispärast, teda ei vabastata mitmeid aastaid, sest tal pole mingit võimu inimeste südamete üle, sest nad elavad õigemeelsuses ja valitseb Iisraeli Püha."},{"vNo":"27 ","txt":"Ja nüüd, vaata, mina, Nefi, ütlen teile, et kõik see peab sündima lihas."},{"vNo":"28 ","txt":"Ent vaata, kõik rahvused, hõimud, keeled ja rahvad elavad julgelt Iisraeli Pühas, kui on nõnda, et nad meelt parandavad."},{"vNo":"29 ","txt":"Ja nüüd, mina, Nefi, lõpetan; sest ma ei söanda enam sellel teemal rohkemat rääkida."},{"vNo":"30 ","txt":"Mispärast, minu vennad, ma tahan, et te teaksite, et see, mis on kirjutatud vaskplaatidele, on õige; ja need tunnistavad, et inimene peab olema sõnakuulelik Jumala käskudele."},{"vNo":"31 ","txt":"Mispärast, te ei pea arvama, et mina ja mu isa oleme ainukesed, kes on tunnistanud ja ka õpetanud seda. Mispärast, kui te olete sõnakuulelikud käskudele ja peate vastu kuni lõpuni, saate te viimsel päeval päästetud. Ja nõnda see on. Aamen."}]}