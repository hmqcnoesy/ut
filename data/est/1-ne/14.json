{"heading":"Ingel jutustab Nefile õnnistustest ja needustest, mis langevad paganate peale. On ainult kaks kirikut: Jumala Talle Kirik ja kuradi kirik. Suur ja jäle kirik kiusab taga Jumala pühasid kõikide rahvaste seas. Apostel Johannes kirjutab maailma lõpust. Ligikaudu 600–592 eKr.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1. Nefi 14","verses":[{"vNo":"1 ","txt":"Ja sünnib, et kui paganad võtavad kuulda Jumala Talle sel päeval, mil ta teeb ennast nendele ilmsiks sõnas ja ka väes, tõelistes tegudes, et kõrvaldada nende komistuskivid –"},{"vNo":"2 ","txt":"ega tee oma südant kõvaks Jumala Talle vastu, siis loetakse nad sinu isa seemne hulka; jah, nad loetakse Iisraeli koja hulka ja nad saavad olema õnnistatud rahvas tõotatud maal igaveseks; kunagi enam ei viida neid vangistusse ja Iisraeli koda ei aeta enam segadusse."},{"vNo":"3 ","txt":"Ja see suur auk, mille on kaevanud neile see suur ja jäle kirik, mille on asutanud kurat ja tema lapsed, et ta võiks juhtida inimeste hinged alla põrgusse – jah, see suur auk, mis on kaevatud inimeste hävitamiseks, saab täidetud nendega, kes selle kaevasid, nende lõplikuks hävituseks, ütleb Jumala Tall; mitte hinge hävitamiseks, vaid selle viskamiseks sellesse põrgusse, millel ei ole lõppu."},{"vNo":"4 ","txt":"Sest vaata, see on kuradi vangistust mööda ja ka vastavalt Jumala õiglusele kõikide nende suhtes, kes panevad tema ees toime pahelisust ja jäledusi."},{"vNo":"5 ","txt":"Ja sündis, et ingel rääkis mulle, Nefile, öeldes: Sa oled näinud, et kui paganad meelt parandavad, siis on nendega kõik hästi; ja sa tead ka Issanda lepinguid Iisraeli kojaga ja sa oled ka kuulnud, et kes iganes meelt ei paranda, peab hukkuma."},{"vNo":"6 ","txt":"Seepärast, häda paganatele, kui saab nõnda olema, et nad teevad oma südame kõvaks Jumala Talle vastu."},{"vNo":"7 ","txt":"Sest tuleb aeg, ütleb Jumala Tall, mil ma teen inimlaste seas suure ja imepärase töö; töö, mis on igavikuline kas ühest või teisest küljest – veenmaks neid rahule ja igavesele elule või jätmaks neid nende kõvasüdamelisusesse ja meelepimedusse, nii et nad langevad vangistusse ja ka hävituse kätte nii ajalikult kui ka vaimselt vastavalt vangistusele kuradi võimuses, millest ma olen rääkinud."},{"vNo":"8 ","txt":"Ja sündis, et kui ingel oli rääkinud need sõnad, ütles ta mulle: Mäletad sa Isa lepinguid Iisraeli kojaga? Ma ütlesin talle: Jah!"},{"vNo":"9 ","txt":"Ja sündis, et ta ütles mulle: Vaata ja näe seda suurt ja jäledat kirikut, mis on jäleduste ema ja mille asutaja on kurat!"},{"vNo":"10 ","txt":"Ja ta ütles mulle: Vaata, on ainult kaks kirikut; üks on Jumala Talle kirik ja teine on kuradi kirik; mispärast, see, kes ei kuulu Jumala Talle kirikusse, kuulub sellesse suurde kirikusse, mis on jäleduste ema; ja ta on kogu maa hoor."},{"vNo":"11 ","txt":"Ja sündis, et ma vaatasin ja nägin kogu maa hoora ja ta istus paljude vete peal; ja tal oli võim üle terve maa, kõikide rahvuste, hõimude, keelte ja rahvaste seas."},{"vNo":"12 ","txt":"Ja sündis, et ma nägin Jumala Talle kirikut, ja selle liikmeid oli vähe selle hoora pahelisuse ja jäleduste pärast, kes istus paljude vete peal; ometi ma nägin, et Talle kirik, kes olid Jumala pühad, oli samuti kogu maa pinnal ja nende võim maa pinnal oli väike selle suure hoora pahelisuse pärast, keda ma nägin."},{"vNo":"13 ","txt":"Ja sündis, et ma nägin, et see suur jäleduste ema kogus kokku rahvahulki kogu maa pinnal kõikide paganarahvaste hulgast, et sõdida Jumala Talle vastu."},{"vNo":"14 ","txt":"Ja sündis, et mina, Nefi, nägin Jumala Talle väge, et see laskus Talle kiriku pühade peale ja Issanda lepingurahva peale, kes olid hajutatud kogu maa pinnal, ja nad olid relvastatud õigemeelsuse ja Jumala väega suures auhiilguses."},{"vNo":"15 ","txt":"Ja sündis, et ma nägin, et Jumala viha oli valatud välja selle suure ja jäleda kiriku peale, nii et seal olid sõjad ja kuuldused sõdadest maa kõikide rahvuste ja hõimude seas."},{"vNo":"16 ","txt":"Ja kui kõikide rahvaste seas, kes kuulusid jäleduste emale, algasid sõjad ja kuuldused sõdadest, rääkis ingel mulle, öeldes: Vaata, Jumala viha on hoorade ema peal; ja vaata, sa näed kõiki neid asju –"},{"vNo":"17 ","txt":"ja kui saabub päev, mil Jumala viha on valatud välja hoorade ema peale, mis on terve maa suur ja jäle kirik, mille asutaja on kurat, siis sel päeval algab Isa töö, et valmistada teed tema lepingute täitmiseks, mida ta on teinud oma rahvaga, kes on Iisraeli kojast."},{"vNo":"18 ","txt":"Ja sündis, et ingel rääkis mulle, öeldes: Vaata!"},{"vNo":"19 ","txt":"Ja ma vaatasin ja nägin ühte meest, ja ta oli riietatud valgesse rüüsse."},{"vNo":"20 ","txt":"Ja ingel ütles mulle: Vaata, üks Talle kaheteistkümnest apostlist!"},{"vNo":"21 ","txt":"Vaata, tema näeb ja kirjutab ülejäänu nendest asjadest, jah, ja samuti palju asju, mis on olnud."},{"vNo":"22 ","txt":"Ja ta kirjutab ka maailma lõpust."},{"vNo":"23 ","txt":"Mispärast, asjad, mida ta kirjutab, on õiged ja tõde; ja vaata, need on kirjas selles raamatus, mida sa nägid välja tulemas juudi suust; ja ajal, mil need tulid välja juudi suust, ehk ajal, mil see raamat tuli välja juudi suust, olid asjad, mis olid kirjutatud, selged ja puhtad ja kõige hinnalisemad ja kõikidele inimestele kerged mõista."},{"vNo":"24 ","txt":"Ja vaata, asjad, mida see Talle apostel kirjutab, on paljud asjad, mida sa oled näinud; ja vaata, sa näed ka ülejäänut."},{"vNo":"25 ","txt":"Aga seda, mida sa nüüd edaspidi näed, ära kirjuta, sest Issand Jumal on pühitsenud Jumala Talle apostli, et tema need kirja paneks."},{"vNo":"26 ","txt":"Ja samuti teised, kes on olnud, ta on näidanud neile kõiki asju ja nad on need kirja pannud; ja need on kinni pitseeritud, et tulla esile oma eheduses vastavalt tõele, mis on Talles, Issanda poolt heaksarvatud ajal Iisraeli kojale."},{"vNo":"27 ","txt":"Ja mina, Nefi, kuulsin ja annan tunnistust, et Talle apostli nimi oli ingli sõnul Johannes."},{"vNo":"28 ","txt":"Ja vaata, minul, Nefil, keelati kirjutada ülejäänud asjadest, mida ma nägin ja kuulsin; mispärast, asjadest, mida ma olen kirjutanud, on mulle küllalt; ja ma olen kirjutanud ainult väikese osa asjadest, mida ma nägin."},{"vNo":"29 ","txt":"Ja ma annan tunnistust, et ma nägin asju, mida nägi minu isa, ja Issanda ingel tegi need mulle teatavaks."},{"vNo":"30 ","txt":"Ja nüüd, ma teen lõpu rääkimisele asjadest, mida ma nägin ajal, mil ma olin vaimus ära viidud; ja kuigi kõik asjad, mida ma nägin, ei ole kirja pandud, on asjad, mis ma olen kirja pannud, õiged. Ja nõnda see on. Aamen."}]}