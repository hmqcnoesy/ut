{"heading":"Nefi näeb nägemuses kuradi kiriku asutamist paganate seas, Ameerika avastamist ja asustamist, Piibli paljude selgete ja hinnaliste osade kadumist, sellest tulenevat paganate ususttaganemist, evangeeliumi taastamist, viimse aja pühakirja ilmumist ja Siioni ülesehitamist. Ligikaudu 600–592 eKr.","prevAbbr":"1-ne","prevNo":12,"nextAbbr":"1-ne","nextNo":14,"chapterTitle":"1. Nefi 13","verses":[{"vNo":"1 ","txt":"Ja sündis, et ingel rääkis mulle, öeldes: Vaata! Ja ma vaatasin ning nägin palju rahvaid ja kuningriike."},{"vNo":"2 ","txt":"Ja ingel ütles mulle: Mida sa näed? Ja ma ütlesin: Ma näen palju rahvaid ja kuningriike."},{"vNo":"3 ","txt":"Ja ta ütles mulle: Need on paganate rahvad ja kuningriigid."},{"vNo":"4 ","txt":"Ja sündis, et ma nägin paganate rahvaste seas suure kiriku asutamist."},{"vNo":"5 ","txt":"Ja ingel ütles mulle: Vaata kiriku asutamist, mis on kõige jäledam kõikidest teistest kirikutest, mis surmab Jumala pühi, jah, ja piinab neid ja seob nad kinni ja ikestab neid raudikkega ning viib nad vangistusse."},{"vNo":"6 ","txt":"Ja sündis, et ma nägin seda suurt ja jäledat kirikut; ja ma nägin kuradit, et tema oli selle asutaja."},{"vNo":"7 ","txt":"Ja ma nägin ka kulda ja hõbedat ja siidi ja purpurriiet ning peenelt põimitud linast ja kõiksugu kallihinnalisi rõivaid; ja ma nägin palju hoori."},{"vNo":"8 ","txt":"Ja ingel rääkis mulle, öeldes: Vaata, kuld ja hõbe ja siid ja purpurriie ja peenelt põimitud linane ja kallihinnalised rõivad ja hoorad on selle suure ja jäleda kiriku ihaldused."},{"vNo":"9 ","txt":"Ja samuti, selleks et saada maailma kiitust, hävitavad nad Jumala pühasid ja viivad neid vangistusse."},{"vNo":"10 ","txt":"Ja sündis, et ma vaatasin ja nägin paljusid vesi; ja need lahutasid paganaid minu vendade seemnest."},{"vNo":"11 ","txt":"Ja sündis, et ingel ütles mulle: Vaata, Jumala viha on sinu vendade seemne peal!"},{"vNo":"12 ","txt":"Ja ma vaatasin ja nägin paganate seas ühte meest, kes oli eraldatud minu vendade seemnest paljude vetega; ja ma nägin Jumala Vaimu, et see tuli alla ning mõjutas seda meest, ja ta läks paljudele vetele, koguni minu vendade seemne juurde välja, kes olid tõotatud maal."},{"vNo":"13 ","txt":"Ja sündis, et ma nägin Jumala Vaimu, et see mõjutas teisigi paganaid; ja nad läksid üle paljude vete vangistusest välja."},{"vNo":"14 ","txt":"Ja sündis, et ma nägin mitmeid paganate rahvahulki tõotatud maal; ja ma nägin Jumala viha, et see oli minu vendade seemne peal; ja neid hajutati paganate ees ja neid löödi."},{"vNo":"15 ","txt":"Ja ma nägin Issanda Vaimu, et see oli paganate peal, ja neid saatis edu ning nad said maa endale pärandmaaks; ja ma nägin, et nad olid valged ning ülimalt kenad ja ilusad nagu minu rahvas, enne kui nad tapeti."},{"vNo":"16 ","txt":"Ja sündis, et mina, Nefi, nägin, et paganad, kes olid läinud välja vangistusest, alandasid ennast Issanda ees ja Issanda vägi oli nendega."},{"vNo":"17 ","txt":"Ja ma nägin, et paganad, kellest nad põlvnesid, olid kogunenud nii vee kui ka maa peal, et sõdida nende vastu."},{"vNo":"18 ","txt":"Ja ma nägin, et Jumala vägi oli nendega, ja samuti, et Jumala viha oli kõigi nende peal, kes olid kogunenud nende vastu võitlema."},{"vNo":"19 ","txt":"Ja mina, Nefi, nägin, et paganad, kes olid vangistusest välja tulnud, vabastati Jumala väel kõikide teiste rahvaste käest."},{"vNo":"20 ","txt":"Ja sündis, et mina, Nefi, nägin, et neid saatis maal edu; ja ma nägin raamatut, mida nende seas levitati."},{"vNo":"21 ","txt":"Ja ingel ütles mulle: Kas sa tead selle raamatu tähendust?"},{"vNo":"22 ","txt":"Ja ma ütlesin temale: Ma ei tea."},{"vNo":"23 ","txt":"Ja ta ütles: Vaata, see lähtub juudi suust. Ja mina, Nefi, nägin seda, ja ta ütles mulle: Raamat, mida sa näed, on juutide ülestähendus, mis sisaldab Issanda lepinguid, mida ta on sõlminud Iisraeli kojaga; samuti sisaldab see mitmeid pühade prohvetite prohvetlikke kuulutusi; ja see on ülestähendus nagu need uurendused, mis on vaskplaatidel, kuigi neid ei ole seal nii palju; ometi sisaldab see Issanda lepinguid, mis ta on sõlminud Iisraeli kojaga; mispärast, neil on paganate jaoks suur väärtus."},{"vNo":"24 ","txt":"Ja Issanda ingel ütles mulle: Sa nägid, et see raamat lähtub juudi suust; ja kui see väljus juudi suust, sisaldas see Issanda evangeeliumi täiust, kellest need kaksteist apostlit tunnistust annavad; ja nad annavad tunnistust vastavalt tõele, mis on Jumala Talles."},{"vNo":"25 ","txt":"Mispärast, need sõnad lähevad puhtal kujul juutidelt paganatele vastavalt tõele, mis on Jumalas."},{"vNo":"26 ","txt":"Ja pärast seda, kui need lähevad Talle kaheteistkümne apostli kaudu juutidelt paganatele, näed sa selle suure ja jäleda kiriku asutamist, mis on jäledam kõikidest teistest kirikutest; sest vaata, nad on Talle evangeeliumist ära võtnud palju osi, mis on selged ja kõige hinnalisemad; ja samuti on nad ära võtnud mitmeid Issanda lepinguid."},{"vNo":"27 ","txt":"Ja seda kõike on nad teinud, et moonutada Issanda õigeid teid, et nad võiksid teha inimlastel silmad pimedaks ja südamed kõvaks."},{"vNo":"28 ","txt":"Mispärast, sa näed, et kui see raamat on selle suure ja jäleda kiriku käest läbi käinud, et paljud selged ja hinnalised asjad on ära võetud sellest raamatust, mis on Jumala Talle raamat."},{"vNo":"29 ","txt":"Ja pärast seda, kui need selged ja hinnalised asjad on ära võetud, levib see kõikidele paganarahvastele; ja kui see on levinud kõikidele paganarahvastele, jah, koguni üle paljude vete, mida sa oled näinud, paganate kaudu, kes on tulnud välja vangistusest, sa näed – nende paljude selgete ja hinnaliste asjade pärast, mis on raamatust ära võetud, mis olid inimlaste arusaamisele selged vastavalt selgusele, mis on Jumala Talles – nende asjade pärast, mis on Talle evangeeliumist välja võetud, ülimalt suur hulk komistab, jah, nii et Saatanal on nende üle suur võim."},{"vNo":"30 ","txt":"Ometi sa näed, et paganad, kes tulid välja vangistusest ja tõsteti Jumala väe läbi üle kõikide teiste rahvaste maa palgel, mis on kõikidest maadest parim, ja mis on see maa, mille kohta Issand Jumal on teinud lepingu sinu isaga, et tema seeme võiks saada selle oma pärandmaaks; mispärast, sa näed, et Issand Jumal ei lase sündida, et paganad hävitavad täielikult sinu seemne, kes on segunenult sinu vendade seas."},{"vNo":"31 ","txt":"Ka ei lase ta sündida, et paganad hävitavad sinu vendade seemne."},{"vNo":"32 ","txt":"Ka ei lase Issand Jumal sündida sellel, et paganad jäävad igavesti sellesse hirmsasse pimeduse seisundisse, milles sa näed neid olevat, nende selgete ja kõige hinnalisemate osade pärast Talle evangeeliumist, mida on varjanud see jäle kirik, mille asutamist sa nägid."},{"vNo":"33 ","txt":"Mispärast Jumala Tall ütleb: Ma olen halastav paganate vastu, nuheldes Iisraeli koja jääki suure kohtumõistmisega."},{"vNo":"34 ","txt":"Ja sündis, et Issanda ingel rääkis mulle, öeldes: Vaata, Jumala Tall ütleb, et pärast seda, kui ma olen nuhelnud Iisraeli koja jääki – ja see jääk, millest ma räägin, on sinu isa seeme – mispärast, pärast seda, kui ma olen neid kohtumõistmisega nuhelnud ja löönud neid paganate käega, ja pärast seda, kui paganad komistavad üliväga Talle evangeeliumi kõige selgemate ja hinnalisemate osade pärast, mida on varjanud see jäle kirik, mis on hoorade ema, ütleb Tall: Sel päeval olen ma paganate vastu halastav, nii et ma toon omaenda väe kaudu nendele suure osa oma evangeeliumist, mis on selge ja hinnaline, ütleb Tall."},{"vNo":"35 ","txt":"Sest vaata, ütleb Tall: Ma teen ennast ilmsiks sinu seemnele, et nad kirjutaksid palju asju, mida ma neile kuulutan, mis on selged ja hinnalised; ja pärast seda, kui sinu seeme on hävitatud ja uskmatusse kaldunud, ja ka sinu vendade seeme, vaata, need asjad peidetakse, et tulla esile paganatele Talle anni ja väega."},{"vNo":"36 ","txt":"Ja neis saab olema kirjas minu evangeelium, ütleb Tall, ja minu kalju ja minu pääste."},{"vNo":"37 ","txt":"Ja õnnistatud on need, kes püüavad tol päeval esile tuua minu Siionit, sest neil saab olema Püha Vaimu and ja vägi; ja kui nad peavad vastu kuni lõpuni, tõstetakse nad üles viimasel päeval ja nad saavad päästetud Talle igavikulisse kuningriiki; ja kes iganes kuulutab rahu, jah, sõnumeid suurest rõõmust, kui armsad on nad mägede peal."},{"vNo":"38 ","txt":"Ja sündis, et ma nägin oma vendade seemne jääki ja ka Jumala Talle raamatut, mis lähtus juudi suust, ja et see tuli paganatelt minu vendade seemne jäägile."},{"vNo":"39 ","txt":"Ja pärast seda, kui see oli neile esile tulnud, nägin ma teisi raamatuid, mis tulid esile Talle väega paganatelt neile, et veenda paganaid ja minu vendade seemne jääki ja ka juute, kes olid hajutatud kogu maa pinnal, et prohvetite ja Talle kaheteistkümne apostli ülestähendused on õiged."},{"vNo":"40 ","txt":"Ja ingel rääkis mulle, öeldes: Need viimased ülestähendused, mida sa oled näinud paganate seas, kinnitavad esimeste õigsust, mis tulevad Talle kaheteistkümnelt apostlilt ja teevad teatavaks need selged ja hinnalised asjad, mis on nendest ära võetud; ja teevad teatavaks kõikidele suguharudele, keeltele ja rahvastele, et Jumala Tall on Igavese Isa Poeg ja maailma Päästja ja et kõik inimesed peavad tulema tema juurde või muidu ei saa neid päästa."},{"vNo":"41 ","txt":"Ja nad peavad tulema vastavalt sõnadele, mis kehtestatakse Talle suuga; ja Talle sõnad tehakse teatavaks sinu seemne ülestähendustes samahästi kui Talle kaheteistkümne apostli ülestähendustes; mispärast need mõlemad saavad üheks, sest on üks Jumal ja üks Karjane üle kogu maa."},{"vNo":"42 ","txt":"Ja tuleb aeg, mil ta teeb ennast ilmsiks kõikidele rahvastele, nii juutidele kui ka paganatele; ja kui ta on ennast juutidele ja ka paganatele ilmsiks teinud, siis teeb ta ennast ilmsiks paganatele ja ka juutidele, ja viimane saab esimeseks ja esimene saab viimaseks."}]}