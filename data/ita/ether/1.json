{"heading":"Moroni riassume gli scritti di Ether — Viene esposta la genealogia di Ether — La lingua dei Giarediti non viene confusa alla torre di Babele — Il Signore promette loro di condurli ad una terra scelta e di fare di loro una grande nazione.","sectionHeading":"La storia dei Giarediti, presa dalle ventiquattro tavole trovate dal popolo di Limhi ai giorni di re Mosia.","prevAbbr":"morm","prevNo":9,"nextAbbr":"ether","nextNo":2,"chapterTitle":"Ether 1","verses":[{"vNo":"1 ","txt":"Ed ora io, Moroni, procedo a dare un racconto di quegli antichi abitanti che furono distrutti dalla mano del Signore sulla faccia di questa regione settentrionale."},{"vNo":"2 ","txt":"E prendo il mio racconto dalle ventiquattro tavole che furono trovate dal popolo di Limhi, che sono chiamate Libro di Ether."},{"vNo":"3 ","txt":"E siccome suppongo che la prima parte di questa storia, che parla in merito alla creazione del mondo ed anche di Adamo, e un racconto da quell'epoca fino alla grande torre, e tutto ciò che accadde fra i figlioli degli uomini fino a quel tempo, esista già fra i Giudei —"},{"vNo":"4 ","txt":"Non scrivo dunque le cose che accaddero dai giorni d'Adamo fino a quel tempo; esse sono tuttavia contenute nelle tavole, e chiunque le troverà avrà la possibilità di ottenere il racconto completo."},{"vNo":"5 ","txt":"Ma ecco, io non do il racconto completo, ma do una parte del racconto, dalla torre fino a che furono distrutti."},{"vNo":"6 ","txt":"E in questo modo faccio il racconto. Colui che scrisse questa storia fu Ether, ed era un discendente di Coriantor."},{"vNo":"7 ","txt":"Coriantor era figlio di Moron."},{"vNo":"8 ","txt":"E Moron era figlio di Ethem."},{"vNo":"9 ","txt":"E Ethem era figlio di Aha."},{"vNo":"10 ","txt":"E Aha era figlio di Seth."},{"vNo":"11 ","txt":"E Seth era figlio di Shiblon."},{"vNo":"12 ","txt":"E Shiblon era figlio di Com."},{"vNo":"13 ","txt":"E Com era figlio di Coriantum."},{"vNo":"14 ","txt":"E Coriantum era figlio di Amnigadda."},{"vNo":"15 ","txt":"E Amnigadda era figlio di Aaronne."},{"vNo":"16 ","txt":"E Aaronne era un discendente di Heth, che era figlio di Hearthom."},{"vNo":"17 ","txt":"E Hearthom era figlio di Lib."},{"vNo":"18 ","txt":"E Lib era figlio di Kish."},{"vNo":"19 ","txt":"E Kish era figlio di Corom."},{"vNo":"20 ","txt":"E Corom era figlio di Levi."},{"vNo":"21 ","txt":"E Levi era figlio di Kim."},{"vNo":"22 ","txt":"E Kim era figlio di Morianton."},{"vNo":"23 ","txt":"E Morianton era un discendente di Riplachish."},{"vNo":"24 ","txt":"E Riplachish era figlio di Shez."},{"vNo":"25 ","txt":"E Shez era figlio di Heth."},{"vNo":"26 ","txt":"E Heth era figlio di Com."},{"vNo":"27 ","txt":"E Com era figlio di Coriantum."},{"vNo":"28 ","txt":"E Coriantum era figlio di Emer."},{"vNo":"29 ","txt":"E Emer era figlio di Omer."},{"vNo":"30 ","txt":"E Omer era figlio di Shule."},{"vNo":"31 ","txt":"E Shule era figlio di Kib."},{"vNo":"32 ","txt":"E Kib era figlio di Oriha, che era figlio di Giared;"},{"vNo":"33 ","txt":"Il quale Giared venne con suo fratello e le loro famiglie, con alcuni altri e le loro famiglie, dalla grande torre, al tempo in cui il Signore confuse la lingua del popolo e giurò nella sua ira che sarebbero stati dispersi su tutta la faccia della terra; e secondo la parola del Signore il popolo fu disperso."},{"vNo":"34 ","txt":"Ed essendo il fratello di Giared un uomo grande e possente e un uomo altamente favorito dal Signore, Giared, suo fratello, gli disse: Implora il Signore, affinché non ci confonda, sì da non poter comprendere le nostre parole."},{"vNo":"35 ","txt":"E avvenne che il fratello di Giared implorò il Signore, e il Signore ebbe compassione di Giared; perciò non confuse la lingua di Giared; e Giared e suo fratello non furono confusi."},{"vNo":"36 ","txt":"Allora Giared disse a suo fratello: Implora di nuovo il Signore, e può darsi che egli distolga la sua ira da coloro che sono nostri amici, cosicché non confonda la loro lingua."},{"vNo":"37 ","txt":"E avvenne che il fratello di Giared implorò il Signore, e il Signore ebbe compassione anche dei loro amici e delle loro famiglie, cosicché non furono confusi."},{"vNo":"38 ","txt":"E avvenne che Giared parlò di nuovo a suo fratello, dicendo: Va' a chiedere al Signore se ci scaccerà dal paese, e se ci scaccerà dal paese, domandagli dove andremo. E chissà che il Signore non ci conduca in un paese che è scelto su tutta la terra? E se così sarà, siamo fedeli al Signore, affinché possiamo riceverla come nostra eredità."},{"vNo":"39 ","txt":"E avvenne che il fratello di Giared implorò il Signore, secondo ciò che era stato detto dalla bocca di Giared."},{"vNo":"40 ","txt":"E avvenne che il Signore udì il fratello di Giared ed ebbe compassione di lui, e gli disse:"},{"vNo":"41 ","txt":"Va' a radunare le tue greggi, sia maschi che femmine, di ogni specie; ed anche dei semi della terra di ogni specie; e le tue famiglie; e anche Giared, tuo fratello, e la sua famiglia; e anche i tuoi amici e le loro famiglie, e gli amici di Giared e le loro famiglie."},{"vNo":"42 ","txt":"E quando avrai fatto questo, scenderai alla loro testa nella valle che è a settentrione. E là io ti incontrerò e andrò dinanzi a te in un paese che è scelto su tutti i paesi della terra."},{"vNo":"43 ","txt":"E là io benedirò te e la tua posterità, e mi susciterò dalla tua posterità e dalla posterità di tuo fratello e da coloro che verranno con te, una grande nazione. E non vi sarà su tutta la faccia della terra nessuna nazione più grande di quella che mi susciterò dalla tua posterità. E così farò per te, perché mi hai implorato così a lungo."}]}