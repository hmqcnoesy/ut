{"heading":"Il Signore riscatterà Israele negli ultimi giorni — Dopo di che il mondo sarà bruciato con il fuoco — Gli uomini devono seguire Cristo per evitare il lago di fuoco e di zolfo. Circa 544–421 a.C.","prevAbbr":"jacob","prevNo":5,"nextAbbr":"jacob","nextNo":7,"chapterTitle":"Giacobbe 6","verses":[{"vNo":"1 ","txt":"Ed ora ecco, fratelli miei, siccome vi dissi che avrei profetizzato, ecco, questa è la mia profezia — che le cose che questo profeta Zenos disse riguardo al casato d'Israele, nelle quali egli lo paragonò a un olivo domestico, devono sicuramente avvenire."},{"vNo":"2 ","txt":"E il giorno in cui egli porrà di nuovo mano per la seconda volta per riscattare il suo popolo, sarà il giorno, sì, anzi, l'ultima volta che i servi del Signore andranno, con il suo potere, a nutrire e a potare la sua vigna; e dopo di ciò viene presto la fine."},{"vNo":"3 ","txt":"E quanto sono benedetti coloro che hanno lavorato diligentemente nella sua vigna; e quanto sono maledetti coloro che saranno cacciati nel loro proprio posto! E il mondo sarà bruciato con il fuoco."},{"vNo":"4 ","txt":"E quanto è misericordioso con noi il nostro Dio, poiché egli ricorda il casato d'Israele, sia le radici che i rami; e stende le sue mani verso di loro per tutto il giorno; ed essi sono un popolo dal collo rigido e amante della disputa; ma tutti coloro che non induriranno il loro cuore saranno salvati nel regno di Dio."},{"vNo":"5 ","txt":"Pertanto, miei diletti fratelli, io vi supplico con parole sobrie di pentirvi e di venire con pieno intento di cuore, e di tenervi stretti a Dio come egli si tiene stretto a voi. E mentre il suo braccio di misericordia è proteso verso di voi alla luce del giorno, non indurite il vostro cuore."},{"vNo":"6 ","txt":"Sì, oggi, se voi volete udire la sua voce, non indurite il vostro cuore; perché mai volete morire?"},{"vNo":"7 ","txt":"Poiché ecco, dopo esser stati nutriti per tutto il giorno dalla buona parola di Dio, produrrete voi frutti cattivi, così da essere abbattuti e gettati nel fuoco?"},{"vNo":"8 ","txt":"Ecco, rigetterete queste parole? Rigetterete le parole dei profeti, e rigetterete tutte le parole che sono state dette riguardo a Cristo, dopo che così tanti hanno parlato riguardo a lui; e rinnegherete la buona parola di Cristo e il potere di Dio e il dono dello Spirito Santo, e soffocherete il Santo Spirito, e vi farete beffe del grande piano di redenzione che è stato disposto per voi?"},{"vNo":"9 ","txt":"Non sapete che, se farete queste cose, il potere della redenzione e della risurrezione, che è in Cristo, vi porterà a stare con vergogna e terribile senso di colpa di fronte alla sbarra di Dio?"},{"vNo":"10 ","txt":"E secondo il potere della giustizia, poiché la giustizia non può essere negata, voi dovrete andarvene in quel lago di fuoco e di zolfo le cui fiamme sono inestinguibili, e il cui fumo ascende per sempre e in eterno, lago di fuoco e di zolfo che è tormento infinito."},{"vNo":"11 ","txt":"Oh, allora, miei diletti fratelli, pentitevi, ed entrate dalla porta stretta e continuate sulla via che è angusta, finché otterrete la vita eterna."},{"vNo":"12 ","txt":"Oh, siate saggi; cosa posso dire di più?"},{"vNo":"13 ","txt":"Infine io vi dico addio, fino a che vi incontrerò davanti alla piacevole sbarra di Dio, sbarra che induce nei malvagi terribile spavento e paura. Amen."}]}