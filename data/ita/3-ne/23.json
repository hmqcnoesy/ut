{"heading":"Gesù approva le parole di Isaia — Comanda al popolo di studiare i profeti — Le parole di Samuele il Lamanita riguardo alla risurrezione vengono aggiunte ai loro annali.  Circa 34 d.C.","prevAbbr":"3-ne","nextAbbr":"3-ne","prevNo":22,"nextNo":24,"chapterTitle":"3 Nefi 23","prevTitle":"3 Nefi 22","nextTitle":"3 Nefi 24","verses":[{"vNo":1,"txt":" Ed ora, ecco, io vi dico che dovete scrutare queste cose. Sì, vi do un comandamento di scrutare diligentemente queste cose; poiché grandi sono le parole di Isaia."},{"vNo":2,"txt":" Poiché sicuramente egli parlò riguardo a tutte le cose concernenti il mio popolo, che è del casato d'Israele; è dunque necessario che egli debba parlare anche ai Gentili."},{"vNo":3,"txt":" E tutte le cose di cui parlò sono avvenute e avverranno, proprio secondo le parole che egli disse."},{"vNo":4,"txt":" Date dunque ascolto alle mie parole; scrivete le cose che vi ho dette; e secondo il tempo e la volontà del Padre esse perverranno ai Gentili."},{"vNo":5,"txt":" E chiunque darà ascolto alle mie parole e si pentirà e sarà battezzato, costui sarà salvato. Scrutate i profeti, poiché ve ne sono molti che attestano queste cose."},{"vNo":6,"txt":" Ed ora avvenne che, quando Gesù ebbe detto queste parole disse loro di nuovo, dopo che ebbe loro spiegato tutte le Scritture che avevano ricevute, disse loro: Ecco, vorrei che scriveste delle altre Scritture, che non avete."},{"vNo":7,"txt":" E avvenne che disse a Nefi: Porta gli annali che avete tenuto."},{"vNo":8,"txt":" E quando Nefi ebbe portato gli annali e li ebbe posti dinanzi a lui, egli vi gettò lo sguardo e disse:"},{"vNo":9,"txt":" In verità io vi dico, io comandai al mio servitore Samuele il Lamanita di attestare a questo popolo che nel giorno in cui il Padre avrebbe glorificato il suo nome in me, vi sarebbero stati molti santi che sarebbero risuscitati dai morti e sarebbero apparsi a molti e li avrebbero istruiti. E disse loro: Non è stato così?"},{"vNo":10,"txt":" E i suoi discepoli gli risposero e dissero: Sì, Signore, Samuele profetizzò secondo le tue parole; e si sono tutte adempiute."},{"vNo":11,"txt":" E Gesù disse loro: Com'è che non avete scritto questa cosa, che molti santi sono risuscitati, sono apparsi a molti e li hanno istruiti?"},{"vNo":12,"txt":" E allora Nefi si ricordò che questa cosa non era stata scritta."},{"vNo":13,"txt":" E avvenne che Gesù comandò che fosse scritta: fu dunque scritta, così come egli aveva comandato."},{"vNo":14,"txt":" Ed ora avvenne che, quando Gesù ebbe spiegato tutte assieme le Scritture che avevano scritto, comandò loro di insegnare le cose che aveva spiegato loro."}]}