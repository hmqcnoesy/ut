{"heading":"Gesù comanda: Non giudicate; chiedete a Dio; state attenti ai falsi profeti — Promette la salvezza a coloro che fanno la volontà del Padre — Confrontare con Matteo 7.  Circa 34 d.C.","prevAbbr":"3-ne","nextAbbr":"3-ne","prevNo":13,"nextNo":15,"chapterTitle":"3 Nefi 14","prevTitle":"3 Nefi 13","nextTitle":"3 Nefi 15","verses":[{"vNo":1,"txt":" Ed ora avvenne che quando Gesù ebbe pronunciato queste parole, si rivolse di nuovo alla moltitudine e aprì di nuovo la bocca, dicendo: In verità, in verità, io vi dico: Non giudicate, affinché non siate giudicati."},{"vNo":2,"txt":" Poiché, con il giudizio con il quale giudicate, sarete giudicati; e con la misura con cui misurate, sarà misurato a voi."},{"vNo":3,"txt":" E perché guardi il bruscolo che è nell'occhio di tuo fratello, e non consideri la trave che è nel tuo proprio occhio?"},{"vNo":4,"txt":" Ovvero come puoi dire al tuo fratello: Lascia che ti tolga il bruscolo dal tuo occhio — ed ecco, vi è una trave nel tuo proprio occhio?"},{"vNo":5,"txt":" Tu, ipocrita, prima getta via la trave dal tuo proprio occhio, e poi vedrai con chiarezza per gettare via il bruscolo dall'occhio di tuo fratello."},{"vNo":6,"txt":" Non date ciò che è santo ai cani, e non gettate le vostre perle dinanzi ai porci; per tema che le calpestino sotto i piedi e si rivoltino e vi sbranino."},{"vNo":7,"txt":" Chiedete e vi sarà dato; cercate e troverete; bussate e vi sarà aperto."},{"vNo":8,"txt":" Perché chiunque chiede riceve, e chi cerca trova, e sarà aperto a chi bussa."},{"vNo":9,"txt":" Ovvero, chi c'è fra di voi, che se suo figlio chiede del pane, gli darà una pietra?"},{"vNo":10,"txt":" O se chiede un pesce, gli darà un serpente?"},{"vNo":11,"txt":" Se voi allora, che siete malvagi, sapete come dare buoni doni ai vostri figlioli, quanto più il Padre vostro che è in cielo, darà cose buone a coloro che gliele chiedono?"},{"vNo":12,"txt":" Tutte le cose dunque che voi volete che gli uomini vi facciano, fatele anche voi a loro, poiché questa è la legge e i profeti."},{"vNo":13,"txt":" Entrate per la porta stretta; poiché larga è la porta e spaziosa è la via che porta alla distruzione; e ce ne sono molti che entrano per essa."},{"vNo":14,"txt":" Perché stretta è la porta e angusta è la via che porta alla vita, e ve ne sono pochi che la trovano."},{"vNo":15,"txt":" Guardatevi dai falsi profeti che vengono a voi in abito di pecora, ma dentro sono lupi rapaci."},{"vNo":16,"txt":" Li riconoscerete dai loro frutti. Si raccolgono uve dalle spine o fichi dai cardi?"},{"vNo":17,"txt":" Così ogni buon albero produce buoni frutti; ma l'albero corrotto produce cattivi frutti."},{"vNo":18,"txt":" Un albero buono non può produrre frutti cattivi, né l'albero corrotto produce frutti buoni."},{"vNo":19,"txt":" Ogni albero che non produce buoni frutti è tagliato e gettato nel fuoco."},{"vNo":20,"txt":" Pertanto voi li riconoscerete dai loro frutti."},{"vNo":21,"txt":" Non chiunque mi dice Signore, Signore, entrerà nel regno dei cieli; ma chi fa la volontà del Padre mio, che è in cielo."},{"vNo":22,"txt":" Molti mi diranno in quel giorno: Signore, Signore, non abbiamo noi profetizzato in nome tuo, e in nome tuo abbiamo cacciato demoni e fatto in nome tuo molte opere meravigliose?"},{"vNo":23,"txt":" E allora dichiarerò loro: io non vi ho mai conosciuto; dipartitevi da me, voi che commettete iniquità."},{"vNo":24,"txt":" Perciò chiunque ode queste mie parole e le fa, lo paragonerò ad un uomo saggio, che costruì la sua casa sulla roccia —"},{"vNo":25,"txt":" E la pioggia è caduta, son venute le piene e i venti hanno soffiato e si sono abbattuti su quella casa, ed essa non è crollata, poiché era fondata sulla roccia."},{"vNo":26,"txt":" Ma chiunque ode queste mie parole e non le fa, sarà paragonato ad un uomo stolto che costruì la sua casa sulla sabbia —"},{"vNo":27,"txt":" E la pioggia è caduta, son venute le piene, e i venti hanno soffiato e si sono abbattuti su quella casa; ed essa è crollata, e grande ne è stata la rovina."}]}