{"heading":"Negli ultimi giorni Sion e i suoi pali saranno istituiti e Israele sarà raccolto in misericordia e in dolcezza — Essi trionferanno — Confrontare con Isaia 54.  Circa 34 d.C.","prevAbbr":"3-ne","nextAbbr":"3-ne","prevNo":21,"nextNo":23,"chapterTitle":"3 Nefi 22","prevTitle":"3 Nefi 21","nextTitle":"3 Nefi 23","verses":[{"vNo":1,"txt":" E allora avverrà quello che è scritto: Canta, o sterile, tu che non partorivi! Scoppia in canti e grida forte, tu che non provavi doglie di parto! Poiché i figlioli della derelitta sono di più dei figlioli della donna maritata, dice il Signore."},{"vNo":2,"txt":" Allarga il luogo della tua tenda, e si dispieghino le tende delle tue dimore; non risparmiare, allunga le tue corde e rafforza i tuoi pali!"},{"vNo":3,"txt":" Poiché tu ti spanderai a destra e a sinistra; la tua posterità erediterà i Gentili e renderà abitate le città deserte."},{"vNo":4,"txt":" Non temere, poiché non patirai la vergogna; né sarai confusa, poiché non sarai svergognata; poiché dimenticherai la vergogna della tua giovinezza, non ricorderai più l'onta della tua giovinezza e non ricorderai più l'onta della tua vedovanza."},{"vNo":5,"txt":" Poiché il tuo creatore, il tuo sposo, il Signore degli eserciti è il suo nome; e il tuo Redentore, il Santo d'Israele, sarà chiamato il Dio di tutta la terra."},{"vNo":6,"txt":" Poiché il Signore ti ha chiamato come una donna abbandonata e afflitta nello spirito, come la sposa della giovinezza, quando fosti ripudiata, dice il tuo Dio."},{"vNo":7,"txt":" Per un breve istante t'ho abbandonata, ma con grande misericordia ti raccoglierò."},{"vNo":8,"txt":" In un momento d'ira, t'ho per un istante nascosto la mia faccia, ma con eterna benevolenza avrò misericordia di te, dice il Signore tuo Redentore."},{"vNo":9,"txt":" Poiché questo è per me come le acque di Noè; poiché, come ho giurato che le acque di Noè non sarebbero più venute sopra la terra, così ho giurato che non sarò più adirato con te."},{"vNo":10,"txt":" Poiché i monti se ne andranno e le colline saranno rimosse, ma la mia benevolenza non se ne andrà da te, né la mia alleanza di pace sarà rimossa, dice il Signore che ha misericordia di te."},{"vNo":11,"txt":" O tu afflitta, sbattuta dalla tempesta e sconsolata! Ecco, io incastonerò le tue pietre con bei colori e porrò le tue fondamenta con zaffiri."},{"vNo":12,"txt":" Farò d'agata le tue finestre, le tue porte di carbonchi, e tutti i tuoi recinti di pietre preziose."},{"vNo":13,"txt":" E tutti i tuoi figlioli saranno istruiti dal Signore; e grande sarà la pace dei tuoi figlioli."},{"vNo":14,"txt":" Tu sarai resa stabile in rettitudine; sarai lungi dall'oppressione, poiché non temerai, e dal terrore, poiché non ti verrà vicino."},{"vNo":15,"txt":" Ecco, si raduneranno certo contro di te, ma senza di me; chiunque si radunerà contro di te, cadrà per il tuo bene."},{"vNo":16,"txt":" Ecco, io ho creato il fabbro che arieggia i carboni nel fuoco e che produce uno strumento per il suo lavoro; e ho creato il devastatore per distruggere."},{"vNo":17,"txt":" Nessun'arma fabbricata contro di te avrà successo; e ogni lingua che ti insulterà in giudizio, tu la condannerai. Questa è l'eredità dei servi del Signore, e la loro rettitudine proviene da me, dice il Signore."}]}