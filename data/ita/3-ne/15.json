{"heading":"Gesù annuncia che la legge di Mosè è adempiuta in lui — I Nefiti sono le altre pecore di cui ha parlato a Gerusalemme — A causa dell'iniquità il popolo del Signore a Gerusalemme non sa delle pecore disperse d'Israele.  Circa 34 d.C.","prevAbbr":"3-ne","nextAbbr":"3-ne","prevNo":14,"nextNo":16,"chapterTitle":"3 Nefi 15","prevTitle":"3 Nefi 14","nextTitle":"3 Nefi 16","verses":[{"vNo":1,"txt":" Ed ora avvenne che quando Gesù ebbe terminato queste parole, gettò il suo sguardo sulla moltitudine tutt'attorno, e disse loro: Ecco, avete udito ciò che ho insegnato prima di salire al Padre mio; perciò chiunque si ricorda queste mie parole e le fa, io lo risusciterò all'ultimo giorno."},{"vNo":2,"txt":" E avvenne che quando Gesù ebbe detto queste parole, si avvide che ve n'erano alcuni fra loro che si meravigliavano e si domandavano che cosa volesse dire in merito alla legge di Mosè, poiché non comprendevano il detto che le cose antiche erano passate e che ogni cosa era divenuta nuova."},{"vNo":3,"txt":" Ed egli disse loro: Non vi meravigliate perché vi ho detto che le cose antiche sono passate, e che ogni cosa è diventata nuova."},{"vNo":4,"txt":" Ecco, io vi dico che la legge che fu data a Mosè è adempiuta."},{"vNo":5,"txt":" Ecco, sono io che ho dato la legge, e sono io che feci alleanza con il mio popolo, Israele; perciò la legge è adempiuta in me, poiché sono venuto per adempiere la legge; perciò essa è finita."},{"vNo":6,"txt":" Ecco, io non abolisco i profeti, poiché tutti quelli che non si sono adempiuti in me, in verità vi dico che saranno tutti adempiuti."},{"vNo":7,"txt":" E perché vi dissi che le cose antiche sono passate, non abolisco ciò che è stato detto in merito alle cose che sono a venire."},{"vNo":8,"txt":" Poiché ecco, l'alleanza che ho fatto con il mio popolo non è tutta adempiuta; ma la legge che fu data a Mosè ha fine in me."},{"vNo":9,"txt":" Ecco, io sono la legge, e la luce. Guardate a me, perseverate fino alla fine, e vivrete; poiché a colui che persevera fino alla fine io darò la vita eterna."},{"vNo":10,"txt":" Ecco, io vi ho dato i comandamenti; obbedite dunque ai miei comandamenti. E questa è la legge e i profeti, poiché in verità essi resero testimonianza di me."},{"vNo":11,"txt":" Ed ora avvenne che quando Gesù ebbe pronunciato queste parole, disse a quei dodici che aveva scelto:"},{"vNo":12,"txt":" Voi siete i miei discepoli, e siete una luce per questo popolo, che è un rimanente del casato di Giuseppe."},{"vNo":13,"txt":" Ed ecco, questa è la terra della vostra eredità; e il Padre ve l'ha data."},{"vNo":14,"txt":" E il Padre non mi ha mai dato il comandamento di dirlo ai vostri fratelli a Gerusalemme."},{"vNo":15,"txt":" Né il Padre mi ha mai dato il comandamento di dire loro delle altre tribù del casato d'Israele, che il Padre ha condotto fuori dal paese."},{"vNo":16,"txt":" Questo il Padre mi ha comandato di dire loro:"},{"vNo":17,"txt":" Che ho altre pecore, che non sono di questo ovile; esse pure devo condurre, ed esse udranno la mia voce; e vi sarà un solo gregge ed un solo pastore."},{"vNo":18,"txt":" Ed ora, a causa della loro ostinazione e della loro incredulità, essi non compresero la mia parola; perciò mi fu comandato dal Padre di non dire loro null'altro in merito a ciò."},{"vNo":19,"txt":" Ma in verità io vi dico che il Padre mi ha comandato, e ve lo dico, che voi siete stati separati da loro a causa della loro iniquità; è dunque a causa della loro iniquità ch'essi non sanno nulla di voi."},{"vNo":20,"txt":" E in verità io vi dico di nuovo che le altre tribù il Padre le ha separate da loro; ed è a causa della loro iniquità ch'essi non sanno nulla di loro."},{"vNo":21,"txt":" E in verità io vi dico che voi siete coloro di cui ho detto: Ho altre pecore che non sono di questo ovile; esse pure devo condurre, ed esse udranno la mia voce; e vi sarà un sol gregge e un solo pastore."},{"vNo":22,"txt":" Ed essi non mi compresero, poiché hanno supposto che fossero i Gentili; poiché non compresero che i Gentili sarebbero stati convertiti mediante la loro predicazione."},{"vNo":23,"txt":" E non mi compresero quando dissi che essi avrebbero udito la mia voce; e non mi capirono quando dissi che i Gentili non avrebbero mai udito la mia voce — e che non mi sarei manifestato loro che per mezzo dello Spirito Santo."},{"vNo":24,"txt":" Ma ecco, voi avete udito sia la mia voce e mi avete anche visto; e voi siete le mie pecore, e siete annoverati fra coloro che il Padre mi ha dato."}]}