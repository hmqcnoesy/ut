{"heading":"Efraim e Siria muovono guerra a Giuda — Cristo nascerà da una vergine — Confrontare con Isaia 7.  Circa 559–545 a.C.","prevAbbr":"2-ne","nextAbbr":"2-ne","prevNo":16,"nextNo":18,"chapterTitle":"2 Nefi 17","prevTitle":"2 Nefi 16","nextTitle":"2 Nefi 18","verses":[{"vNo":1,"txt":"\r\n       E avvenne ai giorni di Achaz, figlio di Jotham, figlio d'Uzzia, re di Giuda, che Rezin, re di Siria, e Pekah, figlio di Remalia, re d'Israele, salirono verso Gerusalemme per farle guerra, ma non poterono espugnarla."},{"vNo":2,"txt":" E venne avvisato il casato di Davide dicendo: La Siria si è alleata con Efraim. E il suo cuore fu scosso e quello del suo popolo, come gli alberi del bosco furono scossi dal vento."},{"vNo":3,"txt":" Disse allora il Signore ad Isaia: Esci ora incontro ad Achaz, tu e tuo figlio Shear-Jashub, all'estremità dell'acquedotto della piscina alta, sulla strada del campo del gualchieraio."},{"vNo":4,"txt":" E digli: Fa' attenzione e sta tranquillo; non temere, e non si abbatta il tuo cuore per questi due avanzi di tizzoni fumanti, per l'ira feroce di Rezin e della Siria, e del figlio di Remalia."},{"vNo":5,"txt":" Perché la Siria, Efraim, e il figlio di Remalia, hanno cospirato contro di te, dicendo:"},{"vNo":6,"txt":" Saliamo contro Giuda e opprimiamola, e facciamovi una breccia per noi, e mettiamo un re in mezzo ad essa, sì, il figlio di Tabeal."},{"vNo":7,"txt":" Così dice il Signore Iddio: Ciò non si reggerà in piedi e neppure avverrà."},{"vNo":8,"txt":" Poiché Damasco è il capo della Siria e Rezin il capo di Damasco; e entro sessanta e cinque anni Efraim sarà spezzato, cosicché non sia più un popolo."},{"vNo":9,"txt":" E il capo di Efraim è Samaria, e il capo di Samaria è il figlio di Remalia. E se voi non avrete fede, certamente non sussisterete."},{"vNo":10,"txt":" Inoltre il Signore parlò nuovamente ad Achaz, dicendo:"},{"vNo":11,"txt":" Chiedi un segno al Signore tuo Dio; chiedilo nelle profondità, o nei luoghi eccelsi."},{"vNo":12,"txt":" Ma Achaz rispose: Non chiederò, e non tenterò il Signore."},{"vNo":13,"txt":" Ed egli disse: Udite ora, o casato di Davide; è poca cosa per voi stancare gli uomini, che volete pure stancare il mio Dio?"},{"vNo":14,"txt":" Il Signore stesso vi darà dunque un segno — ecco, una vergine concepirà, e partorirà un figlio e gli darà nome Emmanuele."},{"vNo":15,"txt":" Mangerà burro e miele, per poter sapere rifiutare il male e scegliere il bene."},{"vNo":16,"txt":" Poiché prima che il fanciullo sappia rifiutare il male e scegliere il bene, il paese che hai in orrore sarà abbandonato da entrambi i suoi re."},{"vNo":17,"txt":" Il Signore farà venire su di te e sul tuo popolo e sulla casa di tuo padre, giorni quali non ve ne sono stati dal giorno in cui Efraim si separò da Giuda, il re d'Assiria."},{"vNo":18,"txt":" E avverrà in quel giorno che il Signore fischierà alla mosca che è nella parte estrema dell'Egitto e all'ape che è nel paese di Assiria."},{"vNo":19,"txt":" Ed esse verranno e si poseranno tutte nelle valli desolate e nelle fessure delle roccie, e su tutte le spine e su tutti i cespugli."},{"vNo":20,"txt":" In quello stesso giorno il Signore raderà con un rasoio preso a nolo, tramite quelli al di là del fiume, e tramite il re d'Assiria, il capo e i peli dei piedi; e ne consumerà anche la barba."},{"vNo":21,"txt":" E avverrà in quel giorno che un uomo nutrirà una giovane mucca e due pecore."},{"vNo":22,"txt":" E avverrà che per l'abbondanza del latte ch'esse daranno, egli si nutrirà di burro; poiché chiunque sarà rimasto nel paese mangerà burro e miele."},{"vNo":23,"txt":" E avverrà in quel giorno che ogni luogo ove erano mille viti per mille pezzi d'argento, sarà per i rovi e le spine."},{"vNo":24,"txt":" Gli uomini vi verranno con frecce e con archi, perché tutto il paese non sarà che rovi e spine."},{"vNo":25,"txt":" E su tutti i colli che saranno dissodati con la zappa, non vi verrà il timore dei rovi e delle spine; ma serviranno per mandarvi i buoi e per farvi passare il bestiame piccolo."}]}