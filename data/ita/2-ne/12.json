{"heading":"Isaia vede il tempio degli ultimi giorni, il raduno d'Israele, il giudizio e la pace millenari — I superbi e i malvagi saranno umiliati alla Seconda Venuta — Confrontare con Isaia 2.  Circa 559–545 a.C.","prevAbbr":"2-ne","nextAbbr":"2-ne","prevNo":11,"nextNo":13,"chapterTitle":"2 Nefi 12","prevTitle":"2 Nefi 11","nextTitle":"2 Nefi 13","verses":[{"vNo":1,"txt":" Parola che Isaia, figlio di Amots, vide riguardo a Giuda e a Gerusalemme:"},{"vNo":2,"txt":" E avverrà, negli ultimi giorni, quando il monte della casa del Signore sarà stabilito sulla vetta dei monti, e sarà elevato al di sopra dei colli; e tutte le nazioni affluiranno ad esso."},{"vNo":3,"txt":" E molti popoli andranno, e diranno: Venite, saliamo al monte del Signore, alla casa del Dio di Giacobbe; egli ci istruirà sulle sue vie, e noi cammineremo sui suoi sentieri; poiché da Sion uscirà la legge, e da Gerusalemme la parola del Signore."},{"vNo":4,"txt":" Ed egli giudicherà tra le nazioni e rimprovererà molti popoli; ed essi forgeranno le loro spade in vomeri d'aratro, e le loro lance in roncole — nazione non alzerà più la spada contro nazione, né impareranno più la guerra."},{"vNo":5,"txt":" O casato di Giacobbe, venite e camminiamo nella luce del Signore; sì, venite, poiché vi siete tutti sviati, ciascuno per i suoi malvagi cammini."},{"vNo":6,"txt":" Perciò tu, o Signore, hai abbandonato il tuo popolo, il casato di Giacobbe, perché son pieni di pratiche orientali, danno ascolto agli indovini come i Filistei, e trovano piacere con i figli degli stranieri."},{"vNo":7,"txt":" Il loro paese è anche pieno d'argento e d'oro, e non c'è fine ai loro tesori; il loro paese è anche pieno di cavalli, e non c'è fine ai loro carri."},{"vNo":8,"txt":" Il loro paese è anche pieno d'idoli; essi adorano l'opera delle loro mani, ciò che le loro dita hanno fatto."},{"vNo":9,"txt":" E il meschino non si prostra, e il grande non si umilia; dunque non lo perdonare."},{"vNo":10,"txt":" O voi malvagi, entrate nella roccia e nascondetevi nella polvere, poiché il timore del Signore e la gloria della sua maestà vi colpiranno."},{"vNo":11,"txt":" E avverrà che lo sguardo altero dell'uomo sarà umiliato, e la superbia degli uomini sarà prostrata, e solo il Signore verrà esaltato in quel giorno."},{"vNo":12,"txt":" Poiché il giorno del Signore degli eserciti viene presto su tutte le nazioni, sì, su ognuna; sì, sull'orgoglioso e l'altero, e su chiunque è arrogante; e sarà abbassato."},{"vNo":13,"txt":" Sì, e il giorno del Signore verrà su tutti i cedri del Libano, perché sono alti e arroganti; e su tutte le querce di Basan."},{"vNo":14,"txt":" E su tutti gli alti monti, e su tutti i colli, e su tutte le nazioni che sono arroganti, e su ogni popolo."},{"vNo":15,"txt":" E su ogni alta torre, e su ogni muro fortificato;"},{"vNo":16,"txt":" E su tutte le navi del mare, e su tutte le navi di Tarsis, e su tutte le scene piacevoli."},{"vNo":17,"txt":" E l'alterigia dell'uomo sarà prostrata, e la superbia degli uomini sarà abbattuta; e solo il Signore verrà esaltato in quel giorno."},{"vNo":18,"txt":" Ed egli abolirà del tutto gli idoli."},{"vNo":19,"txt":" Ed essi andranno nelle grotte delle roccie, e nelle caverne della terra, poiché il timore del Signore verrà su di loro e la gloria della sua maestà li colpirà, quando egli si leverà per scuotere terribilmente la terra."},{"vNo":20,"txt":" In quel giorno l'uomo getterà alle talpe e ai pipistrelli i suoi idoli d'argento e i suoi idoli d'oro, che si era fatto per adorarli;"},{"vNo":21,"txt":" Per entrare nelle fessure della roccia, e tra le creste delle rupi, poiché il timore del Signore verrà su di loro e la maestà della sua gloria li colpirà, quando egli si leverà per scuotere terribilmente la terra."},{"vNo":22,"txt":" Cessate di confidare nell'uomo, il cui alito è nelle sue narici; poiché qual conto se ne può fare?"}]}