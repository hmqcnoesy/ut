{"heading":"Molte false chiese saranno edificate negli ultimi giorni — Esse insegneranno dottrine false, vane e assurde — L'apostasia abbonderà a causa dei falsi insegnanti — Il diavolo imperverserà nel cuore degli uomini — Egli insegnerà ogni sorta di false dottrine.  Circa 559–545 a.C.","prevAbbr":"2-ne","nextAbbr":"2-ne","prevNo":27,"nextNo":29,"chapterTitle":"2 Nefi 28","prevTitle":"2 Nefi 27","nextTitle":"2 Nefi 29","verses":[{"vNo":1,"txt":"\r\n       Ed ora ecco, fratelli miei, vi ho parlato secondo che lo Spirito mi ha spinto: pertanto so che ciò deve certamente avvenire."},{"vNo":2,"txt":" E le cose che saranno trascritte dal libro saranno di gran valore per i figlioli degli uomini, e specialmente per la nostra posterità, che è un residuo del casato d'Israele."},{"vNo":3,"txt":" Poiché avverrà in quel giorno che le chiese che saranno edificate, e non per il Signore, quando una dirà all'altra: Ecco, io, io sono del Signore; e le altre diranno: Io, io sono del Signore; e così dirà ognuno di coloro che hanno edificato delle chiese, e non per il Signore —"},{"vNo":4,"txt":" Ed esse contenderanno le une con le altre; e i loro sacerdoti contenderanno gli uni con gli altri, e insegneranno con il loro sapere, e negheranno lo Spirito Santo che dà potere d'esprimersi."},{"vNo":5,"txt":" Essi negano la potenza di Dio, il Santo d'Israele; e dicono al popolo: Date ascolto a noi e udite i nostri precetti; poiché, ecco, non vi è Dio oggi, poiché il Signore e Redentore ha compiuto la sua opera, e ha dato il suo potere agli uomini;"},{"vNo":6,"txt":" Ecco, date ascolto ai miei precetti; se diranno che un miracolo è stato operato dalla mano del Signore, non credetelo; poiché oggi egli non è un Dio di miracoli; ha compiuto la sua opera."},{"vNo":7,"txt":" Sì, e ce ne saranno molti che diranno: Mangiate, bevete e siate allegri, poiché domani morremo; e tutto andrà bene per noi."},{"vNo":8,"txt":" E ce ne saranno anche molti che diranno: Mangiate, bevete e siate allegri; nondimeno temete Dio — egli giustificherà chi commette un piccolo peccato; sì, mentite un poco, approfittate di qualcuno a causa delle sue parole, escogitate inganni per il vostro prossimo; non vi è alcun male in ciò; e fate tutte queste cose poiché domani morremo; e se accadrà che saremo colpevoli, Dio ci colpirà con alcune sferzate, e alla fine saremo salvati nel regno di Dio."},{"vNo":9,"txt":" Sì, e ce ne saranno molti che insegneranno in questo modo dottrine false, vane e folli, e saranno boriosi nel cuore, e cercheranno di nascondere profondamente i loro piani al Signore; e le loro opere saranno nel buio."},{"vNo":10,"txt":" E il sangue dei santi griderà dalla terra contro di loro."},{"vNo":11,"txt":" Sì, sono usciti tutti dal cammino; sono diventati corrotti."},{"vNo":12,"txt":" A causa dell'orgoglio, e a causa dei falsi insegnanti e delle false dottrine, le loro chiese sono diventate corrotte, le loro chiese si sono fatte arroganti; sono boriosi a causa dell'orgoglio."},{"vNo":13,"txt":" Derubano i poveri a causa dei loro bei santuari; derubano i poveri a causa delle loro belle vesti; e perseguitano i miti e i poveri di cuore, perché sono gonfi d'orgoglio."},{"vNo":14,"txt":" Vanno col collo rigido e la testa alta; sì, e a causa dell'orgoglio e della malvagità, e delle abominazioni e delle prostituzioni, si sono tutti sviati, salvo pochi, che sono gli umili seguaci di Cristo; nondimeno questi sono condotti in modo che, in molti casi, errano perché sono istruiti mediante precetti umani."},{"vNo":15,"txt":" Oh, i saggi, e i dotti, e i ricchi, che sono gonfi nell'orgoglio del loro cuore; e tutti coloro che predicano false dottrine, tutti coloro che commettono prostituzioni e pervertono il retto cammino del Signore; guai, guai, guai a loro, dice il Signore Iddio Onnipotente, poiché saranno cacciati giù in inferno!"},{"vNo":16,"txt":" Guai a coloro che respingono il giusto per un nonnulla e che vituperano ciò che è buono e dicono che non ha alcun valore! Poiché verrà il giorno in cui il Signore Iddio punirà prontamente gli abitanti della terra; e in quel giorno in cui saranno pienamente maturi nell'iniquità essi periranno."},{"vNo":17,"txt":" Ma ecco, se gli abitanti della terra si pentiranno della loro malvagità e delle loro abominazioni, non saranno distrutti, dice il Signore degli eserciti."},{"vNo":18,"txt":" Ma ecco, quella chiesa grande e abominevole, la prostituta di tutta la terra, dovrà crollare a terra, e la sua caduta dovrà essere grande."},{"vNo":19,"txt":" Poiché il regno del diavolo dovrà tremare, e coloro che gli appartengono dovranno necessariamente essere spronati al pentimento, altrimenti il diavolo li afferrerà con le sue catene eterne ed essi saranno aizzati all'ira, e periranno;"},{"vNo":20,"txt":" Poiché ecco, in quel giorno egli imperverserà nei cuori dei figlioli degli uomini e li aizzerà all'ira contro ciò che è buono."},{"vNo":21,"txt":" E altri ne pacificherà, cullandoli in una sicurezza carnale, cosicché diranno: Tutto è bene in Sion; sì, Sion prospera, tutto va bene — e così il diavolo inganna la loro anima e li conduce via con cura giù in inferno."},{"vNo":22,"txt":" Ed ecco, altri ne lusinga, e dice loro che l'inferno non esiste; e dice loro: Io non sono il diavolo, poiché non ve n'è alcuno — e così egli sussurra alle loro orecchie, finché li afferra con le sue terribili catene, dalle quali non c'è liberazione."},{"vNo":23,"txt":" Sì, essi sono afferrati dalla morte e dall'inferno; e la morte, l'inferno, il diavolo e tutti quelli che sono stati da essi catturati dovranno stare dinanzi al trono di Dio, ed essere giudicati secondo le loro opere; di là dovranno andare nel luogo preparato per loro, sì, un lago di fuoco e di zolfo, che è tormento infinito."},{"vNo":24,"txt":" Perciò guai a colui che è tranquillo in Sion!"},{"vNo":25,"txt":" Guai a colui che grida: Tutto va bene!"},{"vNo":26,"txt":" Sì, guai a colui che dà ascolto ai precetti degli uomini e nega il potere di Dio e il dono dello Spirito Santo."},{"vNo":27,"txt":" Sì, guai a colui che dice: Abbiamo ricevuto, e non abbiamo bisogno di altro!"},{"vNo":28,"txt":" E infine, guai a tutti coloro che tremano e sono adirati a causa della verità di Dio! Poiché ecco, colui che è edificato sulla roccia la riceve con contentezza; e colui che è edificato su fondamenta sabbiose trema, per timore di cadere."},{"vNo":29,"txt":" Guai a colui che dirà: Abbiamo ricevuto la parola di Dio, e non abbiamo bisogno di altre parole di Dio, poiché ne abbiamo a sufficienza!"},{"vNo":30,"txt":" Poiché ecco, così dice il Signore Iddio: Io darò ai figlioli degli uomini linea su linea, precetto su precetto, qui un poco e là un poco; e beati sono coloro che danno ascolto ai miei precetti e porgono orecchio ai miei consigli, poiché impareranno la saggezza; poiché a colui che riceve io darò ancora, e a coloro che diranno: Abbiamo a sufficienza, ad essi sarà tolto anche quello che hanno."},{"vNo":31,"txt":" Maledetto è colui che ripone la sua fiducia nell'uomo, o fa della carne il suo braccio, o darà ascolto ai precetti degli uomini, a meno che i loro precetti siano dati mediante il potere dello Spirito Santo."},{"vNo":32,"txt":" Guai ai Gentili, dice il Signore Iddio degli eserciti! Poiché, nonostante ch'io protenda il mio braccio verso di loro di giorno in giorno, essi mi rinnegheranno; nondimeno io sarò misericordioso verso di loro, dice il Signore Iddio, se si pentiranno e verranno a me; poiché il mio braccio è proteso per tutto il giorno, dice il Signore Iddio degli eserciti."}]}