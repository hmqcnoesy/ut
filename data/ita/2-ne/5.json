{"heading":"I Nefiti si separano dai Lamaniti, obbediscono alla legge di Mosè e costruiscono un tempio — A causa della loro incredulità i Lamaniti sono recisi dalla presenza del Signore, la loro pelle diventa scura e divengono un flagello per i Nefiti. Circa 588–559 a.C.","prevAbbr":"2-ne","prevNo":4,"nextAbbr":"2-ne","nextNo":6,"chapterTitle":"2 Nefi 5","verses":[{"vNo":"1 ","txt":"Ecco avvenne che io, Nefi, gridai molto al Signore mio Dio, a causa dell'ira dei miei fratelli."},{"vNo":"2 ","txt":"Ma ecco, la loro ira aumentò contro di me, tanto che cercarono di togliermi la vita."},{"vNo":"3 ","txt":"Sì, essi mormorarono contro di me, dicendo: Il nostro fratello minore pensa di governare su di noi; e noi abbiamo avuto molte prove per causa sua; pertanto ora uccidiamolo, per non essere più afflitti a causa delle sue parole. Poiché ecco, noi non vogliamo averlo come nostro governatore; poiché spetta a noi, che siamo i fratelli maggiori, governare questo popolo."},{"vNo":"4 ","txt":"Ora io non scrivo su queste tavole tutte le parole che essi mormorarono contro di me. Ma mi basta dire ch'essi cercarono di togliermi la vita."},{"vNo":"5 ","txt":"E avvenne che il Signore mi avvertì che io, Nefi, mi allontanassi da loro e fuggissi nel deserto, con tutti coloro che avessero voluto venire con me."},{"vNo":"6 ","txt":"Pertanto, avvenne che io, Nefi, presi la mia famiglia, e anche Zoram e la sua famiglia e Sam, mio fratello maggiore e la sua famiglia, e Giacobbe e Giuseppe, miei fratelli minori, e anche le mie sorelle e tutti coloro che vollero venire con me. E tutti coloro che vollero venire con me erano coloro che credevano nei suggerimenti e nelle rivelazioni di Dio; pertanto essi dettero ascolto alle mie parole."},{"vNo":"7 ","txt":"E prendemmo le nostre tende e tutto ciò che ci fu possibile, e viaggiammo nel deserto per lo spazio di molti giorni. E dopo aver viaggiato per lo spazio di molti giorni piantammo le nostre tende."},{"vNo":"8 ","txt":"E il mio popolo volle che dessimo a quel luogo il nome Nefi; pertanto lo chiamammo Nefi."},{"vNo":"9 ","txt":"E tutti coloro che erano con me presero la decisione di chiamarsi popolo di Nefi."},{"vNo":"10 ","txt":"E noi eravamo osservanti nell'obbedire ai giudizi e agli statuti e ai comandamenti del Signore in ogni cosa, secondo la legge di Mosè."},{"vNo":"11 ","txt":"E il Signore era con noi; e prosperammo grandemente poiché piantavamo dei semi e raccoglievamo di ritorno in abbondanza. E cominciammo ad allevare greggi e armenti e animali di ogni specie."},{"vNo":"12 ","txt":"E io, Nefi, avevo portato anche gli annali che erano incisi sulle tavole di bronzo, e anche la sfera o bussola che fu preparata per mio padre dalla mano del Signore, secondo ciò che è scritto."},{"vNo":"13 ","txt":"E avvenne che cominciammo a prosperare grandemente e a moltiplicarci nel paese."},{"vNo":"14 ","txt":"E io, Nefi, presi la spada di Labano e sul suo modello fabbricai molte spade, per timore che in qualche modo il popolo che era ora chiamato Lamaniti piombasse su di noi e ci distruggesse; poiché conoscevo il loro odio verso di me e i miei figlioli e coloro che erano chiamati il mio popolo."},{"vNo":"15 ","txt":"E io insegnai al mio popolo a edificare costruzioni, e a lavorare con ogni specie di legno, di ferro, di rame, di bronzo, di acciaio, di oro, di argento e di metalli preziosi che si trovavano in grande abbondanza."},{"vNo":"16 ","txt":"E io, Nefi, edificai un tempio, e lo costruii secondo il modello del tempio di Salomone, salvo che non era edificato con così tante cose preziose; poiché non erano reperibili nel paese, pertanto non poteva essere edificato come il tempio di Salomone. Ma il tipo di costruzione era simile a quello del tempio di Salomone, ed era di fattura estremamente accurata."},{"vNo":"17 ","txt":"E avvenne che io, Nefi, feci sì che il mio popolo fosse industrioso e lavorasse con le sue mani."},{"vNo":"18 ","txt":"E avvenne che essi vollero che io fossi loro re. Ma io, Nefi, desideravo che non avessero alcun re; nondimeno feci per loro quanto era in mio potere."},{"vNo":"19 ","txt":"Ed ecco, le parole del Signore furono adempiute per i miei fratelli, quelle che egli aveva detto a loro riguardo, che io sarei stato loro governatore e loro insegnante. Pertanto ero stato loro governatore e loro insegnante, secondo i comandamenti del Signore, fino al tempo in cui essi cercarono di togliermi la vita."},{"vNo":"20 ","txt":"Pertanto fu adempiuta la parola che il Signore mi rivolse dicendo che: Inquantoché non daranno ascolto alle tue parole, saranno recisi dalla presenza del Signore. Ed ecco, essi furono recisi dalla sua presenza."},{"vNo":"21 ","txt":"Ed egli fece venir su di loro la maledizione, sì, proprio una grave maledizione, a causa della loro iniquità. Poiché ecco, essi avevano indurito il loro cuore contro di lui, cosicché era diventato come pietra; pertanto, siccome erano bianchi e bellissimi e ben fatti, affinché non potessero essere motivo di seduzione per il mio popolo, il Signore Iddio fece venir su di loro una pelle scura."},{"vNo":"22 ","txt":"E così dice il Signore Iddio: Io farò in modo che essi siano ripugnanti per il tuo popolo, a meno che non si pentano delle loro iniquità."},{"vNo":"23 ","txt":"E maledetta sarà la posterità di colui che si mescolerà alla loro posterità; poiché essi saranno maledetti proprio con la stessa maledizione. Il Signore lo disse e fu fatto."},{"vNo":"24 ","txt":"E a causa della maledizione che era su di loro, essi diventarono un popolo indolente, pieno di cattiveria e di astuzia, e cacciavano nel deserto le bestie da preda."},{"vNo":"25 ","txt":"E il Signore Iddio mi disse: Essi saranno un flagello per la tua posterità, per spronarli a ricordarsi di me; e inquantoché essi non si ricorderanno di me e non daranno ascolto alle mie parole, essi li flagelleranno, fin'anche alla distruzione."},{"vNo":"26 ","txt":"E avvenne che io, Nefi, consacrai Giacobbe e Giuseppe affinché fossero sacerdoti e insegnanti nella terra del mio popolo."},{"vNo":"27 ","txt":"E avvenne che vivemmo in maniera felice."},{"vNo":"28 ","txt":"E trent'anni erano trascorsi dal tempo in cui avevamo lasciato Gerusalemme."},{"vNo":"29 ","txt":"E io, Nefi, avevo tenuto sino a questo punto gli annali del mio popolo sulle tavole, che io avevo fatto."},{"vNo":"30 ","txt":"E avvenne che il Signore Iddio mi disse: Fa' delle altre tavole; e incidi su di esse molte cose che sono buone ai miei occhi, per il profitto del tuo popolo."},{"vNo":"31 ","txt":"Pertanto io, Nefi, per esser obbediente ai comandamenti del Signore, andai e feci queste tavole, sulle quali ho inciso queste cose."},{"vNo":"32 ","txt":"E ho inciso ciò che è piacevole a Dio. E se il mio popolo si compiace delle cose di Dio, si compiacerà delle mie incisioni che sono su queste tavole."},{"vNo":"33 ","txt":"E se il mio popolo desidera conoscere le parti più particolareggiate della storia del mio popolo, deve cercare nelle mie altre tavole."},{"vNo":"34 ","txt":"E mi basta dire che quarant'anni erano trascorsi, e avevamo già avuto guerre e contese con i nostri fratelli."}]}