{"heading":"Giuda e Gerusalemme saranno punite per la loro disobbedienza — Il Signore chiama in giudizio e giudica il suo popolo — Le figlie di Sion sono maledette e tormentate per la loro mondanità — Confrontare con Isaia 3. Circa 559–545 a.C.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2 Nefi 13","verses":[{"vNo":"1 ","txt":"Poiché ecco, il Signore, il Signore degli eserciti toglie a Gerusalemme e a Giuda la risorsa e il sostegno, ogni sostegno di pane e ogni risorsa d'acqua."},{"vNo":"2 ","txt":"Il potente e il guerriero, il giudice e il profeta, il savio e il vecchio;"},{"vNo":"3 ","txt":"Il capitano di cinquanta e il notabile, il consigliere, l'abile artefice e l'eloquente oratore."},{"vNo":"4 ","txt":"E darò loro dei fanciulli per essere loro principi, e dei bimbi governeranno su di loro."},{"vNo":"5 ","txt":"E il popolo sarà oppresso, ognuno da un altro, e ognuno dal suo prossimo; il fanciullo si comporterà orgogliosamente contro il vecchio e il vile contro l'onorevole."},{"vNo":"6 ","txt":"Quando un uomo prenderà suo fratello dalla casa di suo padre, e gli dirà: Tu hai da vestire, sii tu nostro governatore, e non lasciare che venga questa rovina sotto le tue mani —"},{"vNo":"7 ","txt":"In quel giorno egli giurerà, dicendo: Io non sarò un guaritore; poiché in casa mia non v'è pane né vestito; non fatemi governatore del popolo."},{"vNo":"8 ","txt":"Poiché Gerusalemme è in rovina e Giuda è caduta, perché la loro lingua e i loro atti sono stati contro il Signore, per provocare lo sguardo della sua gloria."},{"vNo":"9 ","txt":"L'aspetto del loro volto testimonia contro di loro, e dichiara che i loro peccati sono proprio come quelli di Sodoma, e non li possono nascondere. Guai alla loro anima, perché si sono ricompensati con il male da se stessi!"},{"vNo":"10 ","txt":"Dite ai giusti che tutto va bene per loro; poiché mangeranno il frutto dei loro atti."},{"vNo":"11 ","txt":"Guai ai malvagi, poiché periranno; poiché la ricompensa delle loro mani sarà su di loro!"},{"vNo":"12 ","txt":"E il mio popolo, dei fanciulli sono i suoi oppressori, e delle donne governano su di esso. O mio popolo, coloro che ti guidano ti fanno errare e distruggono la via dei tuoi sentieri."},{"vNo":"13 ","txt":"Il Signore si alza per chiamare in giudizio e sta in piè per giudicare il popolo."},{"vNo":"14 ","txt":"Il Signore entrerà in giudizio con i vecchi del suo popolo e con i suoi principi; poiché voi avete divorato la vigna e le spoglie del povero nelle vostre case."},{"vNo":"15 ","txt":"Che cosa avete in mente? Voi fate a pezzi il mio popolo e stritolate la faccia dei poveri, dice il Signore Dio degli eserciti."},{"vNo":"16 ","txt":"E inoltre dice il Signore: Poiché le figlie di Sion sono superbe, e camminano con collo ritto e occhi provocanti, e vanno camminando a piccoli passi, e facendo un tintinnio con i piedi —"},{"vNo":"17 ","txt":"Perciò il Signore colpirà di scabbia il sommo del capo delle figlie di Sion, il Signore metterà a nudo le loro parti nascoste."},{"vNo":"18 ","txt":"In quel giorno il Signore toglierà via l'eleganza dei loro ornamenti tintinnanti, e le retine nei capelli, e i diademi tondi a mezzaluna;"},{"vNo":"19 ","txt":"Le catenelle, i braccialetti e i veli;"},{"vNo":"20 ","txt":"I copricapi, gli ornamenti delle gambe, i turbanti, le scatolette di profumo, gli orecchini;"},{"vNo":"21 ","txt":"Gli anelli e i monili per il naso;"},{"vNo":"22 ","txt":"Le vesti lussuose, i mantelli, gli scialli, le mollette da ricci;"},{"vNo":"23 ","txt":"Gli specchi, la biancheria fine, i cappucci e i veli."},{"vNo":"24 ","txt":"E avverrà che invece di profumo, vi sarà fetore; e invece di cintura, una corda; e invece di belle acconciature, calvizie; e invece di fasce, un cinto di sacco; bruciature invece di bellezza."},{"vNo":"25 ","txt":"I tuoi uomini cadranno per la spada e i tuoi potenti in guerra."},{"vNo":"26 ","txt":"E le sue porte si lamenteranno e faranno cordoglio; ed essa sarà desolata e siederà per terra."}]}