{"heading":"La distruzione dell'Assiria è un simbolo della distruzione dei malvagi alla Seconda Venuta — Pochi saranno lasciati dopo che il Signore sarà tornato — Il resto di Giacobbe tornerà in quel giorno — Confrontare con Isaia 10. Circa 559–545 a.C.","prevAbbr":"2-ne","prevNo":19,"nextAbbr":"2-ne","nextNo":21,"chapterTitle":"2 Nefi 20","verses":[{"vNo":"1 ","txt":"Guai a coloro che emanano decreti ingiusti, e che scrivono le angherie ch'essi hanno prescritte;"},{"vNo":"2 ","txt":"Per allontanare i bisognosi dal giudizio, e per privare del loro diritto i poveri del mio popolo, per far delle vedove la loro preda e per poter derubare gli orfani!"},{"vNo":"3 ","txt":"E che farete nel giorno del castigo, e nella desolazione che verrà da lontano? A chi fuggirete per chiedere aiuto? E dove lascerete la vostra gloria?"},{"vNo":"4 ","txt":"Senza di me si prostreranno sotto i prigionieri, e cadranno sotto gli uccisi. Con tutto ciò la sua ira non si è distolta, ma la sua mano è ancora stesa."},{"vNo":"5 ","txt":"O Assiro, verga della mia collera, e il bastone nella loro mano è la loro indignazione."},{"vNo":"6 ","txt":"Lo manderò contro una nazione ipocrita e lo incaricherò di far bottino contro il popolo della mia ira, e di saccheggiarlo e di calpestarlo come il fango della strada."},{"vNo":"7 ","txt":"Eppure non ha tale intenzione, né così pensa il suo cuore; ma ha in cuor suo di distruggere e sterminare non poche nazioni."},{"vNo":"8 ","txt":"Poiché dice: I miei principi non sono in tutto e per tutto dei re?"},{"vNo":"9 ","txt":"Non è Calno come Carkemish? Non è Hamath come Arpad? E non è Samaria come Damasco?"},{"vNo":"10 ","txt":"Dacché la mia mano ha fondato i regni degli idoli, le cui immagini scolpite sorpassavano quelle di Gerusalemme e di Samaria,"},{"vNo":"11 ","txt":"Non potrò io, come ho fatto a Samaria e ai suoi idoli, far così a Gerusalemme e ai suoi idoli?"},{"vNo":"12 ","txt":"Pertanto avverrà che quando il Signore avrà compiuto l'intera sua opera sul Monte Sion e su Gerusalemme, io punirò il frutto del cuore baldanzoso del re d'Assiria, e la gloria dei suoi sguardi alteri."},{"vNo":"13 ","txt":"Poiché egli dice: Mediante la forza della mia mano e mediante la mia saggezza ho fatto questo; perché sono accorto, e ho spostato i confini del popolo, e ho rubato i loro tesori, e ho abbattuto gli abitanti come un valoroso."},{"vNo":"14 ","txt":"E la mia mano ha trovato le ricchezze dei popoli come in un nido; e come uno raccoglie delle uova abbandonate, io ho raccolto tutta la terra; e non vi fu alcuno che movesse le ali, aprisse il becco, o pigolasse."},{"vNo":"15 ","txt":"La scure si vanterà contro colui che se ne serve per tagliare? Si glorificherà la sega contro colui che l'adopera? Come se la verga si agitasse contro chi la solleva, o come se il bastone si alzasse quasi non fosse di legno!"},{"vNo":"16 ","txt":"Perciò il Signore, il Signore degli eserciti, manderà fra i suoi pingui la magrezza; e sotto la sua gloria egli accenderà una fiamma, come la fiamma di un fuoco."},{"vNo":"17 ","txt":"E la luce d'Israele servirà da fuoco, e il suo Santo da fiamma, e brucerà e divorerà i suoi rovi e i suoi spini in un sol giorno."},{"vNo":"18 ","txt":"E consumerà la gloria della sua foresta e del suo fertile campo, sia l'anima che il corpo, ed essi saranno come quando un portabandiera vien meno."},{"vNo":"19 ","txt":"E il resto degli alberi della sua foresta saranno così pochi, che un fanciullo potrebbe scriverne il numero."},{"vNo":"20 ","txt":"E avverrà in quel giorno che il residuo d'Israele e quelli del casato di Giacobbe che saranno scampati non si appoggeranno più di nuovo su colui che li aveva colpiti, ma si appoggeranno al Signore, il Santo d'Israele, in verità."},{"vNo":"21 ","txt":"Il rimanente ritornerà, sì, anche il residuo di Giacobbe, al Dio potente."},{"vNo":"22 ","txt":"Poiché sebbene il tuo popolo, Israele, sia come la sabbia del mare, tuttavia un residuo di esso tornerà; la consunzione decretata traboccherà di rettitudine."},{"vNo":"23 ","txt":"Poiché il Signore Iddio degli eserciti farà una consunzione, sì, decisa su tutto il paese."},{"vNo":"24 ","txt":"Perciò così dice il Signore Iddio degli eserciti: O popolo mio che dimori in Sion, non aver paura dell'Assiro; egli ti batterà con una verga e alzerà il suo bastone contro di te, come fece l'Egitto."},{"vNo":"25 ","txt":"Ancora un brevissimo tempo, e la mia indignazione cesserà, e la mia ira si volgerà alla loro distruzione."},{"vNo":"26 ","txt":"E il Signore degli eserciti gli aizzerà contro un flagello, simile alla strage di Madian alla roccia di Horeb; e come la sua verga fu sopra il mare, così egli l'alzerà, come fece all'Egitto."},{"vNo":"27 ","txt":"E avverrà in quel giorno che il suo fardello ti sarà tolto dalle spalle, e il suo giogo dal collo, e il giogo sarà distrutto a motivo dell'unzione."},{"vNo":"28 ","txt":"Egli è venuto ad Aiath, si è recato a Migron; ha riposto i suoi carri a Micmas."},{"vNo":"29 ","txt":"Hanno superato il passaggio; si sono accampati a Gheba; Ramath ha paura; Ghibea di Saul è fuggita."},{"vNo":"30 ","txt":"Alza la voce, o figlia di Gallim; fa' che sia udita a Lais, o povero Anathoth."},{"vNo":"31 ","txt":"Madmena è rimossa; gli abitanti di Ghebim si radunano per fuggire."},{"vNo":"32 ","txt":"Ma per quel giorno egli resterà a Nob; agiterà la mano contro il monte della figlia di Sion, il colle di Gerusalemme."},{"vNo":"33 ","txt":"Ecco, il Signore, il Signore degli eserciti troncherà i rami con terrore; e quelli di grande altezza saranno tagliati; e il superbo sarà umiliato."},{"vNo":"34 ","txt":"E taglierà il folto delle foreste col ferro, e il Libano cadrà per mano di un potente."}]}