{"heading":"Dei messaggeri trovano il giudice supremo morto al seggio del giudizio — Sono imprigionati e poi rilasciati — Per ispirazione Nefi identifica Seantum come l'omicida — Nefi è accettato da alcuni come profeta. Circa 23–21 a.C.","prevAbbr":"hel","prevNo":8,"nextAbbr":"hel","nextNo":10,"chapterTitle":"Helaman 9","verses":[{"vNo":"1 ","txt":"Ecco, ora avvenne che quando Nefi ebbe detto queste parole, certi uomini che erano tra loro corsero al seggio del giudizio; sì, ossia ve ne furono cinque che andarono, e si dissero fra loro, mentre andavano:"},{"vNo":"2 ","txt":"Ecco, ora sapremo con certezza se quest'uomo è un profeta e se Dio gli ha comandato di profetizzarci cose così straordinarie. Ecco, noi non lo crediamo; sì, non crediamo che sia un profeta; nondimeno, se ciò che ha detto riguardo al giudice supremo è vero, che è morto, allora crederemo che le altre parole che ha detto sono vere."},{"vNo":"3 ","txt":"E corsero con tutte le loro forze, ed entrarono al seggio del giudizio; ed ecco, il giudice supremo era caduto a terra, e giaceva nel suo sangue."},{"vNo":"4 ","txt":"Ed ora ecco, quando videro questo furono estremamente attoniti, tanto che caddero a terra; poiché non avevano creduto nelle parole che Nefi aveva detto riguardo al giudice supremo."},{"vNo":"5 ","txt":"Ma ora, quando videro, essi credettero, e li assalì il timore che tutti i giudizi di cui Nefi aveva parlato venissero sul popolo; perciò vacillarono e caddero a terra."},{"vNo":"6 ","txt":"Ora, quando il giudice fu ucciso — essendo stato pugnalato da suo fratello grazie a un travestimento, ed essendo egli fuggito — immediatamente i servitori corsero a dirlo al popolo, gridando all'omicidio."},{"vNo":"7 ","txt":"Ed ecco, il popolo si radunò nel luogo del seggio del giudizio; ed ecco, con loro stupore videro quei cinque uomini ch'erano caduti a terra."},{"vNo":"8 ","txt":"Ed ora, ecco, il popolo non sapeva nulla riguardo alla moltitudine che si era radunata presso il giardino di Nefi, perciò si dissero fra loro: Questi uomini sono quelli che hanno ucciso il giudice, e Dio li ha colpiti affinché non potessero sfuggirci."},{"vNo":"9 ","txt":"E avvenne che li afferrarono, li legarono e li gettarono in prigione. E fu mandato ovunque un proclama che il giudice era stato ucciso, e che gli omicidi erano stati presi e gettati in prigione."},{"vNo":"10 ","txt":"E avvenne che all'indomani il popolo si riunì per far cordoglio e per digiunare alla sepoltura del grande giudice supremo che era stato ucciso."},{"vNo":"11 ","txt":"E così anche quei giudici che erano stati presso il giardino di Nefi e che avevano udito le sue parole si radunarono anche per la sepoltura."},{"vNo":"12 ","txt":"E avvenne che si informarono tra il popolo, dicendo: Dove sono i cinque che furono mandati a informarsi se il giudice supremo era morto? Ed essi risposero, e dissero: Riguardo a questi cinque che dite di aver mandato, non sappiamo nulla; ma ve ne sono cinque che sono gli omicidi, che abbiamo gettato in prigione."},{"vNo":"13 ","txt":"E avvenne che i giudici chiesero che fossero loro portati; ed essi furono portati, ed ecco, erano i cinque che erano stati mandati; ed ecco, i giudici chiesero loro di sapere riguardo alla questione, ed essi dissero loro tutto ciò che avevano fatto, dicendo:"},{"vNo":"14 ","txt":"Corremmo, e giungemmo al luogo del seggio del giudizio, e quando vedemmo tutte le cose proprio come Nefi aveva testimoniato, rimanemmo attoniti, tanto che cademmo a terra; e quando ci fummo ripresi dal nostro stupore, ecco, ci gettarono in prigione."},{"vNo":"15 ","txt":"Ora, quanto all'omicidio di quest'uomo, noi non sappiamo chi l'abbia commesso; sappiamo solo questo: siamo corsi e giunti secondo quanto desideravate; ed ecco, egli era morto, secondo le parole di Nefi."},{"vNo":"16 ","txt":"Ed ora avvenne che i giudici esposero la faccenda al popolo e gridarono contro Nefi, dicendo: Ecco, sappiamo che questo Nefi deve essersi accordato con qualcuno per uccidere il giudice, e per potercelo poi proclamare, per poterci convertire alla sua fede, per potersi elevare a grand'uomo, eletto da Dio e profeta."},{"vNo":"17 ","txt":"Ed ora ecco, smaschereremo quest'uomo, ed egli confesserà la sua colpa e ci farà conoscere il vero omicida di questo giudice."},{"vNo":"18 ","txt":"E avvenne che il giorno della sepoltura i cinque furono liberati. Cionondimeno essi rimproverarono i giudici per le parole che avevano detto contro Nefi e contesero con loro uno ad uno, tanto che li confusero."},{"vNo":"19 ","txt":"Nondimeno essi fecero sì che Nefi fosse preso, legato e portato dinanzi alla moltitudine; e iniziarono a interrogarlo in diverse maniere per poterlo cogliere in contraddizione, per poterlo accusare e farlo morire —"},{"vNo":"20 ","txt":"Dicendogli: Tu sei un complice; chi è colui che ha commesso questo omicidio? Diccelo ora e riconosci la tua colpa; dicendo: Ecco qui del denaro, e ti accorderemo anche la vita se ce lo dirai e riconoscerai l'accordo che hai fatto con lui."},{"vNo":"21 ","txt":"Ma Nefi disse loro: O stolti, voi incirconcisi di cuore, e voi ciechi, e voi gente dal collo rigido, sapete fino a quando il Signore vostro Dio permetterà che proseguiate in questa vostra via di peccato?"},{"vNo":"22 ","txt":"Oh, dovreste cominciare ad urlare e a far cordoglio a causa della grande distruzione che in questo momento vi attende, a meno che vi pentiate."},{"vNo":"23 ","txt":"Ecco, voi dite che ho preso accordi con un uomo affinché uccidesse Seezoram, nostro giudice supremo. Ma ecco, vi dico che ciò è perché vi ho testimoniato, affinché poteste conoscere tale cosa; sì, come testimonianza per voi, che io sapevo della malvagità e delle abominazioni che sono tra voi."},{"vNo":"24 ","txt":"E perché ho fatto ciò, voi dite che ho preso accordi con un uomo affinché facesse questa cosa; sì, perché vi ho mostrato questo segno voi siete adirati con me e cercate di togliermi la vita."},{"vNo":"25 ","txt":"Ed ora ecco, vi mostrerò un altro segno, e vedremo se per questo voi cercherete di annientarmi."},{"vNo":"26 ","txt":"Ecco, vi dico, andate alla casa di Seantum, che è il fratello di Seezoram, e ditegli:"},{"vNo":"27 ","txt":"Ha Nefi, il preteso profeta che profetizza tanti mali riguardo a questo popolo, preso accordi con te, per i quali avete ucciso Seezoram, che è tuo fratello?"},{"vNo":"28 ","txt":"Ed ecco, egli vi dirà: No."},{"vNo":"29 ","txt":"E voi gli direte: Hai tu ucciso tuo fratello?"},{"vNo":"30 ","txt":"Ed egli sarà preso da timore e non saprà che cosa dire. Ed ecco, negherà, e si comporterà come se fosse stupito; cionondimeno vi proclamerà ch'egli è innocente."},{"vNo":"31 ","txt":"Ma ecco, voi lo esaminerete e troverete del sangue sugli orli del suo mantello."},{"vNo":"32 ","txt":"E quando avrete visto ciò, direte: Da dove viene questo sangue? Non sappiamo che è il sangue di tuo fratello?"},{"vNo":"33 ","txt":"E allora egli tremerà e impallidirà, proprio come se la morte lo avesse colto."},{"vNo":"34 ","txt":"E allora voi direte: A causa di questo timore e di questo pallore ch'è venuto sul tuo viso, ecco, sappiamo che sei colpevole."},{"vNo":"35 ","txt":"E allora sarà assalito da un più grande timore; e allora vi confesserà, e non negherà più, di aver commesso questo omicidio."},{"vNo":"36 ","txt":"E allora vi dirà che io, Nefi, non sapevo nulla riguardo a tale questione, salvo ciò che mi era stato dato dal potere di Dio. Ed allora saprete che sono un uomo onesto e che vi sono mandato da Dio."},{"vNo":"37 ","txt":"E avvenne ch'essi andarono e fecero proprio come Nefi aveva detto loro. Ed ecco, le parole che aveva detto erano vere; poiché secondo tali parole egli negò, e anche secondo tali parole egli confessò."},{"vNo":"38 ","txt":"E fu portato a dimostrare che lui stesso era proprio l'omicida, tanto che i cinque furono messi in libertà, e lo fu anche Nefi."},{"vNo":"39 ","txt":"E vi furono alcuni dei Nefiti che credettero alle parole di Nefi, e ve ne furono anche alcuni che credettero a motivo della testimonianza dei cinque, poiché essi si erano convertiti mentre erano in prigione."},{"vNo":"40 ","txt":"Ed ora vi furono alcuni tra il popolo che dicevano che Nefi era un profeta."},{"vNo":"41 ","txt":"E ve ne furono altri che dicevano: Ecco, è un dio, poiché, a meno che non sia un dio, non potrebbe conoscere tutte le cose. Poiché ecco, ci ha detto i pensieri dei nostri cuori e ci ha anche detto delle cose; ed ha perfino portato a nostra conoscenza il vero omicida del nostro giudice supremo."}]}