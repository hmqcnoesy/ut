{"heading":"Un angelo parla a Nefi delle benedizioni e delle maledizioni che cadranno sui Gentili — Vi sono soltanto due chiese: la chiesa dell'Agnello di Dio e la chiesa del diavolo — I santi di Dio in tutte le nazioni sono perseguitati dalla chiesa grande e abominevole — L'apostolo Giovanni scriverà riguardo alla fine del mondo. Circa 600–592 a.C.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1 Nefi 14","verses":[{"vNo":"1 ","txt":"E avverrà che se i Gentili daranno ascolto all'Agnello di Dio nel giorno in cui egli si manifesterà loro in parole e anche in potere, in verità, fino a togliere le loro pietre d'inciampo —"},{"vNo":"2 ","txt":"E non induriranno il cuore contro l'Agnello di Dio, essi saranno annoverati fra la posterità di tuo padre; sì, essi saranno annoverati nel casato d'Israele; e saranno un popolo benedetto nella terra promessa per sempre; non saranno mai più ridotti in schiavitù e il casato d'Israele non sarà più confuso."},{"vNo":"3 ","txt":"E quel grande abisso che è stato scavato per loro da quella chiesa grande e abominevole, che fu fondata dal diavolo e dai suoi figli affinché egli potesse condurre le anime degli uomini giù in inferno — sì, quel grande abisso che è stato scavato per la distruzione degli uomini, sarà riempito con quelli che lo scavarono, fino alla loro completa distruzione, dice l'Agnello di Dio; non la distruzione dell'anima, salvo che sia gettata in quell'inferno che non ha fine."},{"vNo":"4 ","txt":"Poiché ecco, ciò è secondo la schiavitù del diavolo e anche secondo la giustizia di Dio, per tutti coloro che opereranno nella malvagità e nell'abominazione al suo cospetto."},{"vNo":"5 ","txt":"E avvenne che l'angelo parlò a me, Nefi, dicendo: Hai visto che se i Gentili si pentono, tutto andrà bene per loro; e tu hai pure conoscenza riguardo alle alleanze del Signore con il casato d'Israele; e hai anche udito che chiunque non si pente deve perire."},{"vNo":"6 ","txt":"Guai dunque ai Gentili, se accadrà che induriscano il cuore contro l'Agnello di Dio."},{"vNo":"7 ","txt":"Poiché verrà il tempo, dice l'Agnello di Dio, in cui io compirò un'opera grande e meravigliosa tra i figlioli degli uomini, un'opera che per un verso o per l'altro sarà perpetua, o per convincerli alla pace e alla vita eterna, o per abbandonarli alla durezza del loro cuore e alla cecità della loro mente, fino a che siano ridotti in schiavitù e anche alla distruzione sia materiale che spirituale, secondo la schiavitù del diavolo, di cui ho parlato."},{"vNo":"8 ","txt":"E avvenne che quando l'angelo ebbe detto queste parole, mi disse: Ricordi le alleanze del Padre con il casato d'Israele? Io gli dissi: Sì."},{"vNo":"9 ","txt":"E avvenne che egli mi disse: Guarda, e vedi questa chiesa grande e abominevole, che è la madre delle abominazioni, il cui fondatore è il diavolo."},{"vNo":"10 ","txt":"Ed egli mi disse: Ecco, non vi sono che due chiese soltanto: una è la chiesa dell'Agnello di Dio, e l'altra è la chiesa del diavolo; pertanto chiunque non appartiene alla chiesa dell'Agnello di Dio, appartiene a quella grande chiesa, che è la madre delle abominazioni; ed è la prostituta di tutta la terra."},{"vNo":"11 ","txt":"E avvenne che guardai, e vidi la prostituta di tutta la terra; e sedeva su molte acque, e aveva dominio sopra tutta la terra, fra tutte le nazioni, tribù, lingue e popoli."},{"vNo":"12 ","txt":"E avvenne che io vidi la chiesa dell'Agnello di Dio, ed era poco numerosa, a causa delle malvagità e delle abominazioni della prostituta che sedeva su molte acque; nondimeno vidi che la chiesa dell'Agnello, che erano i santi di Dio, era pure su tutta la faccia della terra; e i suoi dominii sulla faccia della terra erano modesti a causa della malvagità della grande prostituta che avevo visto."},{"vNo":"13 ","txt":"E avvenne che vidi che la grande madre delle abominazioni radunava delle moltitudini sulla faccia di tutta la terra, fra tutte le nazioni dei Gentili, per combattere contro l'Agnello di Dio."},{"vNo":"14 ","txt":"E avvenne che io, Nefi, vidi il potere dell'Agnello di Dio che scendeva sui santi della chiesa dell'Agnello e sul popolo dell'alleanza del Signore, che era disperso su tutta la faccia della terra; ed esso era armato di rettitudine e del potere di Dio, in grande gloria."},{"vNo":"15 ","txt":"E avvenne che io vidi che l'ira di Dio era riversata su quella chiesa grande e abominevole, tanto che ci furono guerre e rumori di guerre fra tutte le nazioni e tribù della terra."},{"vNo":"16 ","txt":"E mentre cominciavano ad esservi guerre e rumori di guerre fra tutte le nazioni che appartenevano alla madre delle abominazioni, l'angelo mi parlò, dicendo: Guarda, l'ira di Dio è sulla madre delle meretrici; ed ecco, tu vedi tutte queste cose —"},{"vNo":"17 ","txt":"E quando verrà il giorno in cui l'ira di Dio sarà riversata sulla madre delle meretrici, che è la chiesa grande e abominevole di tutta la terra, il cui fondatore è il diavolo, allora, in quel giorno, comincerà l'opera del Padre col preparare la via all'adempimento delle sue alleanze, che egli ha fatto col suo popolo che è del casato d'Israele."},{"vNo":"18 ","txt":"E avvenne che l'angelo mi parlò, dicendo: Guarda!"},{"vNo":"19 ","txt":"E guardai, e vidi un uomo, ed era vestito di una veste bianca."},{"vNo":"20 ","txt":"E l'angelo mi disse: Ecco uno dei dodici apostoli dell'Agnello."},{"vNo":"21 ","txt":"Ecco, egli vedrà e scriverà il resto di queste cose; sì, e anche molte altre cose che sono avvenute."},{"vNo":"22 ","txt":"E scriverà pure riguardo alla fine del mondo."},{"vNo":"23 ","txt":"Pertanto le cose che scriverà sono giuste e vere; ed ecco, sono scritte nel libro che vedesti uscire dalla bocca del Giudeo; e al tempo in cui uscirono dalla bocca del Giudeo, ovvero al tempo in cui il libro uscì dalla bocca del Giudeo, le cose ch'erano scritte erano chiare e pure e preziosissime e facili ad essere comprese da tutti gli uomini."},{"vNo":"24 ","txt":"Ed ecco, le cose che questo apostolo dell'Agnello scriverà saranno molte cose che tu hai visto; ed ecco, il resto lo vedrai."},{"vNo":"25 ","txt":"Ma le cose che vedrai qui di seguito non le scriverai, poiché il Signore Iddio ha ordinato l'apostolo dell'Agnello di Dio affinché sia lui a scriverle."},{"vNo":"26 ","txt":"E anche ad altri, che sono vissuti prima, egli ha mostrato tutte le cose; ed essi le hanno scritte; e sono sigillate per venire alla luce nella loro purezza, secondo la verità che è nell'Agnello, al tempo stabilito dal Signore, al casato d'Israele."},{"vNo":"27 ","txt":"E io, Nefi, udii e porto testimonianza, che il nome dell'apostolo dell'Agnello era Giovanni, secondo le parole dell'angelo."},{"vNo":"28 ","txt":"Ed ecco, a me, Nefi, è stato proibito di scrivere il resto delle cose che avevo visto e udito; pertanto le cose che ho scritto mi sono sufficienti; e non ho scritto che una piccola parte delle cose che ho visto."},{"vNo":"29 ","txt":"E porto testimonianza di aver visto le cose che vide mio padre, e l'angelo del Signore me le ha fatte conoscere."},{"vNo":"30 ","txt":"Ed ora smetto di parlare riguardo alle cose che vidi mentre ero rapito nello spirito; e se tutte le cose che vidi non sono scritte, le cose che ho scritto sono vere. E così è. Amen."}]}