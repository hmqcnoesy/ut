{"heading":"Nefi fa due serie di annali — Ognuna è chiamata tavole di Nefi — Le tavole più grandi contengono una storia secolare; le più piccole trattano principalmente di cose sacre.  Circa 600–592 a.C.","prevAbbr":"1-ne","nextAbbr":"1-ne","prevNo":8,"nextNo":10,"chapterTitle":"1 Nefi 9","prevTitle":"1 Nefi 8","nextTitle":"1 Nefi 10","verses":[{"vNo":1,"txt":" E tutte queste cose mio padre vide, udì e disse mentre dimorava in una tenda nella valle di Lemuele, e anche moltissime altre cose che non possono essere scritte su queste tavole."},{"vNo":2,"txt":" Ed ora, dal momento che ho parlato riguardo a queste tavole, ecco, esse non sono le tavole sulle quali faccio un racconto completo della storia del mio popolo; poiché alle tavole su cui faccio un racconto completo del mio popolo ho dato il nome di Nefi, pertanto sono chiamate le tavole di Nefi, secondo il mio stesso nome. E anche queste tavole sono chiamate tavole di Nefi."},{"vNo":3,"txt":" Nondimeno, ho ricevuto un comandamento dal Signore di fare queste tavole con lo scopo speciale che vi fosse un racconto inciso del ministero del mio popolo."},{"vNo":4,"txt":" Sulle altre tavole dovrebbe essere inciso un racconto del regno dei re e delle guerre e delle contese del mio popolo. Pertanto queste tavole trattano per la maggior parte del ministero; e le altre tavole trattano per la maggior parte del regno dei re, delle guerre e delle contese del mio popolo."},{"vNo":5,"txt":" Pertanto il Signore mi ha comandato di fare queste tavole per un suo saggio scopo, scopo che io non conosco."},{"vNo":6,"txt":" Ma il Signore conosce tutte le cose fin dal principio; pertanto egli prepara una via per compiere tutte le sue opere fra i figlioli degli uomini; poiché ecco, egli ha ogni potere di adempiere tutte le sue parole. E così è. Amen."}]}