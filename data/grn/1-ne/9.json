{"heading":"Nefi ombosakoʼi mokõi kuatiajehaipyre—Mokõivévape oñembohéra Nefi planchakuéra—Umi pláncha tuichavéva oguereko peteĩ tembiasakue imarangatuʼỹva rehegua; umi michĩvéva katu mbaʼe imarangatúvagui meme. 600–592 ary rupi Cristo mboyve.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nefi 9","verses":[{"vNo":"1 ","txt":"Ha opaitéva koʼã mbaʼe che ru ohecha, ha ohendu, ha heʼi, oikove aja peteĩ ogaaópe, pe yvytypaʼũ Lemuel-pe, ha avei hetaitereive mbaʼe, ndaikatúiva ojehai koʼã pláncha ári."},{"vNo":"2 ","txt":"Ha koʼág̃a, añeʼẽmarõ hína peẽme koʼã pláncha rehe, péina ápe ndahaʼéi umi pláncha ahai haguépe ñemombeʼu opaite che tavayguakuéra rembiasakue rehegua; ha umi amombeʼupaite haguépe che tavayguakuéra rehegua niko ambohéra Nefi; ha upéicha, héra Nefi planchakuéra, che réraicha; ha koʼãva koʼã pláncha héra avei Nefi planchakuéra."},{"vNo":"3 ","txt":"Ha katu, oñemeʼẽ chéve peteĩ Ñandejára rembiapoukapy ajapo hag̃ua koʼã pláncha, ikatu hag̃uáicha ojehai pe ñemombeʼu che tavayguakuéra ministério rehegua."},{"vNo":"4 ","txt":"Umi ambue pláncha ári ojehaivaʼerã ñemombeʼu rreikuéra rreinádo rehegua, ha umi ñorairõguasu ha joavy che tavayguakuéra rehegua; upévare hetave hendápe koʼã pláncha haʼe pe ministério rehegua, ha umi ambuéva haʼe rreikuéra rreinadorãnte ha umi ñorairõguasu ha joavy che tavayguakuéra rehegua."},{"vNo":"5 ","txt":"Upévare, Ñandejára ojerure chéve ajapo hag̃ua koʼã pláncha peteĩ imbaʼe iñarandúvape g̃uarã, che ndaikuaáiva."},{"vNo":"6 ","txt":"Ha katu Ñandejára oikuaapa opa mbaʼe iñepyrũmby guive; upévare, haʼe ombosakoʼi pe tape ojapo hag̃ua opaite hembiapo yvyporakuéra raʼy apytépe; ha péina ápe, haʼe oguereko opa puʼaka oñekumpli hag̃ua opaite iñeʼẽ. Ha upéicha. Amén."}]}