{"heading":"Nefi ohai Tupã mbaʼekuéra rehegua—Nefi oipyʼamovãse yvyporakuérape ou hag̃ua Abraham Tupãme ha ojesalva hag̃ua. 600–592 ary rupi Cristo mboyve.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nefi 6","verses":[{"vNo":"1 ","txt":"Ha koʼág̃a che, Nefi, nameʼẽi che rukuéra genealogía kóva ko che kuatiajehaipyrépe; ha nameʼẽmoʼãi avei arakaʼeve koʼã pláncha ahaíva hína ári; oñemeʼẽgui umi kuatiajehaipyre che ru oguerahavaʼekuépe; ha upévare, ndahaíri kóva ko tembiapópe."},{"vNo":"2 ","txt":"Oĩporãntema chéve haʼe ore haʼeha José ñemoñare."},{"vNo":"3 ","txt":"Ha ndahaʼéi chéve mbaʼeguasu añemoĩ amombeʼu opaite umi che ru mbaʼekuéra, ndaikatúigui ojehai koʼã pláncha ári, ahejaségui paʼũ ahai hag̃ua Tupã mbaʼekuéra."},{"vNo":"4 ","txt":"Ha pe che aipotavéva niko haʼe yvyporakuérape aipyʼamovã ou hag̃ua Abraham Tupãme, ha Isaac Tupãme, ha Jacob Tupãme, ojesalva hag̃ua."},{"vNo":"5 ","txt":"Upévare, ndahaíri umi mbaʼe yvoragua oguerohorýva, ha katu umi mbaʼe Tupã ha umi ndahaʼéiva yvoragua oguerohorýva."},{"vNo":"6 ","txt":"Upévare, ameʼẽta peteĩ tembiapoukapy che ñemoñarekuérape, ani hag̃ua omyenyhẽ hikuái koʼã pláncha umi mbaʼe ndahaʼéivape mbaʼehepy yvypóra raʼykuérape g̃uarã."}]}