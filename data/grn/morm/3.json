{"heading":"Mormón omboʼe pe arrepentimiénto nefita-kuérape—Ohupyty hikuái tuicha puʼaka ha oñembotuicha imbarete haguére—Mormón noisãmbyhyséi chupekuéra, ha iñemboʼépe hesekuéra ndaipóri jerovia—Mormón Kuatiañeʼẽ heʼi umi doce trívu Israel-guápe oguerovia hag̃ua upe evanhélio. 360–362 ary rupi Cristo rire.","prevAbbr":"morm","prevNo":2,"nextAbbr":"morm","nextNo":4,"chapterTitle":"Mormón 3","verses":[{"vNo":"1 ","txt":"Ha ojehu lamanita-kuéra ndouvéi ñorairõme ohasa peve diez ary. Ha péina ápe, che amombaʼapókuri che tavayguakuéra, nefita-kuérape, ombosakoʼi hag̃ua hikuái ijyvy ha hiʼarmakuéra ñorairõ árape g̃uarã."},{"vNo":"2 ","txt":"Ha ojehu Ñandejára heʼi chéve: Ere koʼã tavayguakuérape—Peñearrepenti, ha peju cherendápe, ha peñemongarai, ha pemoĩ jey che tupao, ha pejesalváta."},{"vNo":"3 ","txt":"Ha haʼe koʼã tavayguakuérape, ha katu haʼerei; ha ndohechakuaái hikuái Ñandejára operdonahague chupekuéra, ha ohejahague chupekuéra oñearrepenti hag̃ua. Ha péina ápe omohatã hikuái ikorasõ Ñandejára Itupã rehe."},{"vNo":"4 ","txt":"Ha ojehu ohasa rire ko désimo ary, haʼévo, trescientos sesenta ary Cristo jeju guive, lamanita-kuéra rréi ombou chéve peteĩ kuatiañeʼẽ oikuaaukávo oñembosakoʼiha hína hikuái ou jey hag̃ua ñorairõme orerehe."},{"vNo":"5 ","txt":"Ha ojehu ambyatyka che tavayguakuéra tetã Desolación-pe, peteĩ tavaguasu oĩva rembeʼýpe, tape poʼi ohóva surgua yvy ypýpe."},{"vNo":"6 ","txt":"Ha upépe romoĩ ore ehérsito, rojoko hag̃ua lamanita-kuéra ehérsito, ani hag̃ua ohupyty hikuái ni peteĩ ore yvykuéra; upévare roñemombarete hesekuéra opa ore soldádo reheve."},{"vNo":"7 ","txt":"Ha ojehu ary trescientos sesenta y uno-pe lamanita-kuéra og̃uahẽ tetã Desolación-pe oñorairõ hag̃ua orendive; ha ojehu orepuʼaka hesekuéra upe arýpe, upéicha rupi oho jey hikuái hetãme."},{"vNo":"8 ","txt":"Ha ary trescientos sesenta y dos-pe ou jey hikuái ñorairõme. Ha orepuʼaka jey hesekuéra, ha rojuka hetápe, ha heʼõnguekuéra oñemombo yguasúpe."},{"vNo":"9 ","txt":"Ha koʼág̃a, ko tuichaite mbaʼe ohupytyvaʼekuére che tavayguakuéra, nefita-kuéra, oñepyrũ oñembotuicha hikuái imbarete haguére, ha oñepyrũ oñeʼẽmeʼẽ hikuái yvagakuéra renondépe ovengataha ijoykeʼykuéra ruguy ojejukavaʼekue ijehayhuʼỹhakuérare."},{"vNo":"10 ","txt":"Ha oñeʼẽmeʼẽ hikuái yvágare, ha avei Tupã apykajeguáre, ohotaha hikuái ñorairõme ihayhuʼỹhakuéra rehe, ha omosẽtaha chupekuéra yvy ape árigui."},{"vNo":"11 ","txt":"Ha ojehu upe ára guive che, Mormón, añenega haʼe hag̃ua koʼã tavayguakuéra tendota ha mburuvicha, hembiapoñaña ha hembiapokyʼa rupi."},{"vNo":"12 ","txt":"Ha péina ápe, che aisambyhýkuri chupekuéra, jepe hembiapoñaña hikuái che aisãmbyhy chupekuéra ñorairõme heta ára, ha ahayhúkuri chupekuéra, Tupã mborayhu oĩva chepypéicha, che korasõite guive; ha che ánga oñeñohẽvaʼekue ñemboʼépe Tupãme hesekuéra opa ára pukukue; upevére, haʼékuri jeroviaʼỹme, ikorasõ atãgui hikuái."},{"vNo":"13 ","txt":"Ha mbohapy jey amosãsovaʼekue chupekuéra ihayhuʼỹhakuéra pógui, ha noñearrepentíri hikuái iñangaipakuéragui."},{"vNo":"14 ","txt":"Ha oñeʼẽmeʼẽ rire hikuái opa mbaʼe Ñandejára Jesucristo ombotovevaʼekue chuguikuéra rehe, ohotaha hikuái ihayhuʼỹhakuérare ñorairõme, ha ovengataha ijoykeʼykuéra ruguy, péina ápe Ñandejára ñeʼẽ ou chéve, heʼívo:"},{"vNo":"15 ","txt":"Che mbaʼe pe vengánsa, ha che ahepymeʼẽta; ha koʼã tavayguakuéra noñearrepenti haguére amosãso rire chupekuéra, péina ápe, oñemosẽta hikuái yvy ape árigui."},{"vNo":"16 ","txt":"Ha ojehu añenega aha hag̃ua che rayhuʼỹhakuéra rehe; ha ajapo Ñandejára heʼi haguéicha chéve; ha haʼe testígonte ahechauka hag̃ua yvórape umi mbaʼe che ahecha ha ahenduvaʼekue, pe Espíritu ohechaukaháicha, otestifikáva umi mbaʼe oútavagui."},{"vNo":"17 ","txt":"Upévare che ahai peẽme, gentil-kuéra, ha avei peẽme, Israel róga, oñepyrũ vove pe tembiapo, peiméma hag̃ua ñembosakoʼípe pehojey hag̃ua pende yvy jehejapyrépe."},{"vNo":"18 ","txt":"Heẽ, péina ápe, che ahai opa yvy pahápe g̃uarã; heẽ, peẽme, doce trívu Israel-pegua, pejehusgátava pene rembiapokuére umi doce Jesús oiporavovaʼekuére Jerusalén retãme haʼe hag̃ua hemimboʼekuéra."},{"vNo":"19 ","txt":"Ha ahai avei koʼã tavayguakuéra rembyrépe g̃uarã, ojehusgátava avei umi doce Jesús oiporavovaʼekuére ko tetãme; ha koʼãva ojehusgáta umi ambue doce Jesús oiporavovaʼekue Jerusalén retãme rehe."},{"vNo":"20 ","txt":"Ha pe Espíritu ohechauka chéve koʼã mbaʼe; upévare ahai mayma peẽme. Ha upévare ahai peẽme, peikuaa hag̃ua opavave pehovaʼerãha Cristo trivunal renondépe, heẽ, opavave ánga haʼéva Adán yvypóra rogaygua; ha peñemboʼyvaʼerã pejehusga hag̃ua pene rembiapokuére, tahaʼe iporãva térã ivaíva;"},{"vNo":"21 ","txt":"Ha avei peguerovia hag̃ua Jesucristo evanhélio, peguerekótava pende apytépe; ha avei judio-kuéra, Ñandejára konvénio tavayguakuéra, oguereko hag̃ua ambue testígo ohecha ha ohenduvaʼekuégui, upe Jesús, ojukavaʼekuépe hikuái, haʼehague Cristo añetegua ha Tupã añetegua."},{"vNo":"22 ","txt":"Ha ikatúmoraʼe pomokyreʼỹ opavave peẽme yvy pahakuérape peñearrepenti ha peñembosakoʼi hag̃ua peñemboʼy hag̃ua Cristo trivunal renondépe."}]}