{"heading":"Ammarón omboʼe Mormón-pe umi kuatiajehaipyre marangatúre—Oñepyrũ ñorairõguasu nefita ha lamanita-kuéra apytépe—Ojepeʼa umi mbohapy nefita-kuérape—Tekoñaña, jegueroviaʼỹ, paje, ha echiseriakuéra oñemotenonde. 321–326 ary rupi Cristo rire.","prevAbbr":"4-ne","prevNo":1,"nextAbbr":"morm","nextNo":2,"chapterTitle":"Mormón 1","verses":[{"vNo":"1 ","txt":"Ha koʼág̃a che, Mormón, ajapo peteĩ kuatiajehaipyre umi mbaʼe ahecha ha ahenduvaʼekuégui, ha ambohéra Mormón Kuatiañeʼẽ."},{"vNo":"2 ","txt":"Ha ára Ammarón oñomiramoguare rupi Ñandejárape g̃uarã kuatiajehaipyrekuéra, haʼe ou chéve, (che oiméne aguerekókuri upéramo 10 ary, ha añepyrũ añehekomboʼeʼimi che tavayguakuéra kuaapýpe) ha Ammorón heʼi chéve: Ahecha nde haʼeha peteĩ mitã iñakãguapýva, ha ipyaʼéva ojesareko hag̃ua;"},{"vNo":"3 ","txt":"Upévare, reguereko vove veinticuatro ary aipota nemanduʼa umi mbaʼe rehechavaʼekue ko tavayguakuéra reheguáre; ha rehupyty vove upe ary tereho Antum retãme, peteĩ yvyty hératava Shim-pe; ha upépe amoĩkuri Ñandejára rembipotápe opa kuatiajehaipyre marangatu koʼã tavayguakuéra rehegua."},{"vNo":"4 ","txt":"Ha péina ápe, rejagarráta nendive Nefi planchakuéra, ha ambuekuéra rehejáta tenda oĩhámevoi; ha Nefi planchakuéra ári rehaíta opa mbaʼe rehechavaʼekue koʼã tavayguakuéra rehegua."},{"vNo":"5 ","txt":"Ha che, Mormón, haʼévo Nefi ñemoñare, (ha che ru réra haʼékuri Mormón) chemanduʼa umi mbaʼe Ammarón heʼivaʼekuére chéve."},{"vNo":"6 ","txt":"Ha ojehu aguerekópe che, once ary, che ru chegueraha sur gotyogua retãme, jepe Zarahemla retãme."},{"vNo":"7 ","txt":"Ha opa yvy ape henyhẽkuri ogaguasúgui, ha tavayguakuéra hetaiterei, haimete yvykuiʼi yguasupeguáicha."},{"vNo":"8 ","txt":"Ha ojehu ko arýpe oñepyrũ peteĩ ñorairõguasu nefita-kuéra apytépe, haʼéva nefita, jacobita, josebita ha zoramita-kuéra; ha ko ñorairõguasu haʼékuri nefita, ha lamanita ha lemuelita ha ismaelita-kuéra apytépe."},{"vNo":"9 ","txt":"Koʼág̃a lamanita, lemuelita ha ismaelita-kuéra oñembohéra lamanita, ha mokõive aty héra nefita ha lamanita-kuéra."},{"vNo":"10 ","txt":"Ha ojehu oñepyrũ ñorairõguasu ijapytepekuéra Zarahemla rembeʼýpe, Sidón ykuéra ypýpe."},{"vNo":"11 ","txt":"Ha ojehu nefita-kuéra ombyaty heta kuimbaʼe, jepe hetave treinta mil-gui. Ha ojehu ko arýpe oikókuri heta ñorairõ, nefita-kuéra ipuʼakahápe lamanita-kuérare ha heta ojuka chupekuéra."},{"vNo":"12 ","txt":"Ha ojehu lamanita-kuéra ohejarei pe ojaposéva, ha oĩ pyʼaguapy upe tetãme; ha pyʼaguapy hiʼare irundy ary aja, ha upéicha ndaipóri tuguy ñeñohẽ."},{"vNo":"13 ","txt":"Ha katu imbareteve tekoñaña yvy ape ári, upéicha rupi Ñandejára oipeʼa hemimboʼekuéra marangatu, ha ndaiporivéi milágro ha ñemonguera tavayguakuéra rembiapovai rupi."},{"vNo":"14 ","txt":"Ha ndaipóri umi Ñandejára don, ha pe Espíritu Santo ndoguejýi avave ári, hekoñaña ha ijegueroviaʼỹ rupi."},{"vNo":"15 ","txt":"Ha che, ag̃uahẽvo quince arýpe ha cherekokatu haguére, upévare Ñandejára ou cherendápe, ha añandu ha aikuaa Jesús pyʼaporã."},{"vNo":"16 ","txt":"Ha añehaʼã ahekomboʼe koʼã tavayguakuérape, ha katu ajejurumboty, ha oñembotove chehegui ahekomboʼe hag̃ua chupekuéra; péina ápe oñemoĩ haguére hikuái oñemoĩséguikuri Itupãre; ha umi temimboʼe ojehayhuetéva ojeipeʼákuri yvy ape árigui, hembiapovai rupi."},{"vNo":"17 ","txt":"Ha katu che apyta ijapytepekuéra, ha katu oñembotove chehegui ahekomboʼe hag̃ua chupekuéra, ikorasõ atãgui hikuái; ha ikorasõ atã haguére yvy oñemoñeʼẽngái hesekuéra rupi."},{"vNo":"18 ","txt":"Ha koʼã Gadiantón mondahakuéra, oĩva lamanita-kuéra apytépe, omyenyhẽ upe tetã, upéicha rupi umi upépe oikóva oñepyrũ oñomi imbaʼehepykuéra yvyguýpe; ha umíva okañyrei, Ñandejára omoñeʼẽngáigui pe yvy, upéicha rupi ndaikatúi ojoko ni ohupyty jey hikuái imbaʼehepykuéra."},{"vNo":"19 ","txt":"Ha ojehu oĩ paje, ha echisería, magia; ha aña puʼaka ombaʼapo opa upe yvy ape ári, jepe oñekumplipa peve ñeʼẽ heʼivaʼekue Abinadí ha avei Samuel upe lamanita."}]}