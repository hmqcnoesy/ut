{"heading":"Mormón heʼi lamanita-kuéra ára pahaguápe oguerovia hag̃ua Cristo-pe, oguerohory hag̃ua iñevanhélio, ha ojesalva hag̃ua—Opavave ogueroviáva pe biblia ogueroviáta avei Mormón Kuatiañeʼẽ. 385 ary rupi Cristo rire.","prevAbbr":"morm","prevNo":6,"nextAbbr":"morm","nextNo":8,"chapterTitle":"Mormón 7","verses":[{"vNo":"1 ","txt":"Ha koʼág̃a, péina ápe, che añeʼẽse ko tavayguakuéra rembyre opytavaʼekuépe, Tupã omeʼẽramo chupekuéra che ñeʼẽ, oikuaa hag̃ua hikuái ituvakuéra rehegua; heẽ, che añeʼẽ peẽme, Israel róga rembyre; ha koʼãva haʼe ñeʼẽ che haʼéva peẽme:"},{"vNo":"2 ","txt":"Peikuaáke peẽ haʼeha Israel rogagua."},{"vNo":"3 ","txt":"Peikuaáke peg̃uahẽvaʼerãha arrepentimiéntope, térã ndaikatumoʼãi pejesalva."},{"vNo":"4 ","txt":"Peikuaa pehejavaʼerãha pene árma ñorairõguasurã, ha napendehoryvéimavaʼerã tuguy ñeñohẽme, ha ndapejagarravéimavaʼerã, ndahaʼéiramo Tupã heʼi jave peẽme."},{"vNo":"5 ","txt":"Peikuaa pejuvaʼerãha pende rukuéra jeikuaápe, ha peñearrepentivaʼerã opa pene angaipa ha pene rembiapovaígui, ha peguerovia Jesucristo-pe, haʼe haʼeha Tupã Raʼy, ha judio-kuéra ojukahague chupe, ha Túva puʼaka rupi oikovejeyhague, ha upévape ohupyty puʼaka ñeñotỹha ári; ha ipype oñembogue avei pe ñemano popĩa."},{"vNo":"6 ","txt":"Ha haʼe ojapo omanovaʼekue jeikovejey, upéva rupi yvyporakuéra opuʼãjeýta oñemboʼy hag̃ua itrivunal renondépe."},{"vNo":"7 ","txt":"Ha haʼe ojapókuri yvóra rredensiõ, upéicha upe árape ojejuhúva angaipaʼỹre henondépe oñemeʼẽta oikove hag̃ua Tupã renondépe irréinope, opurahéi hag̃ua ñemomorã opaveʼỹva umi opurahéiva ndive yvágape, Túvape, ha Taʼýrape, ha Espíritu Santo-pe, haʼéva hikuái peteĩ Tupã, peteĩ vyʼapavẽ ñeime opaveʼỹvape."},{"vNo":"8 ","txt":"Upévare peñearrepenti, ha peñemongarai Jesús rérape, ha pejejagarra Cristo evanhélio rehe, oñemeʼẽtava peẽme, ndahaʼéi koʼã kuatiajehaipyrépente ha katu avei kuatiajehaipyrekuéra oútava judio-kuéragui gentil-kuérape, kuatiajehaipyrekuéra oútava gentil-kuéragui peẽme."},{"vNo":"9 ","txt":"Ha péina ápe, ojehai koʼãva peguerovia hag̃ua umíva; ha pegueroviáramo umíva pegueroviáta avei koʼãva; ha pegueroviáramo koʼãva peikuaa pende rukuéra rehegua, ha avei tembiapo techapyrã ojejapovaʼekue ijapytepekuéra Tupã puʼaka rupive."},{"vNo":"10 ","txt":"Ha peikuaáta avei peẽ haʼeha peteĩ Jacob ñemoñare rembyre; upévare pejeipapa tavayguakuéra peteĩha konvénio apytépe; ha pegueroviáramo Cristo-pe, ha peñemongarai, ýpe raẽ, ha upe rire tatápe ha Espíritu Santo-pe, pejapóvo ñande Salvador ohechaukáva, haʼe heʼi haguéicha ñandéve, upéicharamo ohoporãta peẽme huísio árape. Amén."}]}