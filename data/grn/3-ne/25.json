{"heading":"Upe jeju mokõihápe, ijorgullóso ha hembiapoñañáva ñanáicha ojehapýta—Elías upe proféta oúta pe ára tuicha ha oporomondyietéva mboyve—Ñambojojavaʼerã Malaquías 4 rehe. 34 ary rupi Cristo rire.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nefi 25","verses":[{"vNo":"1 ","txt":"Ha péina ápe, oúta ára hendytaha tatakuáicha; ha opa oñembotuicháva, heẽ, opa hekoñañáva, haʼéta ñana pirúicha; ha upe ára oúva ohapypáta chupekuéra, heʼi pe Señor de los Ejércitos, ha ndohejamoʼãi chupekuéra hapo ni hakã."},{"vNo":"2 ","txt":"Ha katu peẽ pekyhyjévape che réragui, oúta pe Tekojoja Raʼy ñemonguera ipepópe reheve; ha pesẽta ha peñemongakuaáta vakaraʼy hendapeguáicha."},{"vNo":"3 ","txt":"Ha pepyrũmbáta iñañávare; haʼétagui hikuái tanimbúicha pende pyguýpe ára che ajapo vove koʼãva, heʼi pe Señor de los Ejércitos."},{"vNo":"4 ","txt":"Penemanduʼa Moisés léire, che rembiguái, ameʼẽvaʼekue Horeb-pe opa Israel-pe g̃uarã, léi ha huisiokuéra reheve."},{"vNo":"5 ","txt":"Péina ápe, che amboúta peẽme upe proféta Elías-pe ou mboyve Ñandejára ára tuicha ha oporomondyietéva;"},{"vNo":"6 ","txt":"Ha haʼe oguerujeýta tuvakuéra korasõ taʼyrakuérape, ha taʼyrakuéra korasõ ituvakuérape, ani che aju ha aipyʼajopy yvy peteĩ ñeʼẽngái reheve."}]}