{"heading":"Nefi oipyʼamovã Ñandejárape omyengovia hag̃ua ñorairõguasu ñembyahýi rehe—Heta yvypóra omano—Oñearrepenti hikuái, ha Nefi ojerure Ñandejárape ama rehe—Nefi ha Lehi-pe oñemeʼẽ heta rrevelasiõ—Gadiantón mondahakuéra oñemombarete upe tetãme. 20–6 ary rupi Cristo mboyve.","prevAbbr":"hel","prevNo":10,"nextAbbr":"hel","nextNo":12,"chapterTitle":"Helamán 11","verses":[{"vNo":"1 ","txt":"Ha koʼág̃a ojehu ary sesenta y dos huekuéra ñeisambyhýpe hetave umi joavy, upéicha rupi oĩ ñorairõguasu opa upe tetãme Nefi tavayguakuéra apytépe."},{"vNo":"2 ","txt":"Ha ko mondaha aty ñeminguéra haʼékuri ojapóva ko tembiapo ñehundi ha tembiapoñañarãkuéra. Ha ko ñorairõguasu oikókuri opa upe ary pukukue; ha avei ary setenta y tres-pe."},{"vNo":"3 ","txt":"Ha ojehu ko arýpe Nefi ojerureʼasy Ñandejárape, heʼívo:"},{"vNo":"4 ","txt":"O Ñandejára, ani eheja ko tavayguakuéra oñehundi kysepukúpe; ha katu O Ñandejára, toĩ ñembyahýi yvy ári, omokyreʼỹ hag̃ua chupekuéra imanduʼa hag̃ua hikuái Ñandejára Itupãre, ha ikatu mbaʼe oñearrepenti hikuái ha ou nerendápe."},{"vNo":"5 ","txt":"Ha péicha oikókuri, Nefi oñeʼẽ haguéicha. Ha oĩkuri ñembyahyivai upe tetãme, opa Nefi tavayguakuéra apytépe. Ha péicha oĩve ñembyahýi ary setenta y cuatro-pe, ha opa ñehundi kysepuku rupi ha katu ivaive pe ñembyahýi rupi."},{"vNo":"6 ","txt":"Ha oĩve ko tembiapo ñehundi rehegua ary setenta y cinco-pe. Pe yvy ojeipyʼajopýgui upéicha ikã, ha nomeʼẽi yvaraʼỹi yvaraʼỹi árape; ha opa pe yvy ojeipyʼajopy, lamanita ha nefita-kuéra apytépe jepe, ha ojeipyʼajopy hikuái omano peve milláres pe tetã hekoñañavehápe."},{"vNo":"7 ","txt":"Ha ojehu tavayguakuéra ohecha haimetemaha omano hikuái ñembyahýigui, ha oñepyrũ imanduʼa hikuái Ñandejára Itupãre; ha oñepyrũ imanduʼa hikuái Nefi ñeʼẽ rehe."},{"vNo":"8 ","txt":"Ha tavayguakuéra oñepyrũ ojerure ihue ha imburuvichakuérape, heʼi hag̃ua Nefi-pe: Péina ápe, ore roikuaa haʼeha Tupã yvypóra, ha upévare ejerureʼasy Ñandejára ñane Tupãme oipeʼa hag̃ua orehegui ko ñembyahýi, ani oñekumpli opa ñeʼẽ erevaʼekue ore ñehundi rehegua."},{"vNo":"9 ","txt":"Ha ojehu huekuéra oñeʼẽ Nefi-pe, ñeʼẽ ojerure haguéicha hikuái. Ha ojehu Nefi ohechávo tavayguakuéra oñearrepenti ha oñemomirĩhague ha oñemondehague silísiogui, haʼe ojerureʼasy jey Ñandejárape, heʼívo:"},{"vNo":"10 ","txt":"O Ñandejára, péina ápe ko tavayguakuéra oñearrepenti; ha ojukapa ijapytepekuéragui umi Gadiantón aty, ha oñomi hikuái hembiapo ñeminguéra yvýpe."},{"vNo":"11 ","txt":"Koʼág̃a, O Ñandejára, oñemomirĩgui hikuái tojei nde pochy chuguikuéra, ha tahyg̃uatã nde pochy umi kuimbaʼe ñaña rehundimavaʼekue ñehundípe."},{"vNo":"12 ","txt":"O Ñandejára, emombia nde pochy, heẽ, nde pochy hendypáva, ha embopaha ñembyahýi ko tetãme."},{"vNo":"13 ","txt":"O Ñandejára, cherendu, ha toiko che añeʼẽháicha, ha embou ama yvy ape ári, omeʼẽ hag̃ua hiʼyva, ha yvaraʼỹi yvaraʼỹi árape."},{"vNo":"14 ","txt":"O Ñandejára, nde rehendúkuri che ñeʼẽ che haʼeramoguare: Toĩke ñembyahýi, opa hag̃ua ñehundi kysepukúpe; ha che aikuaa, ko árape jepe, rehendutaha che ñeʼẽ, eréguikuri: Ko tavayguakuéra oñearrepentíramo aperdonáta chupekuéra."},{"vNo":"15 ","txt":"Heẽ, O Ñandejára, ha nde rehecha oñearrepentihague hikuái, ñembyahýi, mbaʼasyvai ha ñehundi ouvaʼekue chupekuéra rupi."},{"vNo":"16 ","txt":"Ha koʼág̃a, O Ñandejára, ndereipeʼamoʼãi piko nde pochy, ehecha jey hag̃ua iñeʼẽredútapa hikuái? Ha upéicharamo, O Ñandejára, ikatu rehovasa chupekuéra ne ñeʼẽ erevaʼekuépeicha."},{"vNo":"17 ","txt":"Ha ojehu ary setenta y seis-pe Ñandejára oipeʼa ipochy tavayguakuéragui, ha ojapo hoʼa ama yvy ári, upéicha omeʼẽ hiʼyva yva árape. Ha ojehu omeʼẽ yvaraʼỹi yvaraʼỹi árape."},{"vNo":"18 ","txt":"Ha péina ápe, tavayguakuéra ovyʼa ha omboverapy Tupãme, ha opa yvy ape henyhẽ vyʼapavẽgui; ha noñehaʼãvéima hikuái ohundi Nefi-pe, ha katu ohayhu chupe hikuái peteĩ profétaicha, ha Tupã yvypóraicha, oguerekóva tuicha puʼaka ha autorida Tupã omeʼẽvaʼekue chupe."},{"vNo":"19 ","txt":"Ha péina ápe, Lehi, ijoykeʼy, ndahaʼéi ituichaveʼỹva chugui umi mbaʼe hekojojávape."},{"vNo":"20 ","txt":"Ha péicha Nefi tavayguakuéra oñepyrũ oñakãrapuʼã jey upe tetãme, ha oñepyrũ omopuʼã hikuái henda nandikuéra, ha oñepyrũ oñemoña ha oñemosarambi hikuái, oñuãmba peve jepe pe yvy ape, norte ha sur gotyo, yguasu kuarahyreikégui yguasu kuarahyresẽmeve."},{"vNo":"21 ","txt":"Ha ojehu ary setenta y seis opa pyʼaguapýpe. Ha ary setenta y siete oñepyrũ pyʼaguapýpe; ha tupao ojeipyso opa yvy ape ári; ha hetave tavayguakuéra, tahaʼe lamanita ha nefita-kuéra, haʼe tupaogua, ha oĩkuri pyʼaguapy tuichaitereíva upe tetãme; ha péicha opa ary setenta y siete."},{"vNo":"22 ","txt":"Ha oguereko avei hikuái pyʼaguapy ary setenta y ocho-pe, ndahaʼéiramo joavyʼimi umi doctrina rehegua omoĩvaʼekue profetakuéra."},{"vNo":"23 ","txt":"Ha ary setenta y nueve-pe oñepyrũ oĩ heta joavy. Ha katu ojehu Nefi ha Lehi, ha heta ijoykeʼkuéra oikuaáva upe doctrina añeteguáva rehegua, oñemeʼẽgui chupekuéra heta rrevelasiõ opa ára, upévare omboʼe hikuái tavayguakuérape, upéicha rupi ombopaha hikuái ijoavykuéra upe arýpe."},{"vNo":"24 ","txt":"Ha ojehu ary ochenta huekuéra ñeisambyhýpe Nefi tavayguakuéra ári, oĩkuri Nefi tavayguakuéra osẽvaʼekue, ary upe mboyve ohovaʼekue lamanita-kuéra ndive, omoĩvaʼekue ijehe herarã lamanita, ha avei umi haʼevaʼekue lamanita-kuéragui ñemoñare añetegua, oñemokyreʼỹva pochýpe umívare, térã umi osẽvaʼekuére, upévare omoñepyrũ hikuái peteĩ ñorairõguasu ijoykeʼykuérare."},{"vNo":"25 ","txt":"Ha ojapo hikuái jejuka ha ñemonda; ha upéi okañy hikuái umi yvytýpe, ha taveʼỹme ha tenda kañyháme, okañyvo ani hag̃ua ojejuhu, hetavévo hikuái opa ára, umi osẽvaʼekue ojoajúva hendivekuéra rupi."},{"vNo":"26 ","txt":"Ha péicha ára ohasávo, heẽ, ndahetái ary rire, oiko chuguikuéra peteĩ mondaha aty tuichaitereíva; ha oheka hikuái opa Gadiantón plan ñeminguéra; ha péicha oiko chuguikuéra Gadiantón mondahakuéra."},{"vNo":"27 ","txt":"Koʼág̃a péina ápe, koʼã mondaha ojapo tuicha mbaʼevai, heẽ, tuicha ñehundi Nefi tavayguakuéra apytépe jepe, ha avei lamanita-kuéra tavayguakuéra apytépe."},{"vNo":"28 ","txt":"Ha ojehu oñeikotevẽ oñembopaha ko tembiapo ñehundi; upévare omondo hikuái peteĩ ehérsito kuimbaʼe imbaretéva reheve pe taveʼỹme ha umi yvytýpe oheka hag̃ua upe mondaha aty, ha ohundi hag̃ua chupekuéra."},{"vNo":"29 ","txt":"Ha katu péina ápe, ojehu upe arýpe pe ehérsito oñembojevy jepe hetã meve. Ha péicha opákuri ary ochenta huekuéra ñeisãmbyhy Nefi tavayguakuéra ári."},{"vNo":"30 ","txt":"Ha ojehu oñepyrũvo ary ochenta y uno ohojey hikuái ko mondaha aty rehe, ha ohundi hikuái hetápe; ha ou avei chupekuéra heta ñehundi."},{"vNo":"31 ","txt":"Ha oñemyaña chupekuéra ohojey hag̃ua pe taveʼỹ ha yvytýgui hetãmekuéra, hetaitereígui umi mondaha oikóva yvyty ha taveʼỹme."},{"vNo":"32 ","txt":"Ha ojehu péicha opa ko ary. Ha hetave umi mondaha ha oñemombareteve hikuái ohóvo, upéicha oñemoĩ hikuái opa nefita-kuéra ehérsito rehe, ha lamanita-kuérare avei; ha ogueru hikuái tuicha kyhyje tavayguakuéra ári opa upe yvy ape ári."},{"vNo":"33 ","txt":"Heẽ, oúgui hikuái heta tetã rendápe, ha ojapo hesekuéra tuicha ñehundi; heẽ, ojuka hikuái hetápe, ha ambuépe ogueraha hikuái ñeñapytĩmby upe taveʼỹme, heẽ, ha oguerahave hikuái mitã ha kuñanguérape."},{"vNo":"34 ","txt":"Koʼág̃a ko tuichaite mbaʼevai, ouvaʼekue tavayguakuéra hembiapovai rupi, oñemokyreʼỹ jey chupekuéra imanduʼa hag̃ua Ñandejára Itupãre."},{"vNo":"35 ","txt":"Ha péicha opákuri ary ochenta y uno huekuéra ñeisambyhýpe."},{"vNo":"36 ","txt":"Ha ary ochenta y dos-pe oñepyrũ jey hesarái hikuái Ñandejára Itupãgui. Ha ary ochenta y tres-pe oñepyrũ jey oñemombareteve hikuái tembiapovaípe. Ha ary ochenta y cuatro-pe nomoĩporãi hikuái hape."},{"vNo":"37 ","txt":"Ha ojehu ary ochenta y cinco-pe oñemombareteve hikuái upe orgúllope, ha hembiapoñañáme; ha péicha hiʼaju jey hína hikuái ñehundirã."},{"vNo":"38 ","txt":"Ha péicha opákuri ary ochenta y ocho."}]}