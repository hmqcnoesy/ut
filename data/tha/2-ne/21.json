{"heading":"ลำต้นของเจสซี (พระคริสต์) จะพิพากษาในความชอบธรรม—ความรู้เกี่ยวกับพระผู้เป็นเจ้าจะครอบคลุมแผ่นดินโลกในมิลเลเนียม—พระเจ้าจะทรงยกธงสัญญาณขึ้นและรวมอิสราเอล—เปรียบเทียบอิสยาห์ ๑๑. ประมาณ ๕๕๙–๕๔๕ ปีก่อนคริสตกาล.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"๒ นีไฟ ๒๑","verses":[{"vNo":"๑ ","txt":"และจะมีหน่อออกมาจากลำต้นของเจสซี, และกิ่งหนึ่งจะงอกออกมาจากรากของท่าน."},{"vNo":"๒ ","txt":"และพระวิญญาณของพระเจ้าจะอยู่บนท่าน, วิญญาณแห่งปัญญาและความเข้าใจ, วิญญาณแห่งการตรึกตรองและพละกำลัง, วิญญาณแห่งความรู้และความเกรงกลัวพระเจ้า;"},{"vNo":"๓ ","txt":"และจะทำให้ท่านเข้าใจด้วยไหวพริบอันเนื่องจากความเกรงกลัวพระเจ้า; และท่านจะไม่พิพากษาตามสายตาของท่าน, ทั้งจะไม่ตำหนิตามที่หูของท่านได้ยิน."},{"vNo":"๔ ","txt":"แต่ด้วยความชอบธรรมท่านจะพิพากษาคนจน, และตำหนิด้วยความเสมอภาคเพื่อคนอ่อนโยนของแผ่นดินโลก; และท่านจะตีแผ่นดินโลกด้วยไม้แห่งปากของท่าน, และด้วยลมแห่งริมฝีปากของท่านท่านจะสังหารคนชั่วร้าย."},{"vNo":"๕ ","txt":"และความชอบธรรมจะเป็นสายคาดเอวท่าน, และความซื่อสัตย์เป็นสายคาดบั้นเอวท่าน."},{"vNo":"๖ ","txt":"สุนัขป่าจะอยู่กับลูกแกะด้วย, และเสือดาวจะนอนกับลูกแพะ, และลูกโคกับสิงห์หนุ่มและลูกสัตว์อ้วนจะอยู่ด้วยกัน; และเด็กเล็กคนหนึ่งจะนำพวกมันไป."},{"vNo":"๗ ","txt":"และโคเพศเมียและหมีจะกินด้วยกัน; ลูกของมันจะนอนด้วยกัน; และสิงห์จะกินฟางเหมือนโคเพศผู้."},{"vNo":"๘ ","txt":"และเด็กที่ดูดนมจะเล่นบนรูงูพิษ, และเด็กหย่านมจะวางมือของเขาไว้บนรังงูร้าย."},{"vNo":"๙ ","txt":"พวกมันจะไม่ทำร้ายหรือทำลายทั่วภูเขาศักดิ์สิทธิ์ของเรา, เพราะทั่วแผ่นดินโลกจะเต็มไปด้วยความรู้เกี่ยวกับพระเจ้า, ดังผืนน้ำเอ่อท้นทะเล."},{"vNo":"๑๐ ","txt":"และในวันนั้นจะมีรากรากหนึ่งของเจสซี, ซึ่งจะตั้งเป็นธงสัญญาณของผู้คน; คนต่างชาติจะแสวงหามัน; และที่พักผ่อนของท่านจะสง่างาม."},{"vNo":"๑๑ ","txt":"และเหตุการณ์จะบังเกิดขึ้นในวันนั้นคือพระเจ้าจะทรงลงพระหัตถ์ของพระองค์อีกเป็นครั้งที่สองเพื่อทรงนำผู้ที่เหลืออยู่ ผู้คนของพระองค์ที่ยังคงอยู่, กลับมาจากอัสซีเรีย, และจากอียิปต์, และจากปัทโรส, และจากคูช, และจากเอลาม, และจากชินาร์, และจากฮามัท, และจากหมู่เกาะในทะเล."},{"vNo":"๑๒ ","txt":"และพระองค์จะทรงชักธงสัญญาณเพื่อประชาชาติ, และจะทรงเรียกชุมนุมผู้ที่ถูกขับไปของอิสราเอล, และทรงรวมคนของยูดาห์ที่กระจัดกระจายอยู่จากสี่มุมของแผ่นดินโลก."},{"vNo":"๑๓ ","txt":"ความริษยาที่มีต่อเอฟราอิมจะหมดไปด้วย, และปฏิปักษ์ของยูดาห์จะถูกตัดขาด; เอฟราอิมจะไม่ริษยายูดาห์, และยูดาห์จะไม่รังควานเอฟราอิม."},{"vNo":"๑๔ ","txt":"แต่พวกเขาจะบินลงบนบ่าของชาวฟีลิสเตียทางตะวันตก; พวกเขาจะปล้นสะดมคนพวกนี้ทางตะวันออกพร้อมกัน; พวกเขาจะยึดเอโดมและโมอับ; และลูกหลานของอัมโมนจะเชื่อฟังพวกเขา."},{"vNo":"๑๕ ","txt":"และพระเจ้าจะทรงทำลายลิ้นของทะเลอียิปต์ลงสิ้น; และด้วยสายลมแรงของพระองค์พระองค์จะทรงสะบัดพระหัตถ์ของพระองค์เหนือแม่น้ำ, และจะทรงลงทัณฑ์มันให้เป็นลำธารเจ็ดสาย, และทรงทำให้คนข้ามไปได้โดยไม่เปียกเท้า."},{"vNo":"๑๖ ","txt":"และจะมีทางหลวง, จากอัสซีเรีย, สำหรับผู้ที่เหลืออยู่ของผู้คนของพระองค์ซึ่งยังคงอยู่, เหมือนดังที่เป็นมากับอิสราเอลในวันที่เขาขึ้นมาจากแผ่นดินอียิปต์."}]}