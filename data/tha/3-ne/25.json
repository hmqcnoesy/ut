{"heading":"ในการเสด็จมาครั้งที่สอง, คนหยิ่งจองหองและคนชั่วร้ายจะถูกเผาดังตอข้าว—เอลียาห์จะกลับคืนมาก่อนวันอันน่าพรั่นพรึงและสำคัญยิ่งนั้น—เปรียบเทียบมาลาคี ๔. ประมาณ ค.ศ. ๓๔.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"๓ นีไฟ ๒๕","verses":[{"vNo":"๑ ","txt":"เพราะดูเถิด, วันนั้นย่อมมาถึงซึ่งจะไหม้ดังเตาเผา; และคนจองหองทั้งหมด, แท้จริงแล้ว, คนทั้งหมดที่ทำชั่ว, จะเป็นตอข้าว; และวันที่มาถึงจะเผาไหม้พวกเขาหมด, พระเจ้าจอมโยธาตรัส, จนมันไม่มีทั้งรากหรือกิ่งเหลืออยู่เลย."},{"vNo":"๒ ","txt":"แต่กับเจ้าที่เกรงกลัวนามของเรา, พระบุตรแห่งความชอบธรรมจะทรงลุกขึ้นด้วยปีกของพระองค์ที่รักษาหาย; และเจ้าจะออกไปและเติบโตขึ้นดังลูกวัวในคอก."},{"vNo":"๓ ","txt":"และเจ้าจะเหยียบย่ำคนชั่วร้าย; เพราะพวกเขาจะเป็นเถ้าถ่านอยู่ใต้ส้นเท้าของเจ้าในวันที่เราจะทำการนี้, พระเจ้าจอมโยธาตรัส."},{"vNo":"๔ ","txt":"เจ้าจงจำกฎของโมเสส, ผู้รับใช้ของเรา, ซึ่งเราสั่งกับเขาที่โฮเรบเพื่ออิสราเอลทั้งหมด, พร้อมด้วยกฎเกณฑ์และคำพิพากษา."},{"vNo":"๕ ","txt":"ดูเถิด, เราจะส่งเอลียาห์ศาสดาพยากรณ์มาหาเจ้าก่อนการมาของวันอันน่าพรั่นพรึงและสำคัญยิ่งของพระเจ้า;"},{"vNo":"๖ ","txt":"และเขาจะหันใจบรรพบุรุษมาหาลูกหลาน, และใจลูกหลานมาหาบรรพบุรุษของพวกเขา, เกลือกเราจะมาลงทัณฑ์แผ่นดินโลกด้วยคำสาปแช่ง."}]}