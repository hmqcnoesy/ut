{"heading":"Ua faamamaina le Ekalesia i Saraʼemila ma ua faatulaga maopoopo—Ua alu atu Alema i Kitiona e talai ai. E tusa o le 83 T.L.M.","prevAbbr":"alma","nextAbbr":"alma","prevNo":5,"nextNo":7,"chapterTitle":"Alema 6","prevTitle":"Alema 5","nextTitle":"Alema 7","verses":[{"vNo":1,"txt":"Ma o lenei sa oo ina ua uma ona tautala atu o Alema i tagata o le ekalesia, lea sa faatu i le aai o Saraʼemila, sa ia faauuina faitaulaga ma toeaina, i le faaee atu o ona lima, e tusa ma le faatulagaga a le Atua, e pulefaamalumalu ma leoleo i luga o le ekalesia."},{"vNo":2,"txt":"Ma sa oo ina o soo se tasi sa lē auai i le ekalesia o e na salamo ia latou agasala sa papatisoina i le salamo, ma taliaina i le ekalesia."},{"vNo":3,"txt":"Ma sa oo foi ina o soo se tasi sa auai i le ekalesia o e sa lē salamo ia latou amioleaga ma sa lē faamaualalalo i latou lava i luma o le Atua—o le uiga o laʼu tala o i latou ia o e sa faafefeteina i luga i le faamaualuluga o o latou loto—o i latou lava ia sa lē taliaina, ma soloi ese o latou igoa, ina ia lē faitauina o latou igoa i totonu o igoa o e ua amiotonu."},{"vNo":4,"txt":"Ma sa faapea ona amata ona latou faatu o le faatulagaga o le ekalesia i le aai o Saraʼemila."},{"vNo":5,"txt":"O lenei ou te manao ina ia outou malamalama sa tuufua mai le afioga a le Atua i tagata uma, sa leai se tasi sa taofi mai i le avanoa e potopoto faatasi ai i latou lava e faalogologo i le afioga a le Atua."},{"vNo":6,"txt":"E ui i lea sa poloaiina fanau a le Atua e tatau ona latou faapotopoto faatasi soo i latou lava, ma aufaatasi i le anapogi ma le tatalo malosi mo le manuia o agaga o i latou o e sa latou lē iloaina le Atua."},{"vNo":7,"txt":"Ma o lenei sa oo ina ua uma ona faia e Alema nei faatonuga sa alu ese atu o ia mai ia te i latou, ioe, mai le ekalesia lea sa i le aai o Saraʼemila, ma alu aʼe i luga i le itu i sasae o le vaitafe o Saitonu, i le vanu o Kitiona, lea sa faatu ai iina se aai, lea sa taua o le aai o Kitiona, lea sa i le vanu sa taua o Kitiona, lea sa faaigoa i le tagata o lē na fasioti e le lima o Neʼoa i le pelu."},{"vNo":8,"txt":"Ma sa alu atu Alema ma amata ona alaga atu o le afioga a le Atua i le ekalesia lea sa faatu i le vanu o Kitiona, e tusa ma le faaaliga o le moni o le afioga lea na tautalagia e ona tamā, ma e tusa ma le agaga o valoaga sa ia te ia, e tusa ma le molimau e uiga ia Iesu Keriso, le Alo o le Atua, o lē o le a afio mai e togiola ona tagata mai ia latou agasala, ma e tusa ma le faatulagaga paia lea na valaaulia i ai o ia. Ma ua faapea ona tusia. Amene."}]}