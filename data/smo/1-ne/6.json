{"heading":"Ua tusi e Nifae mea a le Atua—O le faamoemoe o Nifae o le faatauanau atu i tagata ia o mai i le Atua o Aperaamo ma faaolaina. E tusa o le 600–592 T.L.M.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1Nifae 6","verses":[{"vNo":"1 ","txt":"Ma o lenei, o aʼu, o Nifae, ou te lē tuuina atu le gafa o oʼu tamā i le vaega lenei o laʼu talafaamaumau; pe ou te tuuina atu i soo se taimi o mulimuli mai i luga o nei papatusi o loo ou tusia; ona ua tuuina atu i le talafaamaumau sa tausia e loʼu tamā; o le mea lea, ou te lē tusia ai i lenei tusi."},{"vNo":"2 ","txt":"Ona ua lava ia te aʼu ona fai atu o i matou o ni isi e tupuga mai ia Iosefa."},{"vNo":"3 ","txt":"Ma e le afaina ia te aʼu pe faapitoa ona ou tuu atu o se tala atoa o mea uma a loʼu tamā, ona e le mafai ona tusia ia mea i luga o papatusi nei, ona ou te manaomia le avanoa e mafai ona ou tusia ai mea a le Atua."},{"vNo":"4 ","txt":"Ona o le atoatoa o loʼu faamoemoe ia mafai ona ou faatauanauina tagata ia o mai i le Atua o Aperaamo, ma le Atua o Isaako, ma le Atua o Iakopo, ma faaolaina."},{"vNo":"5 ","txt":"O le mea lea, o mea e fiafia i ai le lalolagi ou te lē tusia, ae o mea e fiafia i ai le Atua ma i latou o e e lē o ni isi o le lalolagi."},{"vNo":"6 ","txt":"O le mea lea, ou te tuu atu ai se poloaiga i aʼu fanau, ia latou lē faatumuina nei papatusi i mea e lē aoga i le fanauga a tagata."}]}