{"heading":"O le a togiola ma faamamaina Siona ma ona afafine i le aso o le meleniuma—Faatusatusa i le Isaia 4. E tusa o le 559–545 T.L.M.","prevAbbr":"2-ne","nextAbbr":"2-ne","prevNo":13,"nextNo":15,"chapterTitle":"2Nifae 14","prevTitle":"2Nifae 13","nextTitle":"2Nifae 15","verses":[{"vNo":1,"txt":"Ma i lena aso, o le a taofi ai e fafine e toafitu le tane e toatasi, fai mai: O le a matou ʼai a matou lava meaai, ma ofu o matou lava ofu; ae tau ina tuu mai i matou e taʼu i lou igoa e aveese ai lo matou luma."},{"vNo":2,"txt":"I lena aso o le a matagofie ma mamalu ai le lala a le Alii; o le a lelei ma matagofie le fua o le laueleele ia te i latou o e ua sao o Isaraelu."},{"vNo":3,"txt":"Ma o le a oo mai foi, o i latou o e ua tuua pea i Siona ma e ua nonofo pea i Ierusalema o le a taʼua ua paia, o tagata taitoatasi uma ia ua tusia i totonu o tagata ola i Ierusalema—"},{"vNo":4,"txt":"Pe a uma ona fufulu ese e le Alii le eleelea o afafine o Siona, ma faamamā le toto o Ierusalema mai ona totonu i le agaga o le faamasinoga ma le agaga o le faamuina."},{"vNo":5,"txt":"Ma o le a faia e le Alii i luga o nofoaga uma o le mauga o Siona, ma luga o ona faapotopotoga, se ao ma le asu i le ao ma le susulu o le afi mumū i le po; ona o le a i ai i luga o le mamalu uma o Siona se puipuiga."},{"vNo":6,"txt":"Ma o le a i ai se fale apitaga mo se faapaologa i le ao mai le vevela, ma mo se nofoaga sulufaʼi, ma se maluapapa mai i afā ma mai i uaga."}]}