{"heading":"I le aso o le Meleniuma o le a vivii ai tagata uma i le Alii—O le a afio o ia faatasi ma i latou—Faatusatusa i le Isaia 12. E tusa o le 559–545 T.L.M.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2Nifae 22","verses":[{"vNo":"1 ","txt":"Ma i lena aso o le a e fai mai ai: Le Alii e, o le a ou vivii atu ia te oe; e ui ina sa e toatamai mai ia te aʼu ae ua liliu ese lou toasa, ma ua e faamafanafana mai ia te aʼu."},{"vNo":"2 ","txt":"Faauta, o le Atua o loʼu olataga lea; o le a ou faalagolago i ai, ma ou lē fefe; ona o le Alii o Ieova o loʼu malosi ma laʼu pese lea; ua avea foi o ia ma oʼu olataga."},{"vNo":"3 ","txt":"O lea, o le a outou utu vai ma le olioli mai vaipuna o le olataga."},{"vNo":"4 ","txt":"Ma i lena aso o le a outou fai mai ai: Ia viia le Alii, valaau atu i lona suafa, taʼu atu ana galuega i totonu o le nuu, fai atu ua faaeaina lona suafa."},{"vNo":"5 ","txt":"Pepese atu ia i le Alii; aua ua faia e ia mea e silisili ona lelei; ua iloa lenei mea i le lalolagi atoa."},{"vNo":"6 ","txt":"Ia valaau ma alaga atu, oe lē ua nofo i Siona; ona ua silisiliese le Paia e Toatasi o Isaraelu ua i totonu ia te oe."}]}