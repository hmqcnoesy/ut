{"heading":"O le a susunuina i le Afio Mai Faalua e pei o tagutugutu o saito e e faamaualuluga ma e e amioleaga—O le a toe foi mai Elia ae lei oo i lena aso tele ma le matautia—Faatusatusa i le Malaki 4. E tusa o le 34 T.A.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3Nifae 25","verses":[{"vNo":"1 ","txt":"Aua faauta, e oo mai le aso o le a mu ai e pei o se umu; ma o e uma e faamaualuluga, ioe, ma e uma e fai amioleaga, o le a pei o tagutugutu o saito; ma o le aso o le a oo mai o le a susunuina i latou, ua fetalai mai ai le Alii o Au, o le a ia le tuua ai se aa po o se lala mo i latou."},{"vNo":"2 ","txt":"Ae ia te outou o e e matatau i lou igoa, o le a tulai mai i ai le Atalii o le Amiotonu ma le faamalologa i ona apaau; ma o le a outou o atu ma tutupu ae e pei o ni tamaipovi i le lotoa."},{"vNo":"3 ","txt":"Ma o le a outou soli i lalo e ua amioleaga; ona o le a avea i latou ma lefulefu i lalo o o outou alofivae i le aso lena o le a ou fai ai lenei mea, ua fetalai mai ai le Alii o Au."},{"vNo":"4 ","txt":"Ia outou manatua le tulafono a Mose, lau auauna, lea na ou poloai atu ia te ia i Horepa mo Isaraelu uma, faatasi ma tulafono ma faamasinoga."},{"vNo":"5 ","txt":"Faauta, o le a ou auina atu ia te outou Elia le perofeta ae lei oo mai le aso tele ma le matautia o le Alii;"},{"vNo":"6 ","txt":"Ma o le a ia liliu loto o tamā i fanau, ma loto o fanau i o latou tamā, nei ou alu atu ma taia le lalolagi i se fetuu."}]}