{"heading":"Ua tusi Moronae mo le manuia o sa Lamanā—O sa Nifaē o e sa le faafitia Keriso ua fasiotia. E tusa o le 401–421 T.A.","prevAbbr":"ether","nextAbbr":"moro","prevNo":15,"nextNo":2,"chapterTitle":"Moronae 1","prevTitle":"Eteru 15","nextTitle":"Moronae 2","verses":[{"vNo":1,"txt":"O Lenei o au o Moronae, ina ua uma ona ou faia o le faaiuga o le otootoga o le tala o le nuu o Iareto, sa ou manatu o le a ou le toe tusia ni isi mea faaopoopo, peitai ou te lei oti lava; ma ou te le faailoa atu au lava i sa Lamanā nei o latou faaumatia au."},{"vNo":2,"txt":"Aua faauta, ua matua malolosi tele a latou taua i totonu o i latou lava; ma ona o lo latou ita ua latou fasiotia ai sa Nifaē uma o e e le faafitia le Keriso."},{"vNo":3,"txt":"Ma o au, o Moronae, ou te le faafitia le Keriso; o le mea lea, ou te fealuai solo ai i soo se mea e mafai ona ou alu i ai mo le puipuiga o lou lava ola."},{"vNo":4,"txt":"O le mea lea, ou te tusia ai ni isi mea faaopoopo itiiti, e le tusa ma le mea na ou manatu i ai; ona sa ou manatu o le a ou le toe tusia ni isi mea faaopoopo; ae o le a ou tusia ni nai faaopoopo itiiti, atonu o le a aoga i ou uso, o sa Lamanā, i se aso i le lumanai, e tusa ai ma le finagalo o le Alii."}]}