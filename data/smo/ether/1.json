{"heading":"Ua otooto e Moronae tusitusiga a Eteru—Ua faamatala mai le gafa o Eteru—Sa lei faaeseeseina le gagana a sa Iaretō i le Olo o Papelu—Ua folafola mai e le Alii o le a ia taitaia i latou i se laueleele filifilia ma faia i latou ia avea ma se malo tele.","prevAbbr":"morm","prevNo":9,"nextAbbr":"ether","nextNo":2,"chapterTitle":"Eteru 1","verses":[{"vNo":"1 ","txt":"Ma o lenei, o au, o Moronae, ou te faaauau e tuu atu se tala e uiga ia i latou o tagata anamua o e na faaumatia e le aao o le Alii i luga o lenei laueleele i matu."},{"vNo":"2 ","txt":"Ma ou te sii mai lau tala mai papatusi e luasefulu ma le fa ia na maua e tagata o Limae, lea ua taua o le Tusi a Eteru."},{"vNo":"3 ","txt":"Ma ona ua ou manatu o le vaega muamua o lenei talafaamaumau, lea ua tautala e uiga i le foafoaga o le lalolagi, ma Atamu foi, ma se tala mai lena taimi e oo mai lava i le olo tele, ma soo se mea na tupu i totonu o le fanauga a tagata seia oo mai i le taimi lena, ua i ai i totonu o tagata Iutaia—"},{"vNo":"4 ","txt":"O lea ou te le tusia ai mea ia na tutupu mai aso o Atamu seia oo mai i le taimi lena; ae ua i ai i latou i luga o papatusi; ma o soo se tasi na te mauaina i latou, o ia lava lea o le a ia mauaina le mana e mafai ai ona ia maua o le tala atoa."},{"vNo":"5 ","txt":"Ae faauta, ou te le tuuina atu le tala atoa, ae ou te tuuina atu se vaega o le tala, mai le olo i lalo seia oo ina faaumatiaina i latou."},{"vNo":"6 ","txt":"Ma i luga o lenei mafuaaga ou te tuuina atu ai le tala: O le na tusia lenei talafaamaumau o Eteru, ma o ia o se e tupuga mai ia Korianetoa."},{"vNo":"7 ","txt":"O Korianetoa o le atalii o Morona."},{"vNo":"8 ","txt":"Ma o Morona o le atalii o Etema."},{"vNo":"9 ","txt":"Ma o Etema o le atalii o Asa."},{"vNo":"10 ","txt":"Ma o Asa o le atalii o Setu."},{"vNo":"11 ","txt":"Ma o Setu o le atalii o Sipelona."},{"vNo":"12 ","txt":"Ma o Sipelona o le atalii o Komi."},{"vNo":"13 ","txt":"Ma o Komi o le atalii o Korianetumu."},{"vNo":"14 ","txt":"Ma o Korianetumu o le atalii o Aminikata."},{"vNo":"15 ","txt":"Ma o Aminikata o le atalii o Arona."},{"vNo":"16 ","txt":"Ma o Arona o se e tupuga mai ia Hetu, o le atalii ia o Heatoma."},{"vNo":"17 ","txt":"Ma o Heatoma o le atalii o Lipi."},{"vNo":"18 ","txt":"Ma o Lipi o le atalii o Kiso."},{"vNo":"19 ","txt":"Ma o Kiso o le atalii o Koruma."},{"vNo":"20 ","txt":"Ma o Koruma o le atalii o Levi."},{"vNo":"21 ","txt":"Ma o Levi o le atalii o Kimo."},{"vNo":"22 ","txt":"Ma o Kimo o le atalii o Morianetona."},{"vNo":"23 ","txt":"Ma o Morianetona o le suli o Ripelakiso."},{"vNo":"24 ","txt":"Ma o Ripelakiso o le atalii o Sesa."},{"vNo":"25 ","txt":"Ma o Sesa o le atalii o Hetu."},{"vNo":"26 ","txt":"Ma o Hetu o le atalii o Komi."},{"vNo":"27 ","txt":"Ma o Komi o le atalii o Korianetumu."},{"vNo":"28 ","txt":"Ma o Korianetumu o le atalii o Emera."},{"vNo":"29 ","txt":"Ma o Emera o le atalii o Omera."},{"vNo":"30 ","txt":"Ma o Omera o le atalii o Sule."},{"vNo":"31 ","txt":"Ma o Sule o le atalii o Kipi."},{"vNo":"32 ","txt":"Ma o Kipi o le atalii o Oraea, o le atalii o Iareto;"},{"vNo":"33 ","txt":"O Iareto lea na o mai ma lona uso, ma o laua aiga, faatasi ma isi ma o latou aiga, mai le olo tele, i le taimi na faaeseese ai e le Alii le gagana a tagata, ma tauto ai i lona toasa o le a faataapeapeina i latou i luga o le lalolagi atoa; ma e tusa ma le fetalaiga a le Alii, sa faataapeapeina lava tagata."},{"vNo":"34 ","txt":"Ma ona o le uso o Iareto o se tagata tino ese ma malosi, ma o se tagata na faapitoa tele e le Alii, sa fai atu Iareto, lona uso, ia te ia: Tagi atu i le Alii, ina ia le faafenumiaiina e ia i tatou ina ia le mafai ona tatou malamalama ia tatou upu."},{"vNo":"35 ","txt":"Ma sa oo ina tagi atu le uso o Iareto i le Alii, ma sa agaalofa mai le Alii ia Iareto; o lea na le faaeseeseina ai e ia le gagana a Iareto; ma sa le faafenumiaiina Iareto ma lona uso."},{"vNo":"36 ","txt":"Ona fai atu ai lea o Iareto i lona uso: Toe tagi atu i le Alii, ma atonu o le a ia liliu ese ai lona toasa mai ia te i latou o a tatou uo, ina ia le faaeseeseina e ia la latou gagana."},{"vNo":"37 ","txt":"Ma sa oo ina tagi atu le uso o Iareto i le Alii, ma sa agaalofa mai le Alii ia laua uo, ma o latou aiga foi, sa le faafenumiaiina i latou."},{"vNo":"38 ","txt":"Ma sa oo ina toe fai atu Iareto i lona uso, ua fai atu: Alu ma ole atu i le Alii, pe o le a ia tutuli ese i tatou i fafo o le laueleele, ma afai o le a ia tutuli ese i tatou i fafo o le laueleele, tagi atu ia te ia po o fea o le a tatou o i ai. Ma o ai na te iloa ae o le a le taitaiina atu i tatou e le Alii i se laueleele ua silisili ona lelei i luga o le lalolagi atoa? Ma afai e faapea, ia tatou faamaoni i le Alii, ina ia tatou mauaina lena laueleele mo o tatou tofi."},{"vNo":"39 ","txt":"Ma sa oo ina tagi atu le uso o Iareto i le Alii e tusa ma le mea na fetalaia e le fofoga o Iareto."},{"vNo":"40 ","txt":"Ma sa oo ina faafofoga mai le Alii i le uso o Iareto, ma agaalofa mai ia te ia, ma fetalai mai ia te ia:"},{"vNo":"41 ","txt":"Ina alu ia ma faapotopoto faatasi au lafu manu, o manu poa ma manu fafine, o ituaiga eseese uma; ma fatu foi o ituaiga eseese uma o le eleele; ma ou aiga; ma lou uso foi o Iareto, ma lona aiga; ma au uo foi ma o latou aiga, ma uo a Iareto ma o latou aiga."},{"vNo":"42 ","txt":"Ma a uma ona e faia lenei mea, ia e alu atu i luma o i latou i lalo i le vanu lea e i le itu i matu. Ma o iina o le a ou feiloai ai ma oe, ma o le a ou alu atu ai i ou luma i se laueleele ua silisili ona lelei i luga o laueleele uma o le lalolagi."},{"vNo":"43 ","txt":"Ma o iina o le a ou faamanuia ai oe ma au fanau, ma faatutu mai mo au mai au fanau, ma mai fanau a lou uso, ma mai ia i latou o e o le a o atu faatasi ma oe, se atunuu tele. Ma o le a leai se atunuu e silisili atu i lo le atunuu lea o le a ou faatu mai mo au mai lau fanau, i luga o le lalolagi atoa. Ma o le a faapea ona ou faia ia te oe ona o lenei taimi umi ua e tagi mai ai ia te au."}]}