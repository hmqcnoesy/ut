{"heading":"O molimau e toatolu ma le galuega lava ia o le a tutu o se molimau i le moni o le Tusi a Mamona.","prevAbbr":"ether","prevNo":4,"nextAbbr":"ether","nextNo":6,"chapterTitle":"Eteru 5","verses":[{"vNo":"1 ","txt":"Ma o lenei, o au, o Moronae, ua ou tusia upu ia na poloaiina ai au, e tusa ma lou manatua; ma ua uma ona ou tau atu ia te oe mea ia ua ou faamaufaailogaina; o lea aua e te tago i ai ina ia e faaliliuina; ona ua faasaina lena mea ia te oe, vagana ua oo mai le taimi e tatau ai i le poto o le Atua."},{"vNo":"2 ","txt":"Faauta foi, atonu o le a mafai ona e maua o le avanoa e faaali atu ai papatusi ia te i latou o e o le a fesoasoani e aumai lenei galuega;"},{"vNo":"3 ","txt":"Ma o le a faaali atu i latou i se toatolu e le mana o le Atua; o lea o le a latou iloa ai ma le mautinoa ua moni nei mea."},{"vNo":"4 ","txt":"Ma o fofoga o molimau e toatolu o le a faamaumaututu ai nei mea; ma o le molimau a le toatolu, ma lenei galuega, lea o le a faaali atu ai le mana o le Atua ma lana afioga foi, lea ua molimau i ai le Tamā, ma le Alo, ma le Agaga Paia—ma o nei mea uma o le a tutu o se molimau e faasaga i le lalolagi i le aso gataaga."},{"vNo":"5 ","txt":"Ma afai e faapea o le a latou salamo ma o mai i le Tamā i le suafa o Iesu, o le a taliaina i latou i le malo o le Atua."},{"vNo":"6 ","txt":"Ma o lenei, afai ua leai se pule o ia te au mo nei mea, faamasino outou; aua o le a outou iloa ua ia te au le pule pe a outou vaai mai ia te au, ma o le a tatou tutu i luma o le Atua i le aso gataaga. Amene."}]}