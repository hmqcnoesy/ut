{"heading":"Peche seksyèl se yon abominasyon—Peche Koryanton yo anpeche Zoramit yo resevwa pawòl la—Redanmsyon Jezikri a pral sove kwayan yo ki te viv redanmsyon an. Anviwon 74 anvan Jezikri.","sectionHeading":"Kòmandman Alma te bay Koryanton, pitit gason li a.","prevAbbr":"alma","prevNo":38,"nextAbbr":"alma","nextNo":40,"chapterTitle":"Alma 39","verses":[{"vNo":"1 ","txt":"Kounyeya, pitit gason m nan, m gen plis bagay pou m di w pase sa m te di frè la; paske, reyèlman, èske w pa t wè dwati frè w la, konfyans li, ak dilijans li nan respekte kòmandman Bondye yo? Reyèlman èske li pa t sèvi bon egzanp pou ou"},{"vNo":"2 ","txt":"Paske, ou pa t bay pawòl mwen yo anpil atansyon jan frè w la te fè nan pami pèp Zoramit la. Kounyeya, se bagay sa a m gen kont ou; ou t ap mache fè chèlbè pou fòs ou ak lasajès ou."},{"vNo":"3 ","txt":"Men, se pa tout la sa, pitit gason m nan. Ou te fè bagay ki grav devan m; paske, ou te abandone ministè a, epi w t ale nan peyi Siwon an, sou fontyè Lamanit yo, dèyè postitye ki rele Izabèl la."},{"vNo":"4 ","txt":"Wi, li te vòlè kè anpil moun; men, ou pa gen okenn rezon, pitit gason m nan. Ou te dwe rete nan ministè w te gen pou w okipe a."},{"vNo":"5 ","txt":"Èske w pa konnen, pitit gason m nan, bagay sa yo se abominasyon devan je Senyè a; wi, se peche ki pi abominab pase tout lòt peche, eksepte koule san inosan, oubyen nye Sentespri a."},{"vNo":"6 ","txt":"Paske reyèlman, si w nye Sentespri a, apre li te fin gen plas nan ou, epi w konnen ou nye l, se yon peche enpadonab; wi, epi nenpòt moun ki fè asasina, ki gen limyè ak konesans Bondye, li pa fasil pou l jwenn padon; wi, m di konsa, pitit gason m nan, li pa fasil pou l jwenn padon."},{"vNo":"7 ","txt":"Epi kounyeya, pitit gason m nan, m mande Bondye pou pa t gen tò nan gwo krim sa a. M pa ta pèsiste sou krim ou yo pou m pa toumante nanm ou, si se pa t pou byen ou."},{"vNo":"8 ","txt":"Men reyèlman, ou pa kapab kache krim ou yo devan Bondye; epi si pa repanti y ap sèvi kòm temwayaj kont ou nan dènye jou a."},{"vNo":"9 ","txt":"Kounyeya, pitit gason m nan, m ta vle pou repanti, pou kite peche yo, epi pou w sispann pouswiv anvi, men, pou w bride kò w nan tout bagay sa yo; paske si w pa fè sa, pa gen okenn mwayen pou w eritye wayòm Bondye a. O, sonje, pran responsablite, epi retire kò w nan bagay sa yo."},{"vNo":"10 ","txt":"Epi m kòmande w pou w pran responsablite pou w pran konsèy nan men gran frè w yo nan sa w ap fè, paske w jèn epi w an bezwen pou frè w yo nouri w. Epi koute konsèy yo."},{"vNo":"11 ","txt":"Pa kite okenn bagay san valè oubyen bagay fou pote w ale; pa kite dyab la pote kè w ale ankò dèyè postitye mechan sa yo. O, pitit gason m nan, gade ki gwo inikite te mete sou Zoramit yo; paske, lè yo te wè kondwit ou, yo pa t vle kwè nan pawòl mwen yo."},{"vNo":"12 ","txt":"Epi kounyeya, Lespri Senyè a di m konsa: Kòmande pitit ou yo pou yo fè byen, pou yo pa mennen kè anpil moun nan destriksyon; se poutèt sa, m kòmande w, pitit gason m nan, avèk lakrent devan Bondye, pou sispann inikite yo;"},{"vNo":"13 ","txt":"Pou w vin jwenn Senyè a avèk tout panse, pouvwa w, epi fòs ou; pou w pa mennen kè okenn lòt moun fè mechanste; men, okontrè, retounen al jwenn yo, epi rekonèt fòt ou ak mal ou te fè."},{"vNo":"14 ","txt":"Pa chèche richès ni bagay san valè mond sa a; paske reyèlman, ou pa kapab pote yo avèk ou."},{"vNo":"15 ","txt":"Kounyeya, pitit gason m nan, m vle di w kèk bagay sou vini Kris la. Reyèlman, m di w konsa, se li menm k ap vin efase peche mond lan; wi, li vini pou deklare pèp li a bon nouvèl sali."},{"vNo":"16 ","txt":"Kounyeya, pitit gason m nan, se apèl sa a w te resevwa, pou w deklare pèp sa a bon nouvèl, pou w prepare lespri yo; oubyen pou yo kapab gen sali, pou yo kapab prepare panse pitit yo pou tande pawòl la lè l ap vini an."},{"vNo":"17 ","txt":"Kounyeya, m ap soulaje panse w konsènan bagay sa a, reyèlman, w etone poutèt nou dwe konnen bagay sa a davans. Reyèlman, m ap mande w, èske yon nanm kounyeya pa enpòtan pou Bondye menm jan yon nanm ap ye lè l ap vini an"},{"vNo":"18 ","txt":"Èske li pa nesesè pou pèp sa a konnen plan redanmsyon an menm jan avèk pitit yo"},{"vNo":"19 ","txt":"Èske li pa fasil kounyeya pou Senyè a voye zanj li deklare bòn nouvèl sa yo ban nou menm jan avèk pitit nou yo oubyen menm jan avèk apre lè li fin vini an?"}]}