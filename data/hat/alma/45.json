{"heading":"Elaman kwè nan pawòl Alma yo—Alma pwofetize sou destriksyon Nefit yo—Li beni tè a e li modi tè a—Sanble Lespri a te anpòte Alma ale menm jan li te anpòte Moyiz ale a—Disansyon grandi nan Legliz la. Anviwon 73 anvan Jezikri.","sectionHeading":"Istwa pèp Nefi a, lagè ak divizyon lè Elaman t ap viv, dapre rejis Elaman te kenbe lè l te vivan.","prevAbbr":"alma","nextAbbr":"alma","prevNo":44,"nextNo":46,"chapterTitle":"Alma 45","prevTitle":"Alma 44","nextTitle":"Alma 46","verses":[{"vNo":1,"txt":"Epi, kounyeya, se te konsa, pèp Nefi a te kontan anpil, paske Senyè a te delivre yo anba men ènmi yo; poutèt sa, yo te remèsye Senyè a, Bondye yo a; wi, yo te jene anpil, yo te priye anpil, e yo te adore Bondye ak anpil lajwa."},{"vNo":2,"txt":"Epi, se te konsa, nan diznevyèm ane gouvènman jij yo sou pèp Nefi a, Alma t al jwenn pitit gason li a, Elaman, epi l te di l: Èske w kwè bagay m te di w konsènan rejis sa yo m te kenbe yo"},{"vNo":3,"txt":"Elaman te di l: Wi, m kwè."},{"vNo":4,"txt":"Epi Alma te di l ankò: Èske w kwè nan Jezikri ki pral vini an"},{"vNo":5,"txt":"Epi li te di: Wi, m kwè tout pawòl ou te pale yo."},{"vNo":6,"txt":"Epi Alma te di l: Èske w ap respekte kòmandman m yo"},{"vNo":7,"txt":"Epi li te di: Wi, m ap respekte kòmandman w yo avèk tout kè m."},{"vNo":8,"txt":"Alma te di l: Ou beni e Senyè a ap fè w pwospere nan peyi a."},{"vNo":9,"txt":"Men gade, m gen kèk bagay pou m pwofetize ba w; men, sa m ap pwofetize ba w yo, ou pa dwe pale yo; wi, sa m ap pwofetize ba w yo, moun pa dwe konnen yo jistan pwofesi a akonpli; poutèt sa, ekri pawòl m pral di w yo."},{"vNo":10,"txt":"Epi, men pawòl yo: Gade, m apèsi, pèp Nefit yo menm, dapre lespri revelasyon ki nan mwen an, nan kat-san ane depi lè Jezikri pral fè yo wè l la, yo pral dejenere nan enkredilite."},{"vNo":11,"txt":"Wi, lè sa a, yo pral wè lagè ak lapès, wi, famin ak san koule jistan pèp Nefi a detwi—"},{"vNo":12,"txt":"Wi, sa pral rive poutèt y ap dejenere nan enkredilite, nan zèv tenèb, imoralite ak tout kalte inikite; wi, m di w, poutèt y ap peche kont yon tèlman gwo limyè ak yon konesans konsa, wi, m di w, depi jou sa a, menm katriyèm jenerasyon an p ap pase anvan gwo inikite sa a rive."},{"vNo":13,"txt":"Epi, lè gwo jou sa a rive, lè a prèske rive pou moun ki nan epòk kounyeya yo, oubyen pou desandan moun ki fè pati nan pami pèp Nefi a, pou yo pa konte nan pami pèp Nefi a ankò."},{"vNo":14,"txt":"Men, nenpòt moun ki rete, e ki pa detwi nan gran jou terib sa a, ap konte nan pami Lamanit yo, e y ap vin tankou Lamanit yo; yo tout, eksepte kèk moun ki pral rele disip Senyè a; e Lamanit yo pral pousuiv yo jistan yo vin detwi. Epi, poutèt inikite yo, pwofesi sa a gen pou l akonpli."},{"vNo":15,"txt":"Epi kounyeya, se te konsa, lè Alma te fin di Elaman bagay sa yo, li te beni l; li te beni lòt pitit li yo tou, li te beni tè a pou byen moun ki jis yo."},{"vNo":16,"txt":"Epi li te di: Senyè Bondye a di—Tè a pral modi, wi, tè sa a, pou chak nasyon, fanmi, lang ak pèp, pou destriksyon moun ki fè mechanste, lè yo vin pouri nèt; e jan m di a, se konsa l ap fèt; paske se malediksyon ak benediksyon Bondye ki sou peyi a, paske Senyè a pa kapab gade peche avèk okenn konsiderasyon."},{"vNo":17,"txt":"Epi kounyeya, lè Alma te fin di pawòl sa yo, li te beni legliz la, wi, tout moun ki kanpe solid nan lafwa a depi kounyeya jouk lè sa a."},{"vNo":18,"txt":"Lè Alma te fin fè sa, li te kite peyi Zarayemla a, kòm si l t a pral nan peyi Melèk la. Epi, yo pa t janm tande pale konsènan l ankò; kanta lanmò ak antèman l, nou pa konnen."},{"vNo":19,"txt":"Gade, sèlman nou konnen li te yon nonm ki te jis; e nouvèl la te gaye nan tout legliz la, pou fè konnen lespri a te pote l ale oubyen Senyè a te antere l avèk men pa l, menm jan avèk Moyiz. Men, gade ekriti yo di konsa, Senyè a te pran Moyiz nan li menm; e nou sipoze li te resevwa Alma tou, nan lespri a, nan li menm; poutèt sa, nou pa konnen anyen konsènan lanmò l ak antèman l."},{"vNo":20,"txt":"Epi kounyeya, se te konsa, nan kòmansman diznevyèm ane gouvènman jij yo sou pèp Nefi a, Elaman t ale nan pami pèp la pou l deklare yo pawòl la."},{"vNo":21,"txt":"Gade, poutèt lagè yo avèk Lamanit yo ak anpil ti divizyon ak twoub ki te nan pami pèp la, li te vin nesesè pou pawòl Bondye a ta deklare nan pami yo, wi e pou yon règleman ta tabli nan legliz la."},{"vNo":22,"txt":"Poutèt sa, Elaman ak frè l yo t ale pou yo tabli legliz la ankò nan tout peyi a, wi, nan chak vil nan tout peyi pèp Nefi a te posede. Epi, se te konsa, yo te lonmen prèt ak enstriktè nan tout peyi a, sou tèt tout legliz yo."},{"vNo":23,"txt":"Epi kounyeya, se te konsa, lè Elaman ak frè l yo te fin lonmen prèt ak enstriktè sou tèt legliz yo, yon divizyon te leve nan pami yo, e yo pa t vle koute pawòl Elaman ak frè l yo;"},{"vNo":24,"txt":"Men, yo te vin gen lògèy, yo te gonfle kè yo poutèt pakèt richès yo; konsa, yo te vin rich dapre tèt pa yo, epi yo pa t vle koute pawòl yo, pou yo mache dwat devan Bondye."}]}