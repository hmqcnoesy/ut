{"heading":"Ezayi pale konsènan Mesi a—Rapò konsènan imilyasyon ak soufrans Mesi a—Li ofri nanm li kòm ofrann pou peche, e li plede pou transgresè yo—Konpare Ezayi 53. Anviwon 148 anvan Jezikri.","prevAbbr":"mosiah","nextAbbr":"mosiah","prevNo":13,"nextNo":15,"chapterTitle":"Mozya 14","prevTitle":"Mozya 13","nextTitle":"Mozya 15","verses":[{"vNo":1,"txt":"Wi, èske Ezayi menm pa t di: Ki moun ki te kwè rapò nou e ki moun Senyè a te lonje men bay"},{"vNo":2,"txt":"Paske li pral grandi devan l tankou yon jèn pyebwa e tankou yon rasin pete sòti nan tè sèch; li pa gen fòm ni li pa bèl, e lè nou wè l, pa gen okenn bote nan li k ap fè nou renmen l."},{"vNo":3,"txt":"Lèzòm rejte l, yo meprize l; se yon nonm ki nan lapenn, li nan soufrans; e se tankou nou kache figi nou pou li; li te meprize, e nou pa t respekte l."},{"vNo":4,"txt":"Asireman, li te sipòte lapenn nou e li te pote tristès nou; poutan, nou te panse se te Bondye ki te frape l e ki te aflije l."},{"vNo":5,"txt":"Men li te blese pou transgresyon nou yo; yo te maltrete li pou inikite nou yo; chatiman ki pote lapè pou nou an te sou tèt li; e avèk mak li yo, nou geri."},{"vNo":6,"txt":"Nou tout te pèdi tankou brebi egare; nou chak te fè wout pa nou; e Senyè a te fè l pote inikite nou tout."},{"vNo":7,"txt":"Li te oprime, li te aflije, men li pa t ouvè bouch li; yo mennen l tankou yon mouton nan labatwa, e tankou yon brebi bèbè devan moun k ap koupe plim li, li pa t ouvè bouch li."},{"vNo":8,"txt":"Yo te rache l nan prizon ak nan jijman; kiyès ki pral rakonte desandan l yo? Paske yo te rejte l nan pami vivan yo, e yo te frape l pou transgresyon pèp mwen an."},{"vNo":9,"txt":"Epi yo te mete tonm li nan pami pechè yo ak rich yo lè l te mouri a; malgre li pa t fè mal, ni move pawòl pa t sòti nan bouch li."},{"vNo":10,"txt":"Men, sa te fè Senyè a plèzi pou l maltrete l; li te mete l nan lapenn; lè ou bay nanm li kòm ofrann pou peche, lè sa a, li pral wè desandan l yo, li pral viv lontan, e Senyè a pral vin pi kontan nan peyi li a."},{"vNo":11,"txt":"Li pral wè afliksyon nanm li, e li pral satisfè; avèk konesans li, bon sèvitè m yo pral jistifye anpil moun, paske, li pral pote inikite yo."},{"vNo":12,"txt":"Se poutèt sa, m pral ba li yon pòsyon avèk zotobre yo, e li pral separe avantaj la avèk zotobre yo paske li te bay nanm li pou l mouri; e li te konte nan pami transgresè yo; e li te pote peche anpil moun, e li te plede pou transgresè yo."}]}