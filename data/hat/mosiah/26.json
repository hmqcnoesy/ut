{"heading":"Enkwayan yo mennen anpil manm Legliz la nan peche—Alma resevwa pwomès lavi etènèl—Moun ki repanti e ki batize yo jwenn padon—Manm Legliz nan peche yo, ki repanti e ki konfese devan Alma ak Senyè a ap jwenn padon; otreman, yo p ap konte nan pami pèp Legliz la. Anviwon 120–100 anvan Jezikri.","prevAbbr":"mosiah","prevNo":25,"nextAbbr":"mosiah","nextNo":27,"chapterTitle":"Mozya 26","verses":[{"vNo":"1 ","txt":"Kounyeya, se te konsa, te gen anpil nan jenerasyon ki t ap leve a ki pa t kapab konprann pawòl wa Bejamen yo, yo te timoun piti lè l te pale avèk pèp li a, e yo pa t kwè nan tradisyon papa yo."},{"vNo":"2 ","txt":"Yo pa t kwè pawòl ki te pale konsènan rezirèksyon mò yo, epi tou, yo pa t kwè konsènan Kris ki te gen pou l vini an."},{"vNo":"3 ","txt":"Epi, poutèt enkwayans yo, yo pa t kapab konprann pawòl Bondye, e kè yo te di."},{"vNo":"4 ","txt":"Epi yo pa t vle batize ni rantre nan legliz la. Yo te yon pèp apa dapre lafwa yo, e yo te toujou rete nan eta chanèl ak peche yo; paske yo pa t vle priye Senyè a, Bondye yo a."},{"vNo":"5 ","txt":"Epi kounyeya sou rèy Mozya a, yo pa t mwatye pèp Bondye a, men, poutèt hinghang nan pami frè legliz yo, yo te vin plis."},{"vNo":"6 ","txt":"Paske se te konsa, yo te twonpe anpil moun ki te nan legliz la avèk flatri, e yo fè yo fè anpil peche; se poutèt sa, li te nesesè pou legliz la avèti manm li yo ki te fè peche."},{"vNo":"7 ","txt":"Epi, se te konsa, yo te mennen yo devan prèt yo, enstriktè yo te mennen yo devan prèt yo, e prèt yo te mennen yo devan Alma ki te gran prèt la."},{"vNo":"8 ","txt":"Kounyeya, Wa Mozya te bay Alma otorite sou legliz la."},{"vNo":"9 ","txt":"Epi, se te konsa, Alma pa t konnen yo, men te gen yon pakèt temwen kont yo; wi, pèp la te kanpe e li te temwaye konsènan pakèt inikite yo."},{"vNo":"10 ","txt":"Kounyeya bagay konsa pa t konn pase nan legliz la anvan sa; se poutèt sa, Lespri Alma te twouble e li te fè mennen yo devan wa a."},{"vNo":"11 ","txt":"Epi, li te di wa a: Men yon pakèt moun nou mennen devan w. Frè yo te akize yo; wi, yo te bare yo nan anpil inikite. Epi, yo pa t repanti nan inikite yo, se poutèt sa, nou mennen yo devan w pou ou jije yo dapre krim yo te fè."},{"vNo":"12 ","txt":"Men, wa Mozya te di Alma: M p ap jije yo, men m ap remèt yo nan men w pou ou jije yo."},{"vNo":"13 ","txt":"Epi kounyeya Lespri Alma te twouble ankò, e li t al mande Senyè a ki sa pou l fè konsènan zafè sa a, paske li te pè pou l pat fè sa ki pa bon devan Bondye."},{"vNo":"14 ","txt":"Epi, se te konsa, lè l te fin louvri tout nanm li bay Bondye, vwa Senyè a te fè l tande l; li di:"},{"vNo":"15 ","txt":"Ou beni, Alma, epi moun ki te batize nan dlo Mòmon an yo, beni tou. Ou beni poutèt gwo lafwa ou genyen nan sèl pawòl Abinadi yo, sèvitè m nan."},{"vNo":"16 ","txt":"Epi, yo beni, poutèt gwo lafwa yo genyen nan sèl pawòl ou te pale yo."},{"vNo":"17 ","txt":"Epi ou beni paske w te tabli yon legliz nan pami pèp sa a; yo pral tabli, e se pèp mwen yo pral ye."},{"vNo":"18 ","txt":"Wi, pèp sa a ki vle pote non m nan beni, paske se non m yo ap pote, e yo se pèp mwen."},{"vNo":"19 ","txt":"Epi, paske w te poze m kesyon sou pechè yo, ou beni."},{"vNo":"20 ","txt":"Se sèvitè m ou ye; e m fè alyans avèk ou, konsa w ap gen lavi etènèl; e w ap sèvi m, e ou prale nan non m pou ou rasanble brebi m yo ansanm."},{"vNo":"21 ","txt":"E yon moun ki tande vwa m, li ap tounen brebi pa m, e se moun sa a pou ou resevwa nan legliz la, e se li m ap resevwa tou."},{"vNo":"22 ","txt":"Paske gade, sa a se legliz mwen an, nenpòt moun ki batize, ap batize nan repantans. Epi, nenpòt moun ou resevwa, ap kwè nan non m, e m ap padone l libelibè."},{"vNo":"23 ","txt":"Paske se mwen ki pran peche mond lan sou tèt mwen; paske se mwen ki te kreye yo; epi se mwen ki bay moun ki kwè jiskalafen yo yon plas bò kote dwat mwen."},{"vNo":"24 ","txt":"Paske gade, se non m yo pote; si yo konnen m y ap vini, epi y ap gen yon plas bò kote dwat mwen pou tout tan gen tan."},{"vNo":"25 ","txt":"Epi, se pral konsa, lè dezyèm twonpèt la sonnen, lè sa a, moun ki pa t janm konnen m yo, ap leve pou yo kanpe devan m."},{"vNo":"26 ","txt":"Epi, lè sa a, yo ap konnen m se Senyè a, Bondye yo a, m se Redanmtè yo a; men, yo p ap rachte."},{"vNo":"27 ","txt":"Epi, lè sa a, m ap fè yo konnen m pa t janm konnen yo; e yo ap pati al nan dife ki p ap janm fini an, ki te prepare pou dyab la ak zanj li yo."},{"vNo":"28 ","txt":"Se poutèt sa, m di w, moun ki pa tande vwa m, ou pa dwe resevwa l nan legliz mwen an paske m p ap resevwa l nan dènye jou a."},{"vNo":"29 ","txt":"Se poutèt sa, m di w, Ale; nenpòt moun ki transgrese kont mwen, jije l dapre peche li fè; si l konfese peche l devan w ak devan m, epi repanti avèk yon kè sensè, ou dwe padone l e m ap padone l tou."},{"vNo":"30 ","txt":"Wi, epi depi pèp mwen an repanti, m ap padone peche yo fè kont mwen."},{"vNo":"31 ","txt":"Epi, youn dwe padone lòt pou peche yo; paske, tout bon, m di w, moun ki pa padone pwochen l, lè li di li repanti, li rale kondanasyon sou tèt li."},{"vNo":"32 ","txt":"Kounyeya, m di w, Ale; moun ki pa repanti nan peche yo, p ap fè pati pèp mwen an, e se sa k ap fèt depi kounyeya, pou tout tan."},{"vNo":"33 ","txt":"Epi, se te konsa, lè Alma te tande pawòl sa yo, li te ekri yo pou l te kapab genyen yo, pou l jije pèp legliz la dapre kòmandman Bondye yo."},{"vNo":"34 ","txt":"Epi, se te konsa, Alma te al jije moun yo te pran nan inikite yo dapre pawòl Senyè a."},{"vNo":"35 ","txt":"Epi, tout moun ki te repanti pou peche yo, e ki te konfese yo, li te mete yo nan pami pèp legliz la."},{"vNo":"36 ","txt":"Epi, moun ki pa t konfese peche yo e ki pa t repanti nan inikite yo, li pa t mete yo nan pami pèp legliz la, e non yo te efase."},{"vNo":"37 ","txt":"Epi, se te konsa, Alma te regle tout zafè legliz la; yo te kòmanse gen lapè ankò, e yo te kòmanse pwospere anpil nan zafè legliz la, yo te mache avèk prekosyon devan Bondye; yo te resevwa anpil moun, yo te batize anpil moun."},{"vNo":"38 ","txt":"Se tout bagay sa yo Alma ak frè nan legliz yo te fè; yo te mache avèk anpil dilijans, yo te ansenye pawòl Bondye nan tout bagay, yo te soufri tout kalte afliksyon, tout moun ki pa t nan legliz Bondye a te pèsekite yo."},{"vNo":"39 ","txt":"Epi, yo te avèti frè yo, e pawòl Bondye te avèti yo tou dapre peche yo, oubyen, dapre peche yo te fè, Bondye te ba yo kòmandman pou yo priye san rete, e pou yo di mèsi pou tout bagay."}]}