{"heading":"Wa Laman mouri—Pèp li a sovaj, ak fewòs e yo kwè nan move tradisyon—Zenif ak pèp li a defann tèt yo kont li. Anviwon 187–160 anvan Jezikri.","prevAbbr":"mosiah","prevNo":9,"nextAbbr":"mosiah","nextNo":11,"chapterTitle":"Mozya 10","verses":[{"vNo":"1 ","txt":"Epi, se te konsa, nou te rekòmanse tabli wayòm nan ankò, nou te rekòmanse posede peyi a nan lapè. Epi, m te fè yo fè tout kalte zam pou lagè, pou m te kapab gen zam pou pèp mwen an pou lè Lamanit yo ta vin fè lagè avèk pèp mwen an."},{"vNo":"2 ","txt":"Epi, m te mete gad tout alantou peyi a pou Lamanit yo pa t vin detwi nou san avèti; se konsa m te veye pèp mwen ak bèt mwen yo pou yo pa t tonbe nan men ènmi nou yo."},{"vNo":"3 ","txt":"Epi, se te konsa, nou te eritye tè zansèt nou yo pandan anpil ane, wi, pandan vennde zan."},{"vNo":"4 ","txt":"Epi, m te fè gason yo laboure tè a, e plante tout kalte grenn ak tout kalte fwi."},{"vNo":"5 ","txt":"Epi, m te fè fi yo trese, m te fè yo travay anpil, m te fè yo fè tout kalte twal, wi, ak tout kalte rad pou nou kapab kouvri touni nou; se konsa nou te pwospere nan peyi a—Se konsa nou te nan lapè tout tan pandan vennde ane."},{"vNo":"6 ","txt":"Epi, se te konsa, wa Laman te mouri, e pitit gason l lan te kòmanse gouvène nan plas li. Epi, li te kòmanse pouse pèp li a nan rebelyon kont pèp mwen an; se poutèt sa, yo te kòmanse prepare pou lagè, pou yo vin goumen avèk pèp mwen an."},{"vNo":"7 ","txt":"Men, m te voye espyon nan lantouraj peyi Chèmlon an pou m te kapab dekouvri preparasyon yo pou m te kapab veye, pou yo pa t vin detwi pèp mwen an."},{"vNo":"8 ","txt":"Epi, se te konsa, yo te monte nan nò peyi Chilòm nan ak tout kantite gason ki te ame avèk flèch, ak epe, ak kouto ak wòch ak fistibal; e tèt yo te kale, san cheve, e te gen yon sentiwon kui nan ren yo."},{"vNo":"9 ","txt":"Epi, se te konsa, m te fè fi ak timoun nan pèp mwen yo kache nan dezè a; epi tout granmoun ak tout jèn gason ki te kapab pote zam, m te fè yo rasanble ansanm pou goumen ak Lamanit yo, epi m te mete yo nan lòd; chak moun daprè laj yo."},{"vNo":"10 ","txt":"Epi, se te konsa, nou te monte a l goumen ak Lamanit yo; e mwen menm, menm mwen ki fin granmoun, m te a l goumen ak Lamanit yo. Epi, se te konsa, nou te al goumen avèk fòs Senyè a."},{"vNo":"11 ","txt":"Lamanit yo pat konn anyen nan zafè Senyè a ni yo pa t konn fòs Senyè a. Se poutèt sa, yo te konte sou fòs pa yo. Se te yon pèp fò, daprè fòs lèzòm."},{"vNo":"12 ","txt":"Se te yon pèp sovaj, fewòs, sanginè, yo te kwè nan tradisyon zansèt yo; ki vle di—Yo te kwè moun te chase yo nan peyi Jerizalèm poutèt inikite zansèt yo, e frè yo te maltrete yo nan dezè a ak lè yo t ap travèse lanmè a;"},{"vNo":"13 ","txt":"Epi, ankò moun te maltrete yo nan premye peyi yo te eritye a, apre yo te fin travèse lanmè a; tout bagay sa yo te pase paske Nefi te gen plis lafwa nan respekte kòmandman Senyè a yo—se poutèt sa, Senyè a te favorize l, paske Senyè a te tande priyè l, e li te reponn yo, e li te dirije vwayaj yo nan dezè a."},{"vNo":"14 ","txt":"Epi, frè l yo te fache kont li paske yo pa t konprann travay Senyè a; yo te fache kont li sou lanmè a tou paske yo te fè kè di kont Senyè a."},{"vNo":"15 ","txt":"Epi, ankò, yo te fache kont li lè yo te rive nan tè pwomiz la, paske yo te di li te pran direksyon pèp la nan men yo; e yo te eseye touye l."},{"vNo":"16 ","txt":"Epi, ankò, yo te fache kont li paske li te pati nan dezè a jan Senyè a te kòmande l la, e li te pran rejis ki te ekri sou plakderen yo paske yo te di li te vòlè yo."},{"vNo":"17 ","txt":"Se konsa, yo te ansenye pitit yo pou yo rayi yo, pou yo asasinen yo, pou yo vòlè ak dechèpiye yo, e pou yo fè tout sa yo kapab pou detwi l; se poutèt sa, yo gen yon rayisman etènèl pou desandan Nefi yo."},{"vNo":"18 ","txt":"Se poutèt rezon sa a menm wa Laman avèk riz li, ak manti, mètdam li, ak bèl pwomès li, li te twonpe m pou m mennen pèp mwen an nan peyi sa a, pou l te kapab detwi yo; wi, e nou te soufri tout tan sa a nan peyi a."},{"vNo":"19 ","txt":"E kounyeya, mwen menm, Zenif, lè m te fin di pèp mwen an tout bagay sa yo konsènan Lamanit yo, m te ankouraje yo pou y a l batay avèk pouvwa yo, pou yo mete konfyans yo nan Senyè a; se poutèt sa, nou goumen avèk yo fasafas."},{"vNo":"20 ","txt":"Epi, se te konsa, nou te pouse yo deyò nan peyi nou an ankò; e nou te tèlman touye yo ak raj, nou pa t kapab konte yo."},{"vNo":"21 ","txt":"Epi, se te konsa, nou te retounen nan peyi nou ankò, e pèp mwen an te rekòmanse okipe bèt yo ak jaden yo."},{"vNo":"22 ","txt":"Epi, paske m vin granmoun, m pase wayòm nan bay youn nan pitit gason mwen yo; se poutèt sa, m p ap pale plis. M mande pou Senyè a beni pèp mwen an. Amèn."}]}