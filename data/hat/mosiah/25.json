{"heading":"Desandan Melèk yo ki nan Zarayemla a vin tounen Nefit—Yo vin konnen pèp Alma a ak pèp Zenif la—Alma batize Limi ak tout pèp li a—Mozya otorize Alma pou l òganize legliz Bondye a. Anviwon 120 anvan Jezikri.","prevAbbr":"mosiah","prevNo":24,"nextAbbr":"mosiah","nextNo":26,"chapterTitle":"Mozya 25","verses":[{"vNo":"1 ","txt":"Epi kounyeya Wa Mozya te fè tout pèp la rasanble ansanm."},{"vNo":"2 ","txt":"Kounyeya, pa t gen anpil pitit Nefi, oubyen, desandan Nefi, pase pèp Zarayemla a ki te desandan Melèk ak sa ki te sòti nan dezè a avèk li."},{"vNo":"3 ","txt":"Epi, pa t gen anpil nan pèp Nefi a ak pèp Zarayemla a pase Lamanit yo; wi, yo pa t fè mwatye yo."},{"vNo":"4 ","txt":"Epi kounyeya tout pèp Nefi a te rasanble ansanm ak tout pèp Zarayemla a, e yo te fè de gwoup."},{"vNo":"5 ","txt":"Epi, se te konsa, Mozya te li, e li te fè yo li istwa Zenif la bay pèp li a; wi, li te li istwa pèp Zenif la depi lè yo te kite peyi Zarayemla a jistan yo te retounen ankò."},{"vNo":"6 ","txt":"Epi, li te li istwa Alma ak frè l yo ak tout afliksyon yo tou depi lè yo te kite peyi Zarayemla a jistan yo retounen ankò."},{"vNo":"7 ","txt":"Epi kounyeya, lè Mozya te fin li istwa yo, pèp li a ki te rete nan peyi a te frape anba sezisman ak etònman."},{"vNo":"8 ","txt":"Paske, yo pa t konnen sa pou yo panse; paske yo te wè moun ki te delivre nan esklavaj yo te chaje avèk anpil lajwa."},{"vNo":"9 ","txt":"Epi ankò, lè yo te panse avèk frè yo ki te mouri anba men Lamanit yo, yo te chaje avèk lapenn e yo te menm jete anpil dlo nan lapenn."},{"vNo":"10 ","txt":"Epi ankò, lè yo te panse avèk bonte imedyat Bondye ak pouvwa li ki te delivre Alma ak frè l yo anba esklavaj, anba men Lamanit yo, yo te leve vwa yo pou yo remèsye Bondye."},{"vNo":"11 ","txt":"Epi, ankò, lè yo te panse avèk Lamanit yo ki te frè yo, nan eta peche ak salte yo, yo te chaje avèk lapenn ak kèkase pou byen nanm Lamanit yo."},{"vNo":"12 ","txt":"Epi, se te konsa, moun ki te pitit Amilon ak frè l yo, ki te pran pitit fi Lamanit yo kòm madanm yo a, yo te fache pou konduit papa yo, e yo pa t vle gen non papa yo ankò; se poutèt sa, yo te pran non Nefi pou moun kapab rele yo pitit Nefi, e pou yo kapab fè pati nan pami moun ki rele Nefit yo."},{"vNo":"13 ","txt":"Epi kounyeya, tout pèp Zarayemla a te konte nan pami Nefit yo, paske wayòm nan pa t nan men lòt moun eksepte desandan Nefi yo."},{"vNo":"14 ","txt":"Epi kounyeya, se te konsa, lè Mozya te fin pale klèman, ak li bay pèp la, li te vle pou Alma pale avèk pèp la tou."},{"vNo":"15 ","txt":"Epi, Alma te pale avèk yo, pandan yo te fè yon gwo gwoup, e li te ale nan yon gwoup apre lòt pou l ansenye pèp la repantans ak lafwa nan Senyè a."},{"vNo":"16 ","txt":"Epi, li te egzòte pèp Limi an ak frè l yo, tout moun ki te delivre anba esklavaj pou yo sonje se Senyè a ki te delivre yo."},{"vNo":"17 ","txt":"Epi, se te konsa, lè Alma te fin ansenye pèp la anpil bagay, e fin pale avèk yo, wa Limi te vle batize, e tout pèp li a te vle batize tou."},{"vNo":"18 ","txt":"Se poutèt sa, Alma te ale nan dlo a, e li te batize yo. Wi, li te batize yo menm jan li te batize frè l yo nan dlo yo rele Mòmon an; wi, e tout moun li te batize yo te vin manm legliz Bondye a; poutèt yo te kwè nan pawòl Alma yo."},{"vNo":"19 ","txt":"Epi, se te konsa, wa Mozya te bay Alma pèmisyon pou l tabli legliz la nan tout peyi Zarayemla a, e li te ba l pouvwa pou l òdone prèt ak enstriktè nan chak legliz."},{"vNo":"20 ","txt":"Kounyeya, yo te fè sa, paske tèlman te gen anpil moun, yon sèl enstriktè pa t kapab dirije yo epi tou yo tout pa t kapab koute pawòl Bondye nan yon sèl asanble."},{"vNo":"21 ","txt":"Se poutèt sa, yo te rasanble ansanm nan diferan gwoup, ki rele legliz. Chak legliz te gen prèt ak enstriktè pa yo, e chak prèt te preche pawòl la jan Alma te ba li l la."},{"vNo":"22 ","txt":"Epi, konsa, menm si te gen anpil legliz, yo tout se te menm legliz la; wi legliz Bondye a menm, paske anyen pa t preche nan legliz yo si se pa t repantans ak lafwa nan Bondye."},{"vNo":"23 ","txt":"Epi kounyeya, se te konsa, te gen sèt legliz nan peyi Zarayemla a. Epi, konsa tout moun moun ki te vle pran non Kris la oubyen non Bondye a sou tèt yo, yo te fè ansanm avèk legliz Bondye a."},{"vNo":"24 ","txt":"Yo te rele pèp Bondye a, e Senyè a te mete lespri l sou yo, yo te beni, e yo te pwospere nan peyi a."}]}