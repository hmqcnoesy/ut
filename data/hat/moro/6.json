{"heading":"Moun repanti yo batize epi yo entegre—Manm legliz ki repanti yo resevwa padon—Reyinyon Sentespri a dirije pa yo. Anviwon 401–421 apre Jezikri.","prevAbbr":"moro","prevNo":5,"nextAbbr":"moro","nextNo":7,"chapterTitle":"Mowoni 6","verses":[{"vNo":"1 ","txt":"Epi kounyeya, m ap pale konsènan batèm. Gade ansyen yo, prèt yo, e enstriktè yo te batize; e yo pa t batize san yo pa t pote fwi ki pwouve diyite yo pou sa."},{"vNo":"2 ","txt":"Ni tou yo pa t resevwa pèsonn nan batèm san yo pa t vini avèk yon kè brize e yon lespri kontri, e san yo pa t temwaye bay legliz la pou fè konnen yo te repanti nan peche yo tout bon."},{"vNo":"3 ","txt":"Epi pèsonn pa t kapab batize san yo pa t pote non Kris la sou tèt yo, avèk yon detèminasyon pou sèvi l jiska lafen."},{"vNo":"4 ","txt":"Epi lè yo te fin batize, yo te jwenn akseptasyon, e pouvwa Sentespri a te lave yo, yo te konte nan pami pèp legliz Kris la; e non yo te enskri pou legliz la te kapab sonje yo, nouri yo avèk bon pawòl Bondye a, pou kenbe yo nan bon chemen an, pou kenbe yo sou gad yo nan priyè pou yo depann sèlman sou merit Kris la, ki te kòmansman ak finisman lafwa yo."},{"vNo":"5 ","txt":"Epi legliz la te reyini ansanm souvan, pou jene ak priye e pou pale yonn ak lòt konsènan byennèt nanm yo."},{"vNo":"6 ","txt":"Epi yo te reyini ansanm souvan pou pataje pen ak diven, an memwa Senyè Jezi."},{"vNo":"7 ","txt":"Epi yo te pran prekosyon egzat pou pa t gen inikite nan pami yo; e nenpòt moun yo te kenbe nan inikite, e si twa temwen nan legliz la te akize yo devan ansyen yo, e yo pa t repanti, konfese, non yo te efase, epi yo pa t konte nan pami pèp Kris la."},{"vNo":"8 ","txt":"Men, chak fwa yo te repanti, e yo te mande padon avèk senserite, yo te padone yo."},{"vNo":"9 ","txt":"Epi legliz la te dirije reyinyon yo dapre direksyon Lespri a, e avèk pouvwa Sentespri a; paske, jan pouvwa Sentespri a te dirije yo pou yo preche, egzòte, priye, sipliye oubyen chante, se konsa yo te fè."}]}