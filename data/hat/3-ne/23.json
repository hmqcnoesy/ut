{"heading":"Jezi apwouve pawòl Ezayi yo—Li kòmande pèp la pou yo fouye pawòl pwofèt yo—Pawòl Samyèl, Lamanit la, konsènan Rezirèksyon an, ajoute nan rejis yo. Anviwon 34 apre Jezikri.","prevAbbr":"3-ne","nextAbbr":"3-ne","prevNo":22,"nextNo":24,"chapterTitle":"3 Nefi 23","prevTitle":"3 Nefi 22","nextTitle":"3 Nefi 24","verses":[{"vNo":1,"txt":"Epi kounyeya, koute, m ap di w, ou dwe li bagay sa yo. Wi, m ba w kòmandman pou w li bagay sa yo avèk dilijans, paske pawòl Ezayi yo gran."},{"vNo":2,"txt":"Paske reyèlman, li te pale sou tout bagay konsènan pèp mwen an ki fè pati nan kay Izrayèl la; se poutèt sa, se nesesè pou l pale avèk Janti yo tou."},{"vNo":3,"txt":"Epi, tout bagay li te pale yo te fèt, e yo pral fèt, dapre jan l te pale a."},{"vNo":4,"txt":"Se poutèt sa, koute pawòl mwen yo; ekri bagay m te di w yo; e yo pral jwenn Janti yo lè tan an rive, dapre volonte Papa a."},{"vNo":5,"txt":"Epi nenpòt moun ki koute pawòl mwen yo, ki repanti epi ki batize, moun sa a ap sove. Fouye pawòl pwofèt yo, paske gen anpil nan yo ki temwaye konsènan bagay sa yo."},{"vNo":6,"txt":"Epi, kounyeya, lè Jezi te fin di pawòl sa yo, li te di yo ankò, apre l te fin detaye tout ekriti yo te resevwa yo pou yo, li te di yo: gade gen lòt ekriti ou pa genyen, m ta renmen w ekri yo."},{"vNo":7,"txt":"Epi, se te konsa, li te di Nefi: Pote rejis ou te sere yo."},{"vNo":8,"txt":"Epi lè Nefi te fin pote rejis yo mete devan l, li te voye je sou yo e li te di:"},{"vNo":9,"txt":"M di nou anverite, m te kòmande Sèvitè m nan, Samyèl, Lamanit la, pou l temwaye pèp sa a, pou l fè yo konnen, jou Papa a t ap glorifye non l nan mwen an, te gen anpil sen ki t ap leve sòti nan pami mò yo, ki t ap parèt devan anpil moun, epi ki t ap preche yo. Epi li te di yo: Èske sa pa t fèt"},{"vNo":10,"txt":"Epi disip yo te reponn li, yo di: wi, Senyè, Samyèl te pwofetize jan w di a, e tout pwofesi yo te akonpli."},{"vNo":11,"txt":"Epi Jezi te di yo: Kouman fè w pa t ekri bagay sa a, pou fè konnen anpil sen te leve, yo te parèt devan anpil moun, epi yo te preche yo"},{"vNo":12,"txt":"Epi, se te konsa, Nefi te sonje bagay sa a pa t ekri."},{"vNo":13,"txt":"Epi, se te konsa, Jezi te kòmande pou l ekri l; se poutèt sa, li te ekri l jan yo te kòmande l la."},{"vNo":14,"txt":"Epi kounyeya, se te konsa, lè Jezi te fin esplike tout ekriti yo te ekri yo fè yon sèl, li te kòmande pou yo preche bagay li te esplike yo."}]}