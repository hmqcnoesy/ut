{"heading":"Mesaje Senyè a pral prepare chemen an pou dezyèm vini an—Kris la pral chita sou fotèy jijman an—Izrayèl resevwa kòmandman pou l peye dim ak ofrann yo—Yo konsève yon liv souvni—Konpare Malachi 3. Anviwon 34 apre Jezikri.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"3 Nefi 24","verses":[{"vNo":"1 ","txt":"Epi, se te konsa, li te kòmande yo pou yo ekri pawòl Papa a te bay Malachi yo, pawòl li te gen pou l di yo. Epi, se te konsa, lè yo te fin ekri, li te esplike yo. Epi men pawòl li te di yo, li te di yo: Men sa Papa a te di Malachi—Gade, m ap voye mesaje m, l ap prepare chemen an devan m, e Senyè w ap chèche a pral parèt menm lè a nan tanp li a, mesaje alyans la menm, nan moun ou pran plèzi a; Senyè tout Lame yo di konsa, l ap vini."},{"vNo":"2 ","txt":"Men kiyès ki kapab sipòte jou l ap vini an, epi kiyès ki pral kanpe lè li parèt? Paske, li tankou yon dife fòjewon ak savon pirifikatè."},{"vNo":"3 ","txt":"Epi l ap tankou yon fòjewon ak yon pirifikatè lajan; e li pral pirifye pitit gason Levi yo, li pral rafine yo tankou lò ak lajan, pou yo kapab ofri Senyè a yon ofrann lajistis."},{"vNo":"4 ","txt":"Epi lè sa a, ofrann Jida a ak ofrann Jerizalèm nan pral fè Senyè a plèzi menm jan avèk nan tan lontan yo, e menm jan avèk nan ane pase yo."},{"vNo":"5 ","txt":"Epi, Senyè tout Lame yo di konsa, epi m ap vin tou prè nou pou jijman; e m ap yon temwen tou pare kont sòsye yo, ak kont adiltè yo, ak kont fo temwen yo, ak kont moun ki kenbe lajan boulon anplwaye yo, vèv yo, ak òfelen yo, e ki chase etranje yo, e ki pa gen lakrent yo."},{"vNo":"6 ","txt":"Paske m se Senyè a, m pa chanje; se poutèt sa, noumenm pitit gason Jakòb yo, nou pa detwi."},{"vNo":"7 ","txt":"Depi nan epòk zansèt ou yo, ou te abandone òdonans mwen yo, e nou pa t kenbe yo. Senyè tout Lame yo di, retounen vin jwenn mwen, e m ap retounen vin jwenn nou. Men, nou di: kouman pou nou fè retounen an"},{"vNo":"8 ","txt":"Èske yon moun kapab vòlè Bondye? Poutan, nou te vòlè m. Epi nou di: Nan kisa nou te vòlè w la? Nan dim ak ofrann yo."},{"vNo":"9 ","txt":"Nou modi anba malediksyon, paske nou vòlè m, tout nasyon sa a nèt."},{"vNo":"10 ","txt":"Epi Senyè tout Lame a di, pote tout dim yo nan magazen an, pou kapab gen manje nan kay mwen; e teste m pou nou wè si m p ap louvri fenèt syèl la, pou m vide benediksyon jistan pa gen kote pou nou mete l."},{"vNo":"11 ","txt":"Epi, Senyè tout Lame yo di, mwen menase ensèk destriktè a pou pwoteksyon nou, e li p ap kapab detwi fwi nan jaden nou yo; ni tou pyebwa nou yo p ap jete fwi yo anvan yo mi nan jaden nou yo."},{"vNo":"12 ","txt":"Epi, Senyè tout Lame yo di konsa, tout nasyon ap di nou beni, paske, tè nou an ap rich."},{"vNo":"13 ","txt":"Senyè a di konsa, pawòl nou yo te move kont mwen. Malgre sa nou di: Kisa nou te di kont ou"},{"vNo":"14 ","txt":"Nou te di konsa: pa gen rezon pou nou sèvi Bondye, kisa sa te sèvi nou lè nou te respekte òdonans li yo, ak lè nou te mache tèt bese devan Senyè tout Lame yo"},{"vNo":"15 ","txt":"Epi kounyeya nou panse moun ki gen lògèy yo byen; wi, moun k ap fè mechanste yo fè pwogrè; wi, yo tante Bondye e yo delivre."},{"vNo":"16 ","txt":"Epi moun ki te gen lakrent pou Senyè a te pale souvan youn ak lòt, e Senyè a te koute, e l te tande; e yon liv souvni te ekri devan l pou moun ki gen krentif devan Senyè a, e respekte non l yo."},{"vNo":"17 ","txt":"Epi, Senyè tout Lame yo di konsa, e y ap pou mwen, jou sa a lè m rasanble bijou m yo; e m ap pwoteje yo menm jan yon nonm pwoteje pitit gason pa l ki sèvi l."},{"vNo":"18 ","txt":"Apre sa, ou pral retounen, epi w pral fè diferans ant moun ki jis yo ak moun ki mechan yo, nan pami moun ant ki sèvi Bondye yo ak moun ki pa sèvi l yo."}]}