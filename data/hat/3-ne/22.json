{"heading":"Nan dènye jou yo, Siyon ak pye li yo pral tabli, epi Izrayèl pral rasanble nan mizèrikòd ak tandrès—Yo pral triyonfe—Konpare Ezayi 54. Anviwon 34 apre Jezikri.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Nefi 22","verses":[{"vNo":"1 ","txt":"Epi lè sa a, pawòl ki te ekri yo pral akonpli: Chante, ou menm esteril, ou menm ki pa t fè pitit, leve vwa w pou w chante ak rele fò, ou menm ki pa t santi doulè akouchman; Senyè a di konsa, paske pitit fanm abandone yo pi plis pase pitit madanm marye yo."},{"vNo":"2 ","txt":"Fè plas nan tant ou a, e fè yo lonje rido nan abitasyon w yo; pa fè rezèv, tire kòd ou yo, e ranfòse pye w yo."},{"vNo":"3 ","txt":"Paske ou pral avanse a dwat epi a goch, e desandan w yo ap eritye tè yo nan men Janti yo, e yo pral abite nan vil vid yo."},{"vNo":"4 ","txt":"Pa pè, paske w p ap wont; ni tou yo p ap konfonn ou, paske yo p ap kapab avili w; paske w ap bliye wont lè w te jèn nan, epi ou p ap sonje repwòch lè w te jèn nan, e ou p ap sonje repwòch lè w te vèv la ankò."},{"vNo":"5 ","txt":"Paske, kreyatè w la, mari w la, se Senyè tout Lame yo ki non l; e Redanmtè w la, Sen Izrayèl la—y ap rele li Bondye tout tè a."},{"vNo":"6 ","txt":"Paske, Senyè a te rele w kòmsi w se yon fi abandone, ak aflije nan lespri; e Bondye w la di konsa, ou te yon jèn madanm lè yo te abandone w."},{"vNo":"7 ","txt":"Paske m te bliye pou yon ti tan, men, m pral rasanble nan gwo mizèrikòd."},{"vNo":"8 ","txt":"Epi Senyè a, Redanmtè w la di konsa, nan yon ti kòlè m te kache figi m ba ou pou yon ti tan, men, avèk yon jantiyès etènèl m ap gen mizèrikòd pou ou."},{"vNo":"9 ","txt":"Pou sa se tankou, zafè dlo Noe a devan mwen, paske menm jan m te sèmante pou dlo Noe a pa janm kouvri tè a ankò, se konsa m te sèmante pou m pa fache kont ou ankò."},{"vNo":"10 ","txt":"Paske montay yo pral sòti, e kolin yo pral deplase; men, men jantiyès mwen p ap kite w, mwen p ap ritire alyans lapè mwen an nonplis, se sa Senyè ki gen mizèrikòd pou ou a di."},{"vNo":"11 ","txt":"Ou menm ki aflije, ou menm tanpèt la ap balanse a, e ki san konsolasyon! Gade, m ap mete bèl koulè sou wòch ou yo, e m ap bati fondasyon w la avèk safran."},{"vNo":"12 ","txt":"Epi m ap fè fenèt ak wòch kolore, e pòt ou yo avèk ribi, e tout miray ou yo avèk bèl wòch."},{"vNo":"13 ","txt":"Epi, tout pitit ou yo pral aprann konsènan Senyè a; e lapè pitit ou yo pral gran."},{"vNo":"14 ","txt":"Ou pral tabli nan lajistis; ou p ap oprime paske p ap gen rezon pou w pè, e ou p ap sibi kòlè, paske li p ap vin prè w."},{"vNo":"15 ","txt":"Gade, y ap rasanble ansanm kont ou, san konsantman m; nenpòt moun ki rasanble kont ou ap tonbe poutèt mwen."},{"vNo":"16 ","txt":"Gade, m te kreye fòjewon an pou soufle sou chabon dife, e pou fè zouti pou travay li; e m te kreye piyajè a pou detwi."},{"vNo":"17 ","txt":"Senyè a di, onkenn zam ki itilize kont ou p ap pwospere; e w ap kondane tout lang ki pale mal sou ou. Sa se eritaj sèvitè Senyè a yo, e m ap fè yo pwogrese, se sa Senyè a di."}]}