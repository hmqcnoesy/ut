{"heading":"Aparisyon Liv Mòmon an se yon siy ki fè konnen Senyè a te kòmanse rasanble Izrayèl, e li te kòmanse akonpli alyans li yo—Moun ki rejte revelasyon ak don li yo ki nan dènye-jou yo ap modi. Anviwon 34–35 apre Jezikri.","prevAbbr":"3-ne","prevNo":28,"nextAbbr":"3-ne","nextNo":30,"chapterTitle":"3 Nefi 29","verses":[{"vNo":"1 ","txt":"Epi kounyeya gade, m di nou konsa, lè Senyè a wè l nesesè, nan lasajès li, pou bagay sa yo vin jwenn janti yo, dapre jan li te di a, lè sa a, nou mèt konnen alyans Papa a te fè avèk pitit Izrayèl yo, konsènan restorasyon yo nan peyi eritaj yo a deja kòmanse akonpli."},{"vNo":"2 ","txt":"Epi nou kapab konnen tout pawòl Senyè a pwofèt sen yo te pale a pral akonpli; e nou pa bezwen di konsa Senyè a pran twòp tan pou l vin jwenn pitit Izrayèl yo."},{"vNo":"3 ","txt":"Epi nou pa bezwen panse nan kè nou, pawòl ki te pale yo san valè, paske, reyèlman, Senyè a ap sonje alyans li yo li te fè avèk pèp li a, kay Izrayèl la."},{"vNo":"4 ","txt":"Epi lè nou wè pawòl sa yo vini nan pami nou, lè sa a, nou dwe sispann meprize zèv Senyè a yo, paske, epe lajistis la nan men dwat li; e reyèlman, jou sa a, si nou meprize zèv li yo, l ap fè nou peye pou sa."},{"vNo":"5 ","txt":"Malè yon moun ki meprize zèv Senyè a yo; wi, malè yon moun ki nye Kris la ak zèv li yo!"},{"vNo":"6 ","txt":"Wi, malè yon moun ki nye revelasyon Senyè a yo, e ki di konsa, Senyè a pa bay revelasyon ankò, oubyen pwofesi, oubyen don, oubyen lang, oubyen gerizon, oubyen pouvwa Sentespri a."},{"vNo":"7 ","txt":"Wi, e jou sa a, malè yon moun ki di konsa, Jezikri pa kapab fè mirak ankò, pou l kapab tire pwofi; paske, yon moun ki fè sa, l ap vin tankou pitit gason pèdisyon an, pa t gen mizèrikòd pou li a, dapre sa Kris la te di a!"},{"vNo":"8 ","txt":"Wi, e nou pa dwe kontinye moke, ni meprize, ni pase Jwif yo nan betiz, ni okenn rès nan kay Izrayèl la; paske, reyèlman, Senyè a sonje alyans li te fè avèk yo a, e l ap fè sa l te sèmante pou l te fè pou yo a."},{"vNo":"9 ","txt":"Se poutèt sa, pa panse nou kapab fè men dwat Senyè a tounen men goch li, pou l pa egzekite jijman pou l akonpli alyans li te fè avèk kay Izrayèl la."}]}