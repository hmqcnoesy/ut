{"heading":"Pawòl Nefi yo se verite—Yo temwaye konsènan Kris la—Moun ki kwè nan Kris la yo pral kwè nan pawòl Nefi a yo, ki pral sèvi kòm temwen devan tribinal jijman an. Anviwon 559–545 anvan Jezikri.","prevAbbr":"2-ne","nextAbbr":"jacob","prevNo":32,"nextNo":1,"chapterTitle":"2 Nefi 33","prevTitle":"2 Nefi 32","nextTitle":"Jakòb 1","verses":[{"vNo":1,"txt":"Epi, mwen menm Nefi, m pa kapab ekri tout ansèyman pèp mwen an te resevwa; ni tou m pa fò nan ekri menm jan m fò nan pawòl la; paske lè yon moun pale avèk pouvwa Sentespri a, pouvwa Sentespri a pote pawòl la nan kè pitit lèzòm."},{"vNo":2,"txt":"Men gade, gen anpil moun ki fè kè yo di kont Lespri Sen an, konsa li pa gen plas nan yo; se poutèt sa, yo rejte anpil bagay ki ekri e yo pa pran yo pou anyen."},{"vNo":3,"txt":"Men, mwen menm Nefi, sa m te ekri a, m ekri l nèt, e m konsidere l avèk anpil valè, espesyalman pou pèp mwen an. Paske, m priye tout tan pou yo lajounen, e je m mouye zòrye m nan nwit, poutèt yo; e m kriye nan pye Bondye m nan avèk lafwa, e m konnen l ap tande kriye m."},{"vNo":4,"txt":"Epi m konnen Senyè Bondye a pral konsakre priyè m yo pou byen pèp mwen an. Epi pawòl m te ekri yo nan feblès mwen pral vin fò pou yo; paske li pèsyade yo pou yo fè byen; li fè yo konnen konsènan zansèt yo; li pale konsènan Jezi, e li pèsyade yo pou yo kwè nan li, pou yo pèsevere jiska lafen, ki se lavi etènèl."},{"vNo":5,"txt":"Epi li pale di kont peche, dapre klète verite a; se poutèt sa, pèsonn p ap fache kont pawòl m te ekri yo si li pa gen lespri dyab la."},{"vNo":6,"txt":"M pran plèzi nan klète; m pran plèzi nan verite; m pran plèzi nan Jezi m nan, paske li te rachte nanm mwen anba lanfè."},{"vNo":7,"txt":"M gen charite pou pèp mwen an, ak gwo lafwa nan Kris la, m konnen m pral rankontre anpil nanm san tach devan fotèy jijman li a."},{"vNo":8,"txt":"M gen charite pou Jwif yo—m di Jwif, paske m vle di moun kote m te sòti yo."},{"vNo":9,"txt":"M gen charite pou Janti yo tou. Men, gade, m pa espere pou okenn nan moun sa yo si yo pa rekonsilye avèk Kris la, e antre nan pòt etwat la, e mache nan chemen dwat ki mennen nan lavi a, e kontinye nan chemen an jistan jou eprèv yo a fini."},{"vNo":10,"txt":"Epi kounyeya, frè byenneme m yo, ak Jwif yo tou, ak tout ekstremite tè a, koute pawòl sa yo e kwè nan Kris la; e si nou pa kwè nan pawòl sa yo, kwè nan Kris la. Epi si nou kwè nan Kris la, n ap kwè pawòl sa yo, paske yo se pawòl Kris la e li te ban mwen yo; e yo ansenye tout moun pou yo fè byen."},{"vNo":11,"txt":"Epi, si se pa pawòl Kris la yo ye, jije noumenm—paske Kris la pral montre nou, avèk pouvwa e anpil laglwa, se pawòl li yo ye, nan dènye jou a; e nou menm avèk mwen menm pral kanpe fasafas devan tribinal li a; e nou pral konnen m te resevwa kòmandman nan men l pou m ekri bagay sa yo, malgre feblès mwen."},{"vNo":12,"txt":"Epi m priye Papa a nan non Kris la pou anpil nan nou, si se pa nou tout, pou sove nan wayòm li a nan gran dènye jou sa a."},{"vNo":13,"txt":"Epi kounyeya, frè byenneme m yo, tout moun ki fè pa ti nan kay Izrayèl la, ak tout ekstremite tè a, m ap pale avèk nou tankou vwa yon moun k ap rele sòti nan pousyè a: Orevwa jistan gran jou sa a rive."},{"vNo":14,"txt":"Epi ou menm ki pa vle goute nan bonte Bondye a, e ki pa vle respekte pawòl Jwif yo, ak pawòl mwen yo tou, ak pawòl yo ki pral sòti nan bouch Ti Mouton Bondye a, m di nou orevwa pou tout tan, paske pawòl sa yo pral kondane nou nan dènye jou a."},{"vNo":15,"txt":"Paske sa m sele sou tè a pral prezante kont nou devan tribinal jijman an; paske se sa Senyè a te kòmande m, e m dwe obeyi l. Amèn."}]}