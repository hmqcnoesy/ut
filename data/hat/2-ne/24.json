{"heading":"Izrayèl pral rasanble, e li pral jwi repo milenyòm nan—Yo te chase Lisifè sòti nan syèl la kòm rebèl—Izrayèl pral triyonfe sou Babilòn (mond lan)—Konpare Ezayi 14. Anviwon 559–545 anvan Jezikri.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"2 Nefi 24","verses":[{"vNo":"1 ","txt":"Paske Senyè a pral gen mizèrikòd pou Jakòb, e li pral chwazi Izrayèl ankò, li pral tabli yo nan tè yo a; epi etranje yo pral melanje ak yo, e yo pral fè tèt kole avèk kay Jakòb la."},{"vNo":"2 ","txt":"Epi pèp la pral pran yo pou mennen yo nan plas yo a; wi, sòti lwen nan tout kwen tè a; epi yo pral retounen nan tè pwomiz yo a. Epi kay Izrayèl la pral posede l ankò, tè Senyè a pral pou sèvitè ak bòn; e yo pral mete nan prizon moun ki te mete yo nan prizon yo a; e yo pral gouvène opresè yo."},{"vNo":"3 ","txt":"Epi, se pral konsa, jou sa a, Senyè a pral ba w repo, anba lapenn ou, ak lakrent ou, ak anba esklavaj di sa yo te mete w la."},{"vNo":"4 ","txt":"Epi, se pral konsa, jou sa a, ou pral fè sa tounen pwovèb e kont wa Babilòn nan, ou pral di: Kote opresè a pase, kote vil lò a pase!"},{"vNo":"5 ","txt":"Senyè a te kase baton mechan yo, baton dominatè yo."},{"vNo":"6 ","txt":"Moun ki te frape pèp la avèk vanjans la, ki t ap plede bat li a, moun ki te gouvène nasyon yo ak kòlè a, kounyeya, li nan pèsekisyon, e pèsonn pa pote l sekou."},{"vNo":"7 ","txt":"Tout tè a ap repoze, yo nan trankilite; yo tonbe chante."},{"vNo":"8 ","txt":"Wi, pye bwapen yo, ak pye mapou Liban yo rejwi pou ou, yo di: Depi lè w tonbe a pèsonn pa vini pou koupe nou ankò."},{"vNo":"9 ","txt":"Lanfè a louvri zantray li pou l vin rankontre w; li leve mò yo pou ou, menm tout gwo tèt ki te mouri yo; li te fè tout wa nasyon yo leve sou twòn yo."},{"vNo":"10 ","txt":"Yo tout pral pale e yo pral di ou: Èske ou vin fèb tankou nou tou? Èske w vin tankou nou"},{"vNo":"11 ","txt":"Gran pan-pan ou yo desann nan tonm; moun pa tande vyolon ou yo; vè gaye sou ou, e vè kouvri ou."},{"vNo":"12 ","txt":"Kouman ou fè tonbe sòti nan syèl la, O Lisifè, pitit gason maten an! Èske se chit ou, sa fè nasyon yo te afebli!"},{"vNo":"13 ","txt":"Paske, nan kè w, ou te di: M pral monte anwo nan syèl la, m pral mete fotèy mwen pi wo zetwal Bondye yo; m pral chita sou mòn kongregasyon an, nan ekstremite nò a;"},{"vNo":"14 ","txt":"M pral monte anlè sou tèt nyaj yo; m pral vin tankou Bondye Ki Pi Wo a."},{"vNo":"15 ","txt":"Men, ou pral desann nan lanfè, nan ekstremite twou a."},{"vNo":"16 ","txt":"Moun ki wè w, yo pral pwoche pi pre w, yo pral gade w, e yo pral di: Èske se nonm sa a ki te fè tè a tranble a, e ki te souke wayòm yo"},{"vNo":"17 ","txt":"Ki te fè mond lan tankou yon dezè, ki te detwi vil yo, e ki pa t louvri kay prizonye l yo"},{"vNo":"18 ","txt":"Tout wa nasyon yo, wi, yo tout kouche nan laglwa, yo chak nan kay pa yo."},{"vNo":"19 ","txt":"Men yo jete w sou tonm ou tankou yon vye branch, e tankou rès moun ki te mouri yo, ki te tonbe anba kout epe, ki desann sou wòch yo nan twou a; tankou kadav yo pilonnen."},{"vNo":"20 ","txt":"Ou p ap antere menm kote avèk yo, paske w detwi peyi w, e ou touye pèp ou a; desandan mechan yo p ap janm gen bon renome."},{"vNo":"21 ","txt":"Pare destriksyon timoun li yo poutèt inikite papa yo, pou yo pa leve, pran peyi a, ni tou pou yo pa ranpli sifas mond lan avèk vil."},{"vNo":"22 ","txt":"Paske Senyè tout Lame yo di: M pral leve kont yo, e Senyè a di: M ap wete non Babilòn nan, ak rès yo, ak pitit gason yo, ak neve yo."},{"vNo":"23 ","txt":"Senyè tout Lame yo di: M pral fè l tounen kay pou bèt ak marekaj e m pral bale l avèk bale destriksyon m."},{"vNo":"24 ","txt":"Senyè tout Lame yo te fè sèman, li di: Sètènman, jan m te panse a, se konsa l ap pase; epi jan m te vle a se konsa l ap rete—"},{"vNo":"25 ","txt":"M pral mennen Asiryen yo nan peyi m nan, e m pral pyetine l sou mòn mwen an; lè sa a pouvwa l pral soti sou yo, e fado li pral soti sou zèpòl yo."},{"vNo":"26 ","txt":"Se desizyon m pran avèk tout tè a; e sa se men ki lonje sou tout nasyon yo."},{"vNo":"27 ","txt":"Paske, Senyè tout Lame yo te pran desizyon, ki moun ki kapab detounen l? Epi, men l lonje, ki moun ki kapab desann li"},{"vNo":"28 ","txt":"Pwofesi sa a te fèt nan ane wa Akaz te mouri a."},{"vNo":"29 ","txt":"Pa rejwi nou, moun Filisti, paske baton moun ki t ap frape w la kase; paske yon ti koulèv pwazonnen pral sòti nan rasin manman koulèv la, e pitit li a pral yon sèpan dife avèk zèl."},{"vNo":"30 ","txt":"Epi premye pitit pòv yo pral jwenn manje, e moun ki nan bezwen yo pral repoze nan sekirite; e m pral touye rasin ou avèk famin, epi li pral touye rès ou yo."},{"vNo":"31 ","txt":"Jemi, O baryè; kriye, O vil; ou menm, tè Filisti nan, ou fini; paske yon lafimen pral leve nan nò, e pèsonn p ap pou kont li nan lè yo ba li a."},{"vNo":"32 ","txt":"Kisa moun k ap preche nasyon yo pral di? Yo pral di Senyè a te fè fondasyon Siyon, e moun pòv yo ki nan pami pèp li a pral chèche refij ladan l."}]}