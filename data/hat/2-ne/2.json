{"heading":"Redanmsyon vini pa mwayen Mesi ki Sen an—Libète pou chwazi (lib abit) se yon bagay esansyèl pou egzistans ak pwogresyon—Adan te tonbe pou lèzòm te kapab fèt—Lèzòm lib pou yo chwazi libète ak lavi etènèl. Anviwon 588–570 anvan Jezikri.","prevAbbr":"2-ne","prevNo":1,"nextAbbr":"2-ne","nextNo":3,"chapterTitle":"2 Nefi 2","verses":[{"vNo":"1 ","txt":"Epi kounyeya, Jakòb, m ap pale ak w: Ou se premye pitit mwen nan jou tribilasyon m yo nan dezè a. E gade nan anfans ou, ou te soufri anpil afliksyon ak anpil tristès, poutèt britalite frè w yo."},{"vNo":"2 ","txt":"Poutèt sa, Jakòb, premye pitit mwen nan dezè a, ou konnen grandè Bondye; li pral konsakre afliksyon ou yo nan avantaj pa w."},{"vNo":"3 ","txt":"Se poutèt sa, nanm ou pral beni, e ou pral rete nan sekirite avèk Nefi, frè w la; e jou w yo pral pase nan sèvis Bondye w la. Se poutèt sa, m konnen w rachte poutèt lajistis Redanmtè ou la; paske w te wè l vin pote sali pou lèzòm lè tan an rive."},{"vNo":"4 ","txt":"Epi lè ou te jèn ou te wè laglwa li; se poutèt sa ou beni tankou moun yo li gen pou l preche nan kò fizik la; paske Lespri a se menm nan a, yè, jodi a epi pou tout tan. Epi chemen an te prepare depi nan tonbe Adan ak Èv la, epi sali a gratis."},{"vNo":"5 ","txt":"Epi lèzòm te resevwa ase enstriksyon pou yo kapab konnen byen ak mal. Epi lèzòm te resevwa lalwa a. Epi avèk lalwa a onkenn moun pa gen eskiz; oubyen avèk lalwa a lèzòm rejte. Wi, lalwa tanporèl la te rejte yo; epi tou avèk lalwa espirityèl la yo peri lwen sa yo ki bon e yo vin mizerab pou tout tan."},{"vNo":"6 ","txt":"Se poutèt sa, redanmsyon an vini nan e pa mwayen Mesi ki Sen an; paske li plen gras ak verite."},{"vNo":"7 ","txt":"Gade, li ofri tèt li kòm sakrifis pou peche, pou satisfè obligasyon lalwa a, pou tout moun ki gen kè brize ak lespri kontri; epi obligasyon lalwa a pa kapab satisfè pou onkenn lòt moun."},{"vNo":"8 ","txt":"Se poutèt sa, li enpòtan anpil pou abitan latè yo konnen bagay sa yo, pou yo kapab konnen pa gen onkenn moun ki kapab rete nan prezans Bondye, san se pa akòz merit, ak mizèrikòd, ak lagras Mesi ki Sen an, ki bay lavi l dapre kò fizik li a e ki pran l ankò avèk pouvwa Lespri a, pou l kapab reyalize rezirèksyon mò yo, kòm premye moun ki te resiste tèt li."},{"vNo":"9 ","txt":"Se poutèt sa, li se premye fwi devan Bondye, konsa l ap plede pou tout pitit lèzòm; e moun yo ki kwè nan li, y ap sove."},{"vNo":"10 ","txt":"Epi poutèt l ap plede pou tout moun, tout moun vin jwenn Bondye; konsa, yo kanpe nan prezans li, pou l jije yo dapre verite ak sentete ki nan li. Konsa, obligasyon lwa Nonm ki Sen an te bay la, pou egzekite pinisyon ki asosye avèk lalwa a, pinisyon sa a ki asosye avèk lalwa a nan opozisyon avèk bonè ki asosye avèk lalwa a, pou satisfè obligasyon ekspyasyon an—"},{"vNo":"11 ","txt":"Paske dwe gen opozisyon nan tout bagay. Si se pa sa, premye pitit mwen nan dezè a, pa t ap gen la jistis ni lamechanste, ni lasentete ni lamizè, ni byen ni mal. Se poutèt sa, tout bagay se melanj plizyè nan youn; konsa si se ta yon sèl eleman li t ap san vi, li pa t ap gen ni lavi ni lanmò, ni koripsyon, ni enkoripsyon, ni bonè, ni mizè, ni sansiblite, ni ensansiblite."},{"vNo":"12 ","txt":"Si se te konsa, li pa t ap kreye pou onkenn rezon; konsa, pa t ap gen onkenn rezon pou kreyasyon li a. Konsa bagay sa a t ap detwi lasajès Bondye, ak objektif etènèl li a, ak pouvwa l, ak lamizèrikòd li a ak lajistis Bondye a."},{"vNo":"13 ","txt":"Epi si w di pa gen lalwa, w ap di pa gen peche tou. Si w di pa gen peche, w ap di pa gen lajistis tou. Epi si pa gen lajistis, pa gen bonè. E si pa gen lajistis ni bonè, pa gen pinisyon, ni mizè. Epi si bagay sa yo pa egziste, pa gen Bondye. E si pa gen Bondye, nou pa egziste, ni tè a tou; paske onkenn bagay pa t ap kapab kreye, ni pou aji ni pou sibi aksyon; se poutèt sa, tout bagay t ap disparèt."},{"vNo":"14 ","txt":"Epi kounyeya, pitit gason m yo, m ap pale nou bagay sa yo nan avantaj nou e pou nou kapab aprann; paske gen yon Bondye e li te kreye tout bagay, ni nan syèl la, ni sou tè a, ak tout bagay ki ladan yo, ni bagay ki pou aji ni bagay ki pou sibi aksyon."},{"vNo":"15 ","txt":"Epi pou rive nan bi etènèl li konsènan lèzòm, lè li te fin kreye premye paran nou yo, ak bèt gadinaj yo ak bèt volay yo, e alafen, tout bagay ki te kreye, se te nesesè pou gen yon opozisyon; menm pou fwi defandi a nan opozisyon avèk pyebwa lavi a; youn dous, lòt la anmè."},{"vNo":"16 ","txt":"Se poutèt sa, Senyè Bondye a te pèmèt lèzòm chwazi pou tèt pa yo. Men, lèzòm pa t ap kapab chwazi pou tèt pa yo si yo pa t nanmitan de bagay opoze."},{"vNo":"17 ","txt":"Epi, mwen menm Leyi, dapre bagay m te li yo, m sipoze te gen yon zanj Bondye, dapre sa ki ekri, ki te tonbe sòti anlè nan syèl la; se poutèt sa, li te tounen yon dyab, paske li te chèche fè move bagay devan Bondye."},{"vNo":"18 ","txt":"Epi paske li te tonbe sòti anlè nan syèl la, e li te vin mizerab pou tout tan, li te chèche mizè pou tout limanite. Se poutèt sa, li te di Èv konsa, wi, sèpan sa a menm, ki se dyab la, ki se papa tout manti yo te di: Manje nan fwi defandi a, e w p ap mouri, okontrè w ap vin tankou Bondye, w ap konnen byen ak mal."},{"vNo":"19 ","txt":"Epi apre Adan ak Èv te fin manje nan fwi defandi a, yo te oblije sòti kite jaden Edenn nan pou yo kiltive tè a."},{"vNo":"20 ","txt":"Epi yo te fè pitit; wi, tout fanmi ki sou tè a."},{"vNo":"21 ","txt":"Epi jou pitit lèzòm te pwolonje, dapre volonte Bondye, pou yo kapab repanti pandan yo nan kò fizik la; se poutèt sa, kondisyon yo te vin yon kondisyon eprèv, e tan yo te pwolonje dapre kòmandman Senyè Bondye a te bay pitit lèzòm. Paske li te bay kòmandman pou tout moun repanti; paske li te montre tout moun yo te pèdi, poutèt transgresyon paran yo."},{"vNo":"22 ","txt":"Epi, kounyeya, gade si Adan pa t transgrese li pa t ap tonbe, men li t ap rete nan jaden Edenn nan. Epi tout bagay ki te kreye t ap rete menm jan yo te ye apre yo te fin kreye a; yo t ap rete konsa pou tout tan e yo pa t ap gen fen."},{"vNo":"23 ","txt":"Epi yo pa t ap gen pitit; konsa yo t ap rete nan yon kondisyon inosans, yo pa t ap gen lajwa, paske yo pa t konnen lamizè, yo pa t ap fè byen, paske yo pa t konnen peche."},{"vNo":"24 ","txt":"Men, gade, tout bagay te fèt nan lasajès moun ki konnen tout bagay la."},{"vNo":"25 ","txt":"Adan te tonbe pou lèzòm te kapab fèt; e lèzòm te fèt pou yo kapab gen lajwa."},{"vNo":"26 ","txt":"Epi Mesi a vini nan totalite tan an, pou l kapab rachte pitit lèzòm anba transgresyon an. Epi poutèt yo te rachte anba transgresyon an, yo te vin lib pou tout tan, paske yo te vin konnen byen ak mal; pou yo kapab chwazi pou tèt pa yo, non pa pou moun fè yo chwazi, eksepte anba pinisyon lalwa a nan gran ak dènye jou a, dapre kòmandman Bondye te bay yo."},{"vNo":"27 ","txt":"Se poutèt sa, lèzòm lib dapre kò fizik la; e yo resevwa tout bagay ki nesesè pou moun. Epi yo lib pou yo chwazi libète ak lavi etènèl pa mwayen gran Medyatè a ki pou tout moun nan, oubyen yo kapab chwazi kaptivite ak lanmò, dapre kaptivite ak pouvwa dyab la; paske li chèche pou l fè tout moun mizerab tankou tèt pa l."},{"vNo":"28 ","txt":"Epi kounyeya, pitit gason m yo, m ta vle pou nou apiye sou gran Medyatè a, koute gran kòmandman li yo e rete fidèl nan pawòl li yo, epi chwazi lavi etènèl dapre volonte Lespri Sen li a."},{"vNo":"29 ","txt":"Epi pa chwazi lanmò etènèl, dapre volonte kò fizik la ak mal ki ladan l, ki bay lespri dyab la pouvwa pou l kaptire, pou l mennen nou desann nan lanfè, pou l kapab gouvène sou nou nan wayòm pa l."},{"vNo":"30 ","txt":"M te pale kèk pawòl sa yo avèk nou tout, pitit gason m yo, nan dènye jou eprèv mwen an; e m te chwazi bon pati a dapre pawòl pwofèt la. Epi m pa gen onkenn lòt rezon, eksepte poutèt byen nanm nou pou tout tan. Amèn."}]}