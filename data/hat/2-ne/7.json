{"heading":"Ezayi pale sou Mesi a—Mesi a pral gen langaj moun save—Li pral bese do l devan bouwo li yo—yo p ap kapab konfonn Li—Konpare Ezayi 50. Anviwon 559–545 anvan Jezikri.","prevAbbr":"2-ne","nextAbbr":"2-ne","prevNo":6,"nextNo":8,"chapterTitle":"2 Nefi 7","prevTitle":"2 Nefi 6","nextTitle":"2 Nefi 8","verses":[{"vNo":1,"txt":"Wi, Senyè a di konsa: Èske m te voye nou nan kwen, oubyen, èske m te chase w pou tout tan? Senyè a di konsa: Kote p apye divòs manman w? Kote ki moun m te voye w, oubyen bay kiyès nan moun mwen dwe yo m te vann ou? Wi, bay kiyès m te vann ou? Gade w, poutèt inikite ou, ou te vann tèt pa w, e poutèt transgresyon ou yo, m voye manman w nan kwen."},{"vNo":2,"txt":"Se poutèt sa, lè m te vini pa t gen onkenn moun; wi, lè m te rele pa t gen onkenn moun pou reponn. O kay Izrayèl la, èske men m vin kout ki fè l pa kapab rachte pèsonn, oubyen èske m pa gen pouvwa pou m delivre pèsonn? Lè m pase lòd, lanmè a seche, m fè rivyè yo tounen yon dezè, e m fè pwason yo santi paske dlo yo seche, e yo mouri anba swaf."},{"vNo":3,"txt":"M abiye syèl yo tou nwa, e m kouvri yo avèk sak."},{"vNo":4,"txt":"Senyè Bondye a te ban m langaj moun save pou m kapab konnen kouman pou m pale avèk ou lè tan an rive, O kay Izrayèl la. Lè w fatige, li reveye depi nan maten sa a jis nan lòt maten an. Li reveye zòrèy mwen pou m tande tankou moun save."},{"vNo":5,"txt":"Senyè Bondye a te louvri zòrèy mwen, e m pa t fè rebèl ni tou m pa t vire do ba li."},{"vNo":6,"txt":"M te bese do m bay bouwo yo, e m te lonje figi m bay moun ki t ap rache bab mwen yo. M pa t kache figi m anba wont ak krache."},{"vNo":7,"txt":"Paske, Senyè Bondye a pral ede m, se poutèt sa, yo p ap kapab konfonn mwen. Se poutèt sa, m fè figi m di tankou yon wòch, e m konnen m p ap wont."},{"vNo":8,"txt":"Senyè a tou pre, e li jistifye m. Kiyès ki kapab goumen avèk mwen? An nou kanpe ansanm. Kote advèsè mwen an? Kite l vin prè m, epi m ap frape l avèk fòs bouch mwen."},{"vNo":9,"txt":"Paske, Senyè Bondye a pral ede m. Epi tout moun ki kondane m, gade, y ap vin granmoun tankou yon vye rad, e vèmin ap manje yo."},{"vNo":10,"txt":"Kiyès nan pami nou ki pè Senyè a, ki obeyi vwa sèvitè l yo, ki mache nan fènwa e ki pa gen limyè"},{"vNo":11,"txt":"Gade, ou menm ki limen dife, ki antoure kò ou avèk etensèl, mache nan limyè dife w la ak nan etensèl ou te limen an. Men sa m ap ba ou—w ap dòmi nan tristès."}]}