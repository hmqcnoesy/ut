{"heading":"Ezayi pale tankou Mesi a—Moun ki nan fènwa yo pral wè yon gwo limyè—Se li ki pral Prens Lapè a e li pral renye sou twòn David la—Konpare Ezayi 9. Anviwon 559–545 anvan Jezikri.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2 Nefi 19","verses":[{"vNo":"1 ","txt":"Men tenèb yo p ap menm jan avèk lè te gen chatiman an, lè l te yon ti jan aflije peyi Zabilon an ak peyi Neftali a, premyèman an, e apre sa, lè l te aflije yo pi rèd kote Lanmè Wouj, pa lòtbò Jouden an nan Galile nasyon yo a."},{"vNo":"2 ","txt":"Pèp la ki t ap mache nan tenèb la te wè yon gwo limyè; moun ki rete nan peyi lonbraj lanmò yo, se sou yo limyè a te klere."},{"vNo":"3 ","txt":"Ou te miltipliye nasyon an epi w te ogmante lajwa a—yo gen lajwa devan ou menm jan yo rejwi nan lamwason, menm jan yo rejwi nan fè piyay."},{"vNo":"4 ","txt":"Paske w wete chay ki t ap pese li a, ou kase baton ki t ap frape zèpòl li a ak frèt ki t ap bat li a."},{"vNo":"5 ","txt":"Paske nan chak batay solda a se gwo bri konfizyon, ak rad benyen nan san! men fwa sa a se pral dife ak flanm dife."},{"vNo":"6 ","txt":"Paske, yon pitit fèt pou nou, yo ban nou yon pitit gason, e gouvènman an pral chita sou zèpòl li; yo pral rele li Mèveye, Konseye, Bondye Toupuisan an, Papa etènèl La, Prens lapè a."},{"vNo":"7 ","txt":"Pou gouvènman an pran chè, ak lapè ki p ap janm fini pou lòd sou twòn David la ak pou wayòm li a gen lòd e pou tabli l dapre lalwa ak lajistis depi kounyeya, pou tout tan, Senyè tout Lame yo pral deplwaye tout fòs li."},{"vNo":"8 ","txt":"Senyè a te voye pawòl li bay Jakòb e li te klere Izrayèl."},{"vNo":"9 ","txt":"Epi, tout pèp la pral konnen, menm Efrayim ak abitan Samari yo, ki fè deklarasyon avèk lògèy epi fyète."},{"vNo":"10 ","txt":"Brik yo tonbe, men nou pral pase wòch pou rebati yo pye m apou yo tonbe, men nou pral ranplase yo ak bwadchèn."},{"vNo":"11 ","txt":"Se poutèt sa Senyè a pral monte tèt enmi Retsen yo kont li, e li pral mete tout enmi li yo ansanm;"},{"vNo":"12 ","txt":"Siryen yo devan ak Filisten yo dèyè; e yo pral louvri bouch yo pou yo devore Izrayèl. Epi, malgre tout bagay sa yo, kòlè li pa p detounen, okontrè, men l fèk kare lonje."},{"vNo":"13 ","txt":"Paske pèp la pa retounen vin jwenn moun k ap frape yo a, ni tou, yo pa chèche Senyè tout Lame yo."},{"vNo":"14 ","txt":"Se poutèt sa, Senyè a pral rache tèt ak ke, branch ak fèy Izrayèl nan yon sèl jou."},{"vNo":"15 ","txt":"Ansyen an se tèt la, e pwofèt k ap ansenye manti yo se ke a."},{"vNo":"16 ","txt":"Paske dirijan pèp sa a lakòz yo egare; e moun ki resevwa direksyon nan men dirijan yo pèdi."},{"vNo":"17 ","txt":"Se poutèt sa a, Senyè a pa ka kontan ak jèn gason yo, ni tou li p ap gen mizèrikòd pou moun ki san papa yo ak vèv yo: paske tout se ipokrit ak malfektè, e bouch yo pale pawòl moun ki fou. Malgre tout bagay sa yo, kòlè li pa detounen, okontrè men l fèk kare lonje."},{"vNo":"18 ","txt":"Paske, mechanste boule tankou dife; li pral devore raje yo ak pikan yo, li pral limen nan pwofondè forè a, yo fè anpil lafimen monte."},{"vNo":"19 ","txt":"Peyi a vin fènwa poutèt kòlè Senyè tout Lame yo, e pèp la pral tankou gaz pou dife a; pèsonn p ap epaye pwòp frè l."},{"vNo":"20 ","txt":"Epi, moun pral vòlè sou bò dwat, men l ap grangou; moun pral manje sou bò goch, san l pa satisfè; chak moun pral manje vyann pwòp ponyèt li—"},{"vNo":"21 ","txt":"Manase, Efrayim; epi Efrayim, Manase; yo pral tonbe ansanm kont Jida. Malgre tout bagay sa yo, kòlè li p ap detounen, okontrè, men l fèk kare lonje."}]}