{"heading":"Janti konvèti yo pral konte pami pèp alyans la—Anpil Lamanit ak Jwif pral kwè nan pawòl la, e yo pral vin agreyab—Izrayèl pral restore epi mechan yo pral detwi. Anviwon 559–545 anvan Jezikri.","prevAbbr":"2-ne","nextAbbr":"2-ne","prevNo":29,"nextNo":31,"chapterTitle":"2 Nefi 30","prevTitle":"2 Nefi 29","nextTitle":"2 Nefi 31","verses":[{"vNo":1,"txt":"Epi gade, frè byenneme m yo, m ta vle pale avèk nou; paske mwen, Nefi, m p ap kite nou sipoze nou pi jis pase Janti yo. Paske si nou pa respekte kòmandman Bondye yo, nou tout pral peri menm jan; e poutèt pawòl ki te pale yo, nou pa bezwen sipoze Janti yo detwi nèt."},{"vNo":2,"txt":"Paske gade, m di nou tout Janti ki repanti, se pèp alyans Senyè a; e tout Jwif ki pa repanti pral rejte; paske Senyè a pa fè alyans avèk okenn moun si yo pa repanti e si yo pa kwè nan Pitit Gason li a, ki se Sen Izrayèl la."},{"vNo":3,"txt":"Epi kounyeya, m ap pwofetize yon ti jan plis konsènan Jwif ak Janti yo. Paske lè liv m te pale a fin pibliye, lè yo fin ekri l pou Janti yo, e lè yo fin sele l nan Senyè a, gen anpil moun ki pral kwè nan pawòl ki ekri yo; e yo pral mennen pawòl yo bay rès desandan nou yo."},{"vNo":4,"txt":"Epi lè sa a, rès desandan nou yo pral konnen konsènan nou, yo pral konnen kijan nou te sòti nan Jerizalèm, e se desandan Jwif yo ye."},{"vNo":5,"txt":"Epi, moun pral deklare levanjil Jezikri a nan pami yo; se poutèt sa, yo pral gen konesans konsènan zansèt yo, epi tou konsènan Jezikri ki te vini pami zansèt yo."},{"vNo":6,"txt":"Epi lè sa, yo pral rejwi; paske yo pral konnen se yon benediksyon ki sòti nan men Bondye; e kras fènwa ki nan je yo a pral kòmanse tonbe; e anvan anpil jenerasyon pa pase nan pami yo, yo pral vin tounen yon pèp ki pye ki agreyab."},{"vNo":7,"txt":"Epi, se pral konsa, Jwif ki dispèse yo pral kòmanse kwè nan Kris la; e yo pral kòmanse rasanble sou sifas peyi a; e tout moun ki pral kwè nan Kris la, yo pral vin yon pèp agreyab tou."},{"vNo":8,"txt":"Epi, se pral konsa, Senyè Bondye a pral kòmanse travay li nan pami tout nasyon, fanmi, lang, ak pèp, pou l kapab restore pèp li a sou tè a."},{"vNo":9,"txt":"Epi, Senyè Bondye a pral jije pòv yo avèk lajistis, e li pral chatye ak lajistis pou moun dou yo ki sou tè a. Li pral modi tè a avèk baton bouch li; e li pral touye mechan yo avèk van bouch li."},{"vNo":10,"txt":"Paske tan an ap vini rapid pou Senyè Bondye a mete yon gwo divizyon nan pami pèp la, e li pral detwi mechan yo; li pral epaye pèp li, wi, menm si li dwe detwi mechan yo avèk dife."},{"vNo":11,"txt":"Epi, lajistis pral sèvi l sentiwon nan ren, fidelite pral sèvi kòd nan ranch li."},{"vNo":12,"txt":"Epi lè sa a, lou pral rete avèk mouton; leopa pral repoze bò kote ti kabrit, ak ti bèf, ak ti lyon, ak bèf gra ansanm; e yon timoun piti pral mennen yo."},{"vNo":13,"txt":"Femèl bèf ak lous pral manje ansanm; pitit yo pral repoze ansanm; e lyon an pral manje zèb tankou towo bèf."},{"vNo":14,"txt":"Epi timoun nan tete pral jwe sou twou ti koulèv pwazonnen, e timoun sevre pral mete men nan twou koulèv."},{"vNo":15,"txt":"Yo p ap blese ni yo p ap detwi nan tout mòn sen mwen an; paske tè a pral ranpli avèk konesans Senyè a menm jan dlo kouvri lanmè."},{"vNo":16,"txt":"Se poutèt sa, bagay ki pase nan pami tout nasyon pral revele; wi, tout bagay pral devwale devan pitit lèzòm."},{"vNo":17,"txt":"Pa gen sekrè ki p ap revele, pa gen okenn zèv tenèb ki p ap vin nan limyè, e pa gen anyen sele sou tè a ki p ap demare."},{"vNo":18,"txt":"Se poutèt sa, tout bagay ki te revele bay pitit lèzòm pral devwale nan jou sa a; e Satan p ap gen pouvwa sou kè pitit lèzòm ankò, pou anpil tan. Epi, kounyeya, frè byenneme m yo, m sispann pale."}]}