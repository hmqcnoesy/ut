{"heading":"Ezayi wè Senyè a—Peche Ezayi yo padone—Li resevwa apèl pou l pwofetize—Li pwofetize konsènan Jwif yo ki rejte ansèyman Jezikri yo—Yon rès pral retounen—Konpare Ezayi 6. Anviwon 559–545 anvan Jezikri.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2 Nefi 16","verses":[{"vNo":"1 ","txt":"Nan ane wa Ozyas te mouri a, m te wè Senyè a chita sou yon twòn, ki wo anpil, e vwal li te ranpli tanp la."},{"vNo":"2 ","txt":"Anlè twòn nan te gen serafen yo; chak te gen sis zèl; yo chak te kouvri figi yo avèk de, yo te kouvri pye yo, epi yo te vole ak de sa ki te rete yo."},{"vNo":"3 ","txt":"Epi, youn te di lòt avèk yon vwa fò: Senyè tout Lame yo sen, sen, sen; tout tè a ranpli avèk glwa li."},{"vNo":"4 ","txt":"Vwa sila ki te rele a te fè poto yo ki nan pòt la deplase, e kay la te plen ak lafimen."},{"vNo":"5 ","txt":"Epi, m te di: Malè pou mwen! paske m pèdi; paske m se yon nonm ki gen bouch sal; m rete nan mitan yon pèp ki gen bouch sal; e je m te wè Wa a, Senyè tout Lame yo."},{"vNo":"6 ","txt":"Lè sa a, youn nan serafen yo te vole vin jwenn mwen avèk yon dife tou limen nan men l chabon li te pran sou lotèl la avèk yon pensèt;"},{"vNo":"7 ","txt":"E li te depoze l sou bouch mwen, e li di: Bagay sa a te touche bouch ou; inikite ou yo efase, e m prije peche w yo."},{"vNo":"8 ","txt":"M te tande vwa Senyè a tou, li te di: Kiyès moun m ap voye, e kiyès ki prale pou nou? Epi, m di: Men mwen; voye m."},{"vNo":"9 ","txt":"Epi, li te di: Ale e di pèp sa a—Sètènman ou tande, men ou pa t konprann; sètènman ou wè, men ou pa t pèsevwa."},{"vNo":"10 ","txt":"Fè kè pèp sa a ensansib, fè zòrèy yo angoudi, e fèmen je yo—pou yo pa wè avèk je yo, pa tande avèk zòrèy yo, pa konprann avèk kè yo, pou yo kapab pa konvèti pou yo geri."},{"vNo":"11 ","txt":"Epi, m te di: Senyè a, pou konbyen tan? E, li te di: Jistan vil yo vin vid nèt, san moun, kay yo san moun, e peyi a dezole antyèman;"},{"vNo":"12 ","txt":"Epi, Senyè a te voye tout moun byen lwen, paske peyi a pral abandone nèt."},{"vNo":"13 ","txt":"Men, gen yon dizyèm ki pral retounen, yo pral manje yo tankou yon bwatchèn ak yon bwapen ki konsève boujon yo, lè fèy yo tonbe; konsa, desandan sen an se boujon yo."}]}