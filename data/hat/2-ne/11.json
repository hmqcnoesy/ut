{"heading":"Jakòb te wè Redanmtè li a—Lwa Moyiz la reprezante Kris e li pwouve Kris la pral vini. Anviwon 559–545 anvan Jezikri.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Nefi 11","verses":[{"vNo":"1 ","txt":"Epi kounyeya, lè sa a, Jakòb te pale anpil lòt bagay avèk pèp mwen an; men se sèlman bagay sa yo m te fè ekri, paske bagay m te ekri yo ase pou mwen."},{"vNo":"2 ","txt":"Epi kounyeya, mwen menm, Nefi, m ekri plis nan pawòl Ezayi yo, paske nanm mwen pran plèzi nan pawòl li yo. Paske m ap aplike pawòl li yo nan lavi pèp mwen an, e m ap voye yo bay tout pitit mwen yo, paske li te wè Redanmtè m nan reyèlman menm jan m te wè l la."},{"vNo":"3 ","txt":"Epi, Jakòb, frè m nan, te wè l tou, menm jan m te wè l la; se poutèt sa, m ap voye pawòl yo al jwenn pitit mwen yo pou m kapab pwouve yo pawòl mwen yo se verite. Se poutèt sa, avèk pawòl twa moun, Bondye te di, m ap etabli pawòl mwen. Men, Bondye voye plis temwen, e li pwouve tout pawòl li."},{"vNo":"4 ","txt":"Gade, nanm mwen pran plèzi pou l pwouve pèp mwen an verite konsènan aparisyon Kris la; se pou rezon sa a, nou te resevwa lalwa Moyiz la, e tout bagay Bondye te bay lòm depi nan kòmansman mond lan se reprezantasyon l."},{"vNo":"5 ","txt":"Epi tou, nanm mwen pran plèzi nan alyans Senyè a te fè avèk zansèt nou yo; wi, nanm mwen pran plèzi nan lagras li, nan lajistis li, ak pouvwa li, ak mizèrikòd li nan gran plan etènèl k ap delivre nou anba lanmò a."},{"vNo":"6 ","txt":"Epi, nanm mwen pran plèzi pou l pwouve pèp mwen an si Kris ki se sovè a pa vini tout moun dwe peri."},{"vNo":"7 ","txt":"Paske si pa gen Kris, pa gen Bondye; e si pa gen Bondye, nou pa egziste, paske pa t ap gen okenn kreyasyon. Men gen yon Bondye, e li se Kris la, e l ap vini lè tan pa li rive."},{"vNo":"8 ","txt":"Epi kounyeya, m ekri kèk nan pawòl Ezayi yo, pou nenpòt moun nan pami pèp mwen an ki wè pawòl sa yo kapab leve kè yo, e pou yo rejwi pou tout moun. Se pawòl yo sa, e nou kapab aplike yo nan lavi nou ak lavi tout moun."}]}