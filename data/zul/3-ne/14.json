{"heading":"UJesu uyala ukuthi: Ningehluleli; celani kuNkulunkulu; qaphelani abaphrofethi bamanga—Wethembisa insindiso kulabo abenza intando kaBaba—Qhathanisa noMathewu 7. Cishe ngonyaka weNkosi wama 34.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3 Nefi 14","verses":[{"vNo":"1 ","txt":"Manje kwenzeka ukuthi ngesikhathi uJesu esewakhulumile lamazwi waphendukela esixukwini futhi, waphinda wavula umlomo wakhe kuso, ethi: Ngiqinisile, ngiqinisile, ngithi kini, Ningehluleli, ukuze nani ningehlulelwa."},{"vNo":"2 ","txt":"Ngokuba ngalokho kwahlulela enahlulela ngakho, nani niyokwahlulelwa ngakho; futhi nangaleso silinganiso enilinganisa ngaso, nani niyonikwa sona futhi."},{"vNo":"3 ","txt":"Futhi ubhekelani ucezwana olusesweni lomfowenu, kepha ube ungaluboni ugongolo olusesweni lakho na?"},{"vNo":"4 ","txt":"Noma ungasho kanjani kumfowenu ukuthi: Ngivumele ngikhiphe ucezwana olusesweni lakho—kodwa bheka, ugongolo lusesweni lakho na?"},{"vNo":"5 ","txt":"Wena mzenzisi, khipha kuqala ugongolo olusesweni lakho; futhi emva kwalokho uzobona kahle ukuze ukhiphe ucezwana olusesweni lomfowenu."},{"vNo":"6 ","txt":"Ningaziniki izinja lokho okungcwele, noma niphonse amagugu enu phambi kwezingulube, hleze ziwanyathele ngaphansi kwezinyawo zazo, bese ziphendukela kini ziniklebhule."},{"vNo":"7 ","txt":"Celani, futhi niyophiwa; funani, futhi niyofumana; ngqongqothani, futhi niyovulelwa."},{"vNo":"8 ","txt":"Ngokuba yilowo nalowo ocelayo, uyonikwa; futhi nalowo ofunayo, uyafumana; futhi nalowo ongqongqothayo, uyovulelwa."},{"vNo":"9 ","txt":"Yimuphi umuntu kini, okuthi uma indodana yakhe icela isinkwa, ayinike itshe na?"},{"vNo":"10 ","txt":"Noma uma icela inhlanzi, ngabe uzoyinika inyoka na?"},{"vNo":"11 ","txt":"Uma-ke nina, enibabi, nikwazi ukupha abantwana benu izipho ezinhle, angabanika kangakanani izinto ezinhle uYihlo osezulwini labo abacela kuye na?"},{"vNo":"12 ","txt":"Ngakho-ke, noma ngabe yini eniyothanda ukuthi abantu bayenze kini, yenzeni nani ngokunjalo kubo, ngokuba lokhu kungumthetho kanye nabaphrofethi."},{"vNo":"13 ","txt":"Ngenani ngesango elingumngcingo, ngokuba libanzi isango, futhi nendlela ibanzi, eholela ekonakalisweni, futhi baningi abayohamba ngayo;"},{"vNo":"14 ","txt":"Ngokuba lingumngcingo isango, futhi nendlela incane, eholela ekuphileni, futhi bayingcosana abayoyifumana."},{"vNo":"15 ","txt":"Baqapheleni abaphrofethi bamanga, abeza kini bembethe izingubo zezimvu, kepha ngaphakathi beyizimpisi eziphangayo."},{"vNo":"16 ","txt":"Niyobazi ngezithelo zabo. Ngabe abantu bayawubutha yini umvini wameva, noma amakhiwane ekhakhasi na?"},{"vNo":"17 ","txt":"Ngisho kanjalo yilowo nalowo muthi omuhle uthela izithelo ezinhle; kepha umuthi omubi uthela izithelo ezimbi."},{"vNo":"18 ","txt":"Umuthi omuhle awunakuthela izithelo ezimbi, noma umuthi omubi uthele izithelo ezinhle."},{"vNo":"19 ","txt":"Yilowo nalowo muthi ongatheli izithelo ezinhle uyagawulwa, futhi uphonswe emlilweni."},{"vNo":"20 ","txt":"Ngalokho-ke, niyobazi ngezithelo zabo."},{"vNo":"21 ","txt":"Akusibo bonke abathi kimi, Nkosi, Nkosi, abayongena embusweni wezulu; kepha kuphela lowo owenza intando kaBaba osezulwini."},{"vNo":"22 ","txt":"Abaningi bayokuthi kimi ngalolo suku: Nkosi, Nkosi, asiphrofethanga yini ngegama lakho, futhi ngegama lakho sakhipha odeveli, futhi ngegama lakho senza imisebenzi eminingi emangalisayo na?"},{"vNo":"23 ","txt":"Futhi emva kwalokho ngiyothi kubo: Angikaze nginazi; sukani kimi, nina benzi bobubi."},{"vNo":"24 ","txt":"Ngakho-ke, noma ngubani ozwa lamazwi ami futhi awenze, ngizomfanisa nendoda ehlakaniphileyo, eyakha indlu yayo phezu kwedwala—"},{"vNo":"25 ","txt":"Futhi yehla imvula, futhi zafika nezikhukhula, wavunguza nomoya, washaya phezu kwaleyondlu; kepha ayiwanga, ngokuba yayakhelwe phezu kwedwala."},{"vNo":"26 ","txt":"Futhi yilowo nalowo ozwa lamazwi ami kodwa angawenzi uzofaniswa nendoda eyisiwula, eyakha indlu yayo phezu kwesihlabathi—"},{"vNo":"27 ","txt":"Futhi yehla imvula, futhi zafika nezikhukhula, wavunguza nomoya, washaya phezu kwaleyondlu; futhi yawa, futhi kwaba kukhulu ukuwa kwayo."}]}