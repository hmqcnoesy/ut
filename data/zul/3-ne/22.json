{"heading":"Ngezinsuku zokugcina, iSiyoni kanye nezikhonkwane zayo izomiswa, futhi u-Israyeli uzoqoqwa ngesihawu kanye nangobumnene—Bazonqoba—Qhathanisa no-Isaya 54. Cishe ngonyaka weNkosi wama 34.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Nefi 22","verses":[{"vNo":"1 ","txt":"Futhi ngaleso sikhathi lokho okubhaliweyo kuyokwenzeka: Hlabelela, O nyumba, wena ongazalanga; qhumuka uhlabelele, futhi umemeze kakhulu, wena ongabanga namihelo yomntwana; ngokuba baningi abantwana bongenamntwana kunabantwana bomfazi oshadileyo, kusho iNkosi."},{"vNo":"2 ","txt":"Khulisa indawo yetende lakho, futhi yelula izindwangu zezindlu zakho; ungayeki, yelula izintambo zakho futhi uqinise izikhonkwane zakho;"},{"vNo":"3 ","txt":"Ngokuba uyovela esandleni sokudla kanye nasesandleni sobunxele, futhi inzalo yakho iyobathola njengefa abeZizwe futhi yenze amadolobha achithiweyo abe nabahlala kuwo."},{"vNo":"4 ","txt":"Ungesabi, ngokuba awuyikujabha; noma ubhujiswe, ngokuba ngeke ubekwe ehlazweni; ngokuba uyokukhohlwa ukuthotshiswa kobusha bakho, futhi ngeke usalikhumbula ihlazo lobusha bakho, futhi ngeke usalikhumbula ihlazo lobufelokazi bakho nanini."},{"vNo":"5 ","txt":"Ngokuba umenzi wakho, umyeni wakho, iNkosi yamaBandla yigama lakhe; futhi uMkhululi wakho, oNgcwele ka-Israyeli—uNkulunkulu womhlaba wonke uyobizwa kanjalo."},{"vNo":"6 ","txt":"Ngokuba iNkosi ikubize njengowesifazane olahliweyo futhi odabukileyo emoyeni, kanye nomfazi wobusha, ngesikhathi uphikwa, kusho uNkulunkulu wakho."},{"vNo":"7 ","txt":"Ngokuba isikhashana esincane ngikushiyile, kodwa ngesihawu esikhulu ngiyokuqoqa."},{"vNo":"8 ","txt":"Olakeni oluncane ngabufihla ubuso bami kuwe okwesikhashana, kodwa ngobubele obungapheliyo ngiyokuba nesihawu kuwe, kusho iNkosi uMkhululi wakho."},{"vNo":"9 ","txt":"Ngokuba lokhu, kunjengamanzi kaNowa kimi, ngokuba njengoba ngifungile ukuthi amanzi kaNowa ngeke esaphinda nanini ahambe phezu komhlaba, kanjalo ngifungile ukuthi angiseyukukuthukuthelela."},{"vNo":"10 ","txt":"Ngokuba izintaba ziyokwemuka kanye namagquma asuswe, kodwa ububele bami abunakususwa kuwe, noma isivumelwano soxolo lwami sisuswe, kusho iNkosi enobubele kuwe."},{"vNo":"11 ","txt":"O wena ohluphekayo, obhengulwa yisiphepho, futhi ungaduduzwa! Bheka, ngiyobeka amatshe akho ngemibala emihle, futhi ngibeke izisekelo zakho ngamasafire."},{"vNo":"12 ","txt":"Futhi ngiyokwenza amafasitela akho ngamarubi, kanye namasango akho ngamatshe akhazimulayo, kanye nayo yonke imincele yakho ngamatshe amahle."},{"vNo":"13 ","txt":"Futhi bonke abantwana bakho bayofundiswa ngeNkosi; futhi kuyoba kukhulu ukuthula kwabantwana bakho."},{"vNo":"14 ","txt":"Uyomiswa ngokulunga; uyokuba kude nokucindezelwa ngokuba awuyikwesaba, kanye novalo ngokuba aluyikusondela eduze kwakho."},{"vNo":"15 ","txt":"Bheka, bayohlangana ndawonye ngempela ngokumelene nawe, ngokuphikisana nami; noma ngabe ngubani oyohlangana ndawonye ngokumelene nawe uyowa ngenxa yakho."},{"vNo":"16 ","txt":"Bheka, ngenze umcangcathi ovuthela amalahle emlilweni, kanye nalowo okhiqiza okokusebenza kwakhe; futhi ngenze umchithi ukuthi abulale."},{"vNo":"17 ","txt":"Akukho sikhali esakhelwe ukuqeda wena esiyophumelela; futhi lonke ulimi oluyokwethuka likwahlulela uyolisola. Lokhu kuyifa lezinceku zeNkosi, futhi ukulunga kwabo kuvela kimi, kusho iNkosi."}]}