{"heading":"UMoroni ubhalela ukuthi kuzuze amaLamani—AmaNefi angenakumphika uKristu ayabulawa. Cishe ngonyaka weNkosi wama 401 kuya kowama 421.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moroni 1","verses":[{"vNo":"1 ","txt":"Manje mina, Moroni, emva kokuthi sengiqedile ukufinyeza indaba yabantu baJarede, bengingacabangi ukuthi ngizobuye ngibhale okunye, kepha nokho angikafi; futhi angizivezi kumaLamani hleze angibulale."},{"vNo":"2 ","txt":"Ngokuba bhekani, izimpi zawo ziyesabeka kakhulu phakathi kwawo uqobo; futhi ngenxa yenzondo yawo abulala wonke amaNefi angenakumphika uKristu."},{"vNo":"3 ","txt":"Futhi mina, Moroni, anginaku mphika uKristu; ngalokho-ke, ngizulela noma yikuphi lapho ngingaya khona ukuze ngisindise impilo yami."},{"vNo":"4 ","txt":"Ngalokho-ke, ngibhala ezinye futhi izinto ezimbalwa, ngokuphikisana nalokho ebengikucabanga; ngokuba bengingacabangi ukuthi ngizobuye ngibhale okunye; kepha ngibhala ezinye izinto ezimbalwa, ukuze mhlawumbe zibe wusizo kubafowethu, amaLamani, ngolunye usuku oluzayo, ngokwentando yeNkosi."}]}