{"heading":"Abamsulwa enhliziyweni bemukela izwi elithokozisayo likaNkulunkulu—Ukulunga kwamaLamani kwedlula lokho kwamaNefi—UJakobe uxwayisa ngokuhlobonga, inkanuko, kanye naso sonke isono. Cishe ngonyaka wama 544 kuya kowama 421 ngaphambi kokuzalwa kukaKristu.","prevAbbr":"jacob","prevNo":2,"nextAbbr":"jacob","nextNo":4,"chapterTitle":"Jakobe 3","verses":[{"vNo":"1 ","txt":"Kodwa bhekani, mina, Jakobe, ngizokhuluma kini enimsulwa enhliziyweni. Bhekani kuNkulunkulu ngokugxila komqondo, futhi nikhuleke kuye ngokholo olukhulu, futhi uyoniduduza ezinkathazweni zenu, futhi uyonikhulumela, futhi athumele ukulunga phezu kwalabo abafuna ukunibhubhisa."},{"vNo":"2 ","txt":"O nonke nina enimsulwa enhliziyweni, phakamisani amakhanda enu namukele izwi elithokozisayo likaNkulunkulu, futhi nizitike othandweni lwakhe; ngokuba ningakwazi, uma imiqondo yenu igxilile, njalo."},{"vNo":"3 ","txt":"Kodwa, maye, maye, kini eningekho msulwa enhliziyweni, nina eningcolile ngalolu suku phambi kukaNkulunkulu; ngokuba ngaphandle kokuthi niphenduke izwe liqalekisiwe ngenxa yenu; futhi amaLamani, angangcolile njengani, nokho aqalekiswe ngesiqalekiso esibuhlungu, ayonihlupha ngisho nize nibhubhe."},{"vNo":"4 ","txt":"Futhi isikhathi siyeza masinyane, sokuthi ngaphandle kokuthi niphenduke ayolithatha izwe lenu eliyifa, futhi iNkosi uNkulunkulu iyohola abalungileyo baphume phakathi kwenu."},{"vNo":"5 ","txt":"Bhekani, amaLamani abafowenu, enibazondayo ngenxa yokungcola kwabo kanye naleso siqalekiso eseza phezu kwezikhumba zabo, alunge kakhulu kunani; ngokuba awawukhohliwe umyalelo weNkosi, owanikwa ubaba—wokuthi kumele babe noyedwa kuphela umfazi, futhi izancinza bangabi nazo nasinye, futhi kungabi bikho bufebe obenzekayo phakathi kwabo."},{"vNo":"6 ","txt":"Manje, lomyalelo bayazama ukuwugcina; ngalokho-ke, ngenxa yalokhu kuwugcina, lomyalelo, iNkosi uNkulunkulu ayiyikubabhubhisa, kodwa iyokuba nomusa kubo; futhi ngolunye usuku bayokuba ngabantu ababusisiwe."},{"vNo":"7 ","txt":"Bhekani, abayeni babo bayabathanda abafazi babo, futhi abafazi babo bayabathanda abayeni babo; futhi abayeni babo kanye nabafazi babo bayabathanda abantwana babo, futhi ukungakholwa kwabo kanye nenzondo yabo kini kungenxa yobubi obukhulu boyise; ngalokho-ke, ngabe ningcono kangakanani nina kunabo, emehlweni oMdali wenu omkhulu na?"},{"vNo":"8 ","txt":"O bafowethu, ngiyesaba ukuthi ngaphandle kokuthi niphenduke ezonweni zenu ukuthi izikhumba zabo ziyokuba mhlophe kakhulu kunezenu, uma senilethwa kanye nabo phambi kwesihlalo sikaNkulunkulu."},{"vNo":"9 ","txt":"Ngalokho-ke, ngininika umyalelo, oyizwi likaNkulunkulu, ukuthi ningabe nisabethuka nanini ngenxa yobumnyama bezikhumba zabo; noma nibethuke ngenxa yokungcola kwabo; kodwa nikhumbule ukungcola kwenu uqobo, futhi nikhumbule ukuthi ukungcola kwabo kweza ngenxa yoyise."},{"vNo":"10 ","txt":"Ngalokho-ke, niyokhumbula abantwana benu, ukuthi nizidabukise kanjani izinhliziyo zabo ngenxa yesibonelo enisenze phambi kwabo; futhi phezu kwalokho, khumbulani ukuthi, ngenxa yokungcola kwenu, ningaletha abantwana benu ekubhujisweni, futhi izono zabo ziyonqwabelana phezu kwamakhanda enu ngosuku lokugcina."},{"vNo":"11 ","txt":"O bafowethu, yizwani amazwi ami; vusani amandla emiphefumulo yenu; zithintitheni ukuze nivuke ebuthongweni bokufa; futhi nizikhulule ebuhlungwini besihogo ukuze ningabi yizingelosi kudeveli, ukuze niphoswe kulelochibi lomlilo kanye nesibabuli elingukufa kwesibili."},{"vNo":"12 ","txt":"Manje mina, Jakobe, ngakhuluma eziningi kakhulu izinto kubantu baNefi, ngibaxwayisa ngokumelene nokuhlobonga kanye nenkanuko, kanye nayo yonke inhlobo yesono, ngibatshela ngomphumela omubi waso."},{"vNo":"13 ","txt":"Futhi ingxenye yokwekhulu yezenzo zalaba bantu, manje abasebeqala ukuba baningi, ayizukubhalwa kulezi zingcwephe; kodwa eziningi zezenzo zabo zibhaliwe ezingcwepheni ezinkudlwana, nezimpi zabo, nemibango yabo, kanye nokubusa kwamakhosi abo."},{"vNo":"14 ","txt":"Lezi zingcwephe zibizwa ngezingcwephe zikaJakobe, futhi zenziwa ngesandla sikaNefi. Futhi ngenza isiphetho sokukhuluma lamazwi."}]}