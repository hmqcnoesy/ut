{"heading":"Ofakazi abathathu kanye nomsebenzi uqobo lwawo kuzokuma njengobufakazi bobuqiniso beNcwadi kaMormoni.","prevAbbr":"ether","prevNo":4,"nextAbbr":"ether","nextNo":6,"chapterTitle":"Etere 5","verses":[{"vNo":"1 ","txt":"Manje mina, Moroni, sengiwabhalile amazwi engangiyalwe ngawo, njengokukhumbula kwami; futhi sengikutshelile izinto engizigcine zilondekile; ngakho-ke ungazithinti ukuze uzihumushe; ngokuba leyonto wenqatshelwe yona, ngaphandle kokuthi emva kwesikhashana kuyoba ngokuhlakanipha kukaNkulunkulu."},{"vNo":"2 ","txt":"Futhi bheka, ungaba nenhlanhla yokuthi izingcwephe uzikhombise labo abayosiza ukuthi kumiswe lomsebenzi;"},{"vNo":"3 ","txt":"Futhi ziyokhonjiswa kwabathathu ngamandla kaNkulunkulu; ngalokho-ke bayokwazi ngaphandle kokungabaza ukuthi lezi zinto ziyiqiniso."},{"vNo":"4 ","txt":"Futhi ngomlomo wofakazi abathathu lezi zinto ziyomiswa; futhi ubufakazi babathathu, kanye nalomsebenzi, kuwo okuyokhonjiswa amandla kaNkulunkulu futhi kanjalo nezwi lakhe, uBaba, kanye neNdodana, kanye noMoya oyiNgcwele abafakaza ngalo—futhi konke lokhu kuyoma njengobufakazi ngokumelene nomhlaba ngosuku lokugcina."},{"vNo":"5 ","txt":"Futhi uma kungukuthi bayaphenduka futhi beza kuBaba egameni likaJesu, bayokwamukelwa embusweni kaNkulunkulu."},{"vNo":"6 ","txt":"Manje, uma ngingenalo igunya lalezi zinto, zenqabeni, ngokuba niyokwazi ukuthi nginegunya ngesikhathi seningibona, futhi siyokuma phambi kukaNkulunkulu ngosuku lokugcina. Amen."}]}