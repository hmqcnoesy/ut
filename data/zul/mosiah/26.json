{"heading":"Amalungu amaningi eBandla aholelwa ekoneni ngabangakholwayo—U-Alima uthenjiswa ukuphila okuphakade—Labo abaphendukayo futhi babhabhadiswe bathola ukuthethelelwa—Amalungu eBandla asesonweni aphendukayo futhi avuma ku-Alima kanye naseNkosini ayothethelelwa; ngaphandle kwalokho, abayikubalwa kanye nabantu beBandla. Cishe ngonyaka we 120 kuya kowe 100 ngaphambi kokuzalwa kukaKristu.","prevAbbr":"mosiah","prevNo":25,"nextAbbr":"mosiah","nextNo":27,"chapterTitle":"Mosiya 26","verses":[{"vNo":"1 ","txt":"Manje kwenzeka ukuthi base bebaningi abesizukulwane esikhulayo ababengakwazi ukuwaqonda amazwi enkosi uBenjamini, besengabantwana abancane ngesikhathi ekhuluma kubantu bakhe; futhi babengakholwa ngamasiko oyise."},{"vNo":"2 ","txt":"Babengakholwa yilokho okwakushiwo mayelana nokuvuka kwabafileyo, noma bakholwe mayelana nokuza kukaKristu."},{"vNo":"3 ","txt":"Manje ngenxa yokungakholwa kwabo abakwazanga ukuliqonda izwi likaNkulunkulu; futhi izinhliziyo zabo zazilukhuni."},{"vNo":"4 ","txt":"Futhi abazange babhabhadiswe; noma bazihlanganise nebandla. Futhi babengabantu abehlukile ngokokholo lwabo, futhi bahlala benjalo njalo-njalo, ngisho besesimweni sabo sokunaka inyama kanye nesigcwele ukona; ngokuba abazange bayibize iNkosi uNkulunkulu wabo."},{"vNo":"5 ","txt":"Manje ekubuseni kukaMosiya babengeyona ngisho ingxenye enkulu njengabantu baNkulunkulu; kodwa ngenxa yemibango phakathi kwabazalwane bona banda kakhulu."},{"vNo":"6 ","txt":"Ngokuba kwenzeka ukuthi nempela babakhohlisa abaningi ngamazwi abo aluthayo, labo ababesebandleni, futhi nempela babenza ukuthi benze izono eziningi; ngakho-ke kwenzeka ukuthi kwadingeka ukuthi labo ababenze isono, ababesebandleni, baxwayiswe yibandla."},{"vNo":"7 ","txt":"Futhi kwenzeka ukuthi balethwa phambi kwabaphristi, futhi balethwa kubaphristi ngabafundisi; futhi abaphristi babaletha phambi kuka-Alima, owayengumphristi omkhulu."},{"vNo":"8 ","txt":"Manje inkosi uMosiya wayenikeze u-Alima igunya phezu kwebandla."},{"vNo":"9 ","txt":"Futhi kwenzeka ukuthi u-Alima akazanga mayelana nabo; kodwa kwakukhona ofakazi abaningi ngokumelene nabo; yebo, abantu bema bafakaza ngobubi babo obuningi."},{"vNo":"10 ","txt":"Manje kwakungakaze kube khona into enje eyenzeka ebandleni ngaphambili; ngakho-ke u-Alima wakhathazeka emoyeni wakhe, futhi wenza ukuthi balethwe phambi kwenkosi."},{"vNo":"11 ","txt":"Futhi wathi enkosini: Bheka, naba abaningi esibalethe phambi kwakho, ababekwe icala ngabazalwane babo; yebo, futhi babanjwe benza ububi obunhlobonhlobo. Futhi abaphenduki ebubini babo; ngakho-ke sibalethe phambi kwakho, ukuze ubehlulele njengokwamacala abo."},{"vNo":"12 ","txt":"Kodwa inkosi uMosiya yathi ku-Alima: Bheka, angizukubehlulela; ngakho-ke ngibanikela ezandleni zakho ukuze behlulelwe."},{"vNo":"13 ","txt":"Manje umoya ka-Alima waphinda wakhathazeka; wahamba futhi wayobuza eNkosini ukuthi kufanele enzeni mayelana naloludaba, ngokuba wayesaba ukuthi angase enze okungalungile emehlweni kaNkulunkulu."},{"vNo":"14 ","txt":"Futhi kwenzeka ukuthi emva kokuthi esethandaze ngokushisekela okukhulu kuNkulunkulu, izwi leNkosi lafika kuye, lithi:"},{"vNo":"15 ","txt":"Ubusisiwe, Alima, futhi babusisiwe labo ababhabhadiswa emanzini kaMormoni. Ubusisiwe ngenxa yokholo lwakho olukhulu emazwini wodwa nje enceku yami u-Abinadi."},{"vNo":"16 ","txt":"Futhi babusisiwe labo ngenxa yokholo lwabo olukhulu emazwini wodwa nje owawakhuluma kubo."},{"vNo":"17 ","txt":"Futhi ubusisiwe ngokuba umise ibandla phakathi kwalaba bantu; futhi bayomiswa, futhi bayokuba ngabantu bami."},{"vNo":"18 ","txt":"Yebo, babusisiwe labantu abanesifiso sokuthi baziwe ngegama lami; ngokuba bayobizwa ngegama lami; futhi bangabami."},{"vNo":"19 ","txt":"Futhi ngenxa yokuthi ubuze kimi mayelana nomoni, ubusisiwe."},{"vNo":"20 ","txt":"Uyinceku yami; futhi ngenza isivumelwano nawe sokuthi uyoba nokuphila okuphakade; futhi uyongisebenzela futhi uhambe egameni lami, futhi uyoqoqela ndawonye izimvu zami."},{"vNo":"21 ","txt":"Futhi lowo oyokuzwa izwi lami uyoba yimvu yami; futhi uyomemukela ebandleni, futhi nami ngokunjalo ngiyomemukela."},{"vNo":"22 ","txt":"Ngokuba bheka, leli yibandla lami; noma ngabe ngubani obhabhadiswayo uyobhabhadiselwa ekuphendukeni. Futhi noma ngabe ngubani omamukelayo uyokholwa egameni lami; futhi ngiyomthethelela ngomusa."},{"vNo":"23 ","txt":"Ngokuba yimi othwala izono zomhlaba; ngokuba yimi obadalile; futhi yimi omnikezayo lowo okholwayo kuze kube sekugcineni indawo esandleni sami sokunene."},{"vNo":"24 ","txt":"Ngokuba bheka, babizwa ngegama lami; futhi uma bengazi bayovuswa, futhi bayokuba nendawo yaphakade esandleni sami sokunene."},{"vNo":"25 ","txt":"Futhi kuyokwenzeka ukuthi ngesikhathi icilongo lesibili likhala ngaleso sikhathi labo abangazange bangazi bayovuswa futhi bayokuma phambi kwami."},{"vNo":"26 ","txt":"Futhi ngaleso sikhathi bayokwazi ukuthi ngiyiNkosi uNkulunkulu wabo, nginguMkhululi wabo; kodwa bona bakhetha ukungakhululwa."},{"vNo":"27 ","txt":"Futhi ngaleso sikhathi ngiyovuma kubo ukuthi angikaze ngibazi; futhi bayohamba baye emlilweni ongapheliyo olungiselelwe udeveli kanye nezingelosi zakhe."},{"vNo":"28 ","txt":"Ngakho-ke ngithi kuwe, ongenakulizwa izwi lami, nguye kanye lowo ongayikumamukela ebandleni lami, ngokuba lowo angiyikumamukela ngosuku lokugcina."},{"vNo":"29 ","txt":"Ngakho-ke ngithi kuwe, Hamba; futhi noma ngabe ngubani owonayo ngokumelene nami, uyomehlulela njengokwezono zakhe azenzileyo; futhi uma ezivuma izono zakhe phambi kwakho nami, futhi aphenduke ngeqiniso enhliziyweni yakhe, uyomthethelela, futhi nami ngokunjalo ngiyomthethelela."},{"vNo":"30 ","txt":"Yebo, futhi kangangoba abantu bami bephenduka ngiyobathethelela eziphambekweni zabo ngokumelene nami."},{"vNo":"31 ","txt":"Futhi phezu kwalokho niyothethelelana omunye nomunye iziphambeko zakhe; ngokuba ngiqinisile ngithi kuwe, lowo ongamxoleli umakhelwane wakhe ngeziphambeko zakhe ngesikhathi ethi uyaphenduka, lowo uzilethele ukubekwa icala."},{"vNo":"32 ","txt":"Manje ngithi kuwe, Hamba; noma ngabe ngubani ongenakuphenduka ezonweni zakhe lowo akayikubalwa kanye nabantu bami; futhi lokhu kuyogcinwa kusukela kulesi sikhathi kuya phambili."},{"vNo":"33 ","txt":"Futhi kwenzeka ngesikhathi u-Alima esewazwile lamazwi wawabhala phansi ukuze abe nawo, ukuze ehlulele abantu bebandla njengokwemiyalo kaNkulunkulu."},{"vNo":"34 ","txt":"Futhi kwenzeka ukuthi u-Alima wahamba futhi wabehlulela labo ababebanjwe benza ububi, njengokwezwi leNkosi."},{"vNo":"35 ","txt":"Futhi noma ngabe ngobani abaphendukayo ezonweni zabo futhi bezivuma, nempela wababala kanye nabantu bebandla;"},{"vNo":"36 ","txt":"Futhi labo abangazivumanga izono zabo futhi bangaphenduka ebubini babo, ababalwanga kanye nabantu bebandla, futhi amagama abo asulwa."},{"vNo":"37 ","txt":"Futhi kwenzeka ukuthi u-Alima nempela waziqondisa zonke izindaba zebandla; futhi baqala futhi ukuthi babe nokuthula futhi baphumelela kakhulu ngezindaba zebandla, behamba ngokuqaphela phambi kukaNkulunkulu, bemukela abaningi, futhi bebhabhadisa abaningi."},{"vNo":"38 ","txt":"Manje zonke lezi zinto nempela u-Alima kanye nalabo ayesebenza nabo ababengamele ibandla bazenza, behamba ngayo yonke inkuthalo, befundisa izwi likaNkulunkulu kuzo zonke izinto, behlupheka ngalo lonke uhlobo lwezinkathazo, behlushwa yibo bonke labo ababengesibona abebandla likaNkulunkulu."},{"vNo":"39 ","txt":"Futhi nempela babaxwayisa abazalwane babo; futhi nabo ngokunjalo baxwayiswa, wonke umuntu ngezwi likaNkulunkulu, ngokwezono zakhe, noma ngokwezono lezo ayezenzile, beyalwe nguNkulunkulu ukuthi bathandaze bangaphezi, futhi babonge kuzo zonke izinto."}]}