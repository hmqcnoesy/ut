{"heading":"UNefi ubhala ngezinto zikaNkulunkulu—Injongo kaNefi wukuvumisa abantu ukuthi beze kuNkulunkulu ka-Abrahama futhi basindiswe. Cishe ngonyaka wama 600 kuya kowama 592 ngaphambi kokuzalwa kukaKristu.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nefi 6","verses":[{"vNo":"1 ","txt":"Manje mina, Nefi, anginiki umlando wobaba bami kulenxenye yombhalo wami; futhi angizukuwunikeza nanoma yingasiphi esinye isikhathi kulezi zingcwephe engibhala kuzo; ngokuba unikeziwe embhalweni ogcinwe ngubaba; ngakho-ke, angizukuwubhala kulomsebenzi."},{"vNo":"2 ","txt":"Ngokuba kuyanganelisa ukusho ukuthi thina singabenzalo kaJosefa."},{"vNo":"3 ","txt":"Futhi akubalulekile ukuthi ngicophelele ukunikeza indaba egcwele ngazo zonke izinto zikababa, ngokuba azinakulotshwa kulezi zingcwephe, ngokuba ngifuna isikhala ukuze ngibhale ngezinto zikaNkulunkulu."},{"vNo":"4 ","txt":"Ngokuba inhloso yami ephelele kungukuthi ngivumise abantu ukuthi beze kuNkulunkulu ka-Abrahama, noNkulunkulu ka-Isaka, kanye noNkulunkulu kaJakobe, futhi basindiswe."},{"vNo":"5 ","txt":"Ngalokho-ke, izinto ezithokozisa umhlaba angizibhali, kodwa izinto lezo ezithokozisayo kuNkulunkulu kanye nakulabo okungesibo abezwe."},{"vNo":"6 ","txt":"Ngalokho-ke, ngiyonikeza umyalelo enzalweni yami, wokuthi ayiyikugcwalisa lezi zingcwephe ngezinto ezingabalulekile kubantwana babantu."}]}