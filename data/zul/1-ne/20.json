{"heading":"INkosi yembula izinhloso Zayo ku-Israyeli—U-Israyeli ukhethiwe esithandweni sezinkathazo futhi uzophuma eBabiloni—Qhathanisa no-Isaya 48. Cishe ngonyaka wama 588 kuya kowama 570 ngaphambi kokuzalwa kukaKristu.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1 Nefi 20","verses":[{"vNo":"1 ","txt":"Lalela futhi uzwe lokhu, O ndlu kaJakobe, obizwa ngegama lika-Israyeli, futhi ophuma emanzini akwaJuda, noma emanzini ombhabhadiso, ofunga ngegama leNkosi, futhi ubize uNkulunkulu ka-Israyeli, kodwa abafungi ngeqiniso nangokulunga."},{"vNo":"2 ","txt":"Nokho, bazibiza ngomuzi ongcwele, kodwa abahlali kuye uNkulunkulu ka-Israyeli, oyiNkosi yamaBandla; yebo, iNkosi yamaBandla yigama lakhe lelo."},{"vNo":"3 ","txt":"Bheka, ngizimemezele izinto zokuqala kusukela ekuqaleni; futhi zaphuma emlonyeni wami, futhi ngazibonakalisa. Nempela ngazibonakalisa ngokushesha."},{"vNo":"4 ","txt":"Futhi ngakwenza lokhu ngoba ngangazi ukuthi unenkani, futhi nentamo yakho ingumsipha wensimbi, futhi ibunzi lakho liyithusi;"},{"vNo":"5 ","txt":"Futhi ngisho kusukela ekuqaleni ngamemezela kuwe; ngaphambi kokuthi zenzeke lezi zinto ngazibonakalisa kuwe; futhi ngazibonakalisa ngokwesaba hleze uthi—Isithixo sami sizenzile lezi zinto, kanye nesithombe sami esibaziweyo, futhi nesithombe sami esibunjiweyo sibayalile."},{"vNo":"6 ","txt":"Ukubonile futhi wakuzwa konke lokhu; futhi ngabe awuzukukumemezela na? Futhi nokuthi ngikubonisile izinto ezintsha kusukela kulesi sikhathi, ngisho nezinto ezifihlekile, futhi awuzazanga."},{"vNo":"7 ","txt":"Zidaliwe manje, futhi hhayi kusukela ekuqaleni, ngisho nangaphambi kosuku ongazizwanga ngalo zamenyezelwa kuwe, hleze uthi—Bheka bengizazi."},{"vNo":"8 ","txt":"Yebo, futhi awuzizwanga; yebo, awazanga; yebo, kusukela kuleso sikhathi indlebe yakho yayingavulwanga; ngokuba bengazi ukuthi uzoziphatha ngenkohliso, futhi wabizwa ngophambukayo kwasesizalweni."},{"vNo":"9 ","txt":"Nokho, ngenxa yegama lami ngizoyilibazisa intukuthelo yami, futhi ngenxa yodumo lwami ngizozibamba ukuza kuwe, ukuze ngingakubulali."},{"vNo":"10 ","txt":"Ngokuba, bheka, ngikucwengisisile, ngikukhethile esithandweni sezinkathazo."},{"vNo":"11 ","txt":"Ngenxa yami, yebo, ngenxa yami ngizokwenza lokhu, ngokuba angiyikuvuma ukuthi igama lami lingcoliswe, futhi angiyikuyinika omunye inkazimulo yami."},{"vNo":"12 ","txt":"Lalela mina, O Jakobe, futhi nawe Israyeli obiziweyo wami, ngokuba nginguye; ngingowokuqala, futhi phezu kwalokho ngingowokugcina."},{"vNo":"13 ","txt":"Isandla sami phezu kwalokho sisibekile isisekelo somhlaba, futhi nesandla sami sokunene siwenekile amazulu. Ngiyakubiza futhi kume ndawonye."},{"vNo":"14 ","txt":"Nina nonke, buthanani, futhi nizwe; ngubani phakathi kwabo omemezela lezi zinto kubo na? INkosi imthandile; yebo, futhi izolifeza izwi layo elimemezele ngabo; futhi iyokwenza intando yayo ngeBabiloni, futhi ingalo yayo iyokuba phezu kwamaKaledi."},{"vNo":"15 ","txt":"Phezu kwalokho, kusho iNkosi; mina Nkosi, yebo, ngikhulumile; yebo, ngimbizile ukuthi amemezele, ngimlethile, futhi uyokwenza indlela yakhe ichume."},{"vNo":"16 ","txt":"Sondelani eduze nami; angikhulumanga ekusithekeni; kusukela ekuqaleni, kusukela esikhathini lapho kwamenyezelwa ukuthi ngikhulumile; futhi iNkosi uNkulunkulu, kanye noMoya wayo, ingithumile."},{"vNo":"17 ","txt":"Futhi isho kanje iNkosi, uMkhululi wakho, oNgcwele ka-Israyeli; ngimthumile, iNkosi uNkulunkulu wakho okufundisa ukuthi usizakale, okuhola endleleni okumele uhambe ngayo, ngikwenzile lokho."},{"vNo":"18 ","txt":"O ukuba wawuyilalelile imiyalelo yami—ukuba bekunjalo ukuthula kwakho bekuyokuba njengomfula, futhi nokulunga kwakho njengamagagasi olwandle."},{"vNo":"19 ","txt":"Nenzalo yakho phezu kwalokho beyiyokuba njengesihlabathi; nabantwana bezibilini zakho njengamatshana olwandle; igama lakhe ngabe alicishwanga noma lisuswe phambi kwami."},{"vNo":"20 ","txt":"Phumani eBabiloni, balekelani amaKaledi, ngezwi lokuhlabelela kumemezeleni, shonini lokhu, kukhulumeni nasemikhawulweni yomhlaba; shonini nithi: INkosi iyihlengile inceku yayo uJakobe."},{"vNo":"21 ","txt":"Futhi kabomanga; wabahola ogwaduleni; wenza amanzi ukuthi abagobhozele ephuma edwaleni; phezu kwalokho waqhekeza idwala futhi amanzi ampompoza ephuma kulo."},{"vNo":"22 ","txt":"Futhi naphezu kokuthi esekwenzile konke lokhu, kanye nokukhulu futhi, akukho ukuthula kwababi, kusho iNkosi."}]}