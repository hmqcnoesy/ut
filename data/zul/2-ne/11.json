{"heading":"UJakobe wambona uMkhululi wakhe—Umthetho kaMose ufaniswa noKristu futhi uqinisekisa ukuthi Yena uzofika. Cishe ngonyaka wama 559 kuya kowama 545 ngaphambi kokuzalwa kukaKristu.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Nefi 11","verses":[{"vNo":"1 ","txt":"Manje, uJakobe wakhuluma eziningi kakhulu izinto kubantu bami ngaleso sikhathi; nokho yilezi zinto kuphela engenze ukuthi zibhalwe, ngokuba izinto engizibhalile ziyangenelisa."},{"vNo":"2 ","txt":"Manje mina, Nefi, ngibhala okuningi okungamazwi ka-Isaya, ngokuba umphefumulo wami uyathokoza emazwini akhe. Ngokuba ngizobhekisa amazwi akhe kubantu bami, futhi ngizowathumela kubo bonke abantwana bami, ngokuba ngempela wambona uMkhululi wami, ngisho njengoba nami ngimbonile."},{"vNo":"3 ","txt":"Futhi umfowethu, uJakobe, ngokunjalo naye umbonile njengoba nami ngimbonile; ngalokho-ke, ngizowathumela amazwi abo kubo abantwana bami ukubaqinisekisa ukuthi amazwi ami ayiqiniso. Ngalokho-ke, ngamazwi abathathu, uNkulunkulu uthe, ngiyowamisa amazwi ami. Nokho, uNkulunkulu uthumela ofakazi abaningi, futhi uyawaqinisekisa amazwi akhe onke."},{"vNo":"4 ","txt":"Bheka, umphefumulo wami uyathokoza ekuboniseni abantu bami iqiniso lokuza kukaKristu; ngokuba, ngalesi sizathu umthetho kaMose unikeziwe; futhi zonke izinto ezinikezwe nguNkulunkulu kusukela ekuqaleni komhlaba, ziya kumuntu, ziwuphawu lwakhe."},{"vNo":"5 ","txt":"Futhi phezu kwalokho umphefumulo wami uyathokoza ezivumelwaneni zeNkosi ezenze kobaba bethu; yebo, umphefumulo wami uyathokoza kuso isihawu sakhe, kanye nasekulungeni kwakhe, kanye nasemandleni, kanye nasemseni omkhulu nesu laphakade lokukhululwa ekufeni."},{"vNo":"6 ","txt":"Futhi umphefumulo wami uyathokoza ekuboniseni abantu bami ukuthi ngaphandle kokuthi uKristu afike bonke abantu kufanele babhubhe."},{"vNo":"7 ","txt":"Ngokuba uma engekho uKristu ngeke abe khona uNkulunkulu; futhi uma engekho uNkulunkulu thina asikho, ngokuba beyingeke ibe khona indalo. Kepha ukhona uNkulunkulu, futhi unguKristu, futhi uyofika ngokuphelela kwesikhathi sakhe."},{"vNo":"8 ","txt":"Manje ngibhala amanye amazwi ka-Isaya, ukuze noma ngubani kubantu bami abayowabona lamazwi baphakamise izinhliziyo zabo futhi bajabule ngabantu bonke. Manje lawa ngamazwi, futhi ningawabhekisa kini futhi nakubo bonke abantu."}]}