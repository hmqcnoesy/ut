{"heading":"AbeZizwe abaphendukile bayobalwa kanye nabantu besivumelwano—Amaningi amaLamani kanye namaJuda ayolikholwa izwi futhi athandeke—U-Israyeli uyobuyiselwa futhi ababi babhujiswe. Cishe ngonyaka wama 559 kuya kowama 545 ngaphambi kokuzalwa kukaKristu.","prevAbbr":"2-ne","prevNo":29,"nextAbbr":"2-ne","nextNo":31,"chapterTitle":"2 Nefi 30","verses":[{"vNo":"1 ","txt":"Manje bhekani, bafowethu abathandekayo, ngizokhuluma kini; ngokuba mina, Nefi, anginakuvuma ukuthi nicabange ukuthi nilunge kakhulu kunalokho abeZizwe abayoba yikho. Ngokuba bhekani, ngaphandle kokuthi nigcine imiyalelo kaNkulunkulu nonke ngokufanayo niyolahleka; futhi ngenxa yamazwi akhulunyiwe akudingi nicabange ukuthi abeZizwe babhujisiwe baphela nya."},{"vNo":"2 ","txt":"Ngokuba bhekani, ngithi kini ngangobuningi babeZizwe abayophenduka bayokuba ngabantu besivumelwano beNkosi; futhi ngobuningi bamaJuda abangeyukuphenduka bayolahlwa; ngokuba iNkosi ayenzi sivumelwano namunye ngaphandle kwalabo abaphendukayo futhi bakholwe kuyo iNdodana yayo, engoNgcwele ka-Israyeli."},{"vNo":"3 ","txt":"Manje, sengizophrofetha ikakhulukazi mayelana namaJuda kanye nabeZizwe. Ngokuba emva kokuba incwadi engikhulume ngayo iyovela, futhi ibhalelwe abeZizwe, futhi iphinde ivalelwe eNkosini, kuyoba khona abaningi abayowakholwa lawo mazwi abhaliwe; futhi bayowathatha bawayise kuyo insalela yenzalo yethu."},{"vNo":"4 ","txt":"Futhi emva kwalokho insalela yenzalo yethu iyokwazi mayelana nathi, ukuthi saphuma kanjani eJerusalema, futhi nokuthi yona iwuzalo lwamaJuda."},{"vNo":"5 ","txt":"Futhi ivangeli likaJesu Kristu liyomenyezelwa phakathi kwabo; ngalokho-ke, bayobuyiselwa olwazini loyise, futhi ngokunjalo nasolwazini lukaJesu Kristu, owayekhona phakathi koyise."},{"vNo":"6 ","txt":"Futhi emva kwalokho bayothokoza; ngokuba bayokwazi ukuthi kuyisibusiso kubo esivele esandleni sikaNkulunkulu; futhi izingqweqwe zabo zobumnyama ziyoqala ukuwa emehlweni abo; futhi eziningi izizukulwane aziyikudlula phakathi kwabo, ngaphandle kokuthi bayoba ngabantu abamsulwa futhi nabathandekayo."},{"vNo":"7 ","txt":"Futhi kuyokwenzeka ukuthi amaJuda ahlakazekile nawo ayoqala ukukholwa kuKristu; futhi ayoqala ukubuthana phezu kobuso balelizwe; futhi ngangobuningi balabo abayokholwa kuKristu nabo bayokuba ngabantu abathandekayo."},{"vNo":"8 ","txt":"Futhi kuyokwenzeka ukuthi iNkosi uNkulunkulu iyowuqala umsebenzi wayo phakathi kwazo zonke izizwe, imindeni, izilimi, nakubantu, ukuletha ukubuyiselwa kwabantu bayo emhlabeni."},{"vNo":"9 ","txt":"Futhi ngokulunga iNkosi uNkulunkulu iyobahlulela abampofu, futhi isole ngokulingana abathobileyo bomhlaba. Futhi iyowushaya umhlaba ngenduku yomlomo wayo; nangomphefumulo wezindebe zayo iyobabulala ababi."},{"vNo":"10 ","txt":"Ngokuba isikhathi siyeza masinyane lapho iNkosi uNkulunkulu iyokwenza ukwahlukana okukhulu phakathi kwabantu, futhi ababi iyobabhubhisa; futhi iyobasindisa abantu bayo, yebo, ngisho noma ngabe kungukuthi kufanele ibhubhise ababi ngomlilo."},{"vNo":"11 ","txt":"Futhi ukulunga kuyoba yibhande lezinkalo zayo, nokuthembeka yibhande lamanyonga ayo."},{"vNo":"12 ","txt":"Futhi ngaleso sikhathi impisi iyohlala nemvu; futhi ingwe iyolala phansi nomntwana, kanye nenkonyane, kanye nomntwana webhubesi, kanye nokukhuluphalisiweyo, ndawonye; futhi ingane encane iyozihola."},{"vNo":"13 ","txt":"Inkomazi kanye nebhele kuyoklaba; abancane bazo bayolala phansi ndawonye; futhi ibhubesi liyodla utshani njengenkabi."},{"vNo":"14 ","txt":"Umntwana oncelayo uyodlala emgodini webululu, futhi umntwana olunyuliweyo uyofaka isandla sakhe emhhumeni kamantshingeyana."},{"vNo":"15 ","txt":"Abayikulimaza noma babhubhise kuyo yonke intaba yami engcwele; ngokuba umhlaba uyogcwala ulwazi lweNkosi njengamanzi emboze ulwandle."},{"vNo":"16 ","txt":"Ngalokho-ke, izinto zezizwe zonke ziyokwembulwa; yebo, zonke izinto ziyokwembulwa kubantwana babantu."},{"vNo":"17 ","txt":"Akukho lutho oluyimfihlo ngaphandle kokuthi luyovezwa; akukho msebenzi wobumnyama ngaphandle kokuthi uyokwenziwa ubonakale ekukhanyeni; futhi akukho lutho oluboshwe emhlabeni ngaphandle kokuthi luyokhululwa."},{"vNo":"18 ","txt":"Ngalokho-ke, zonke izinto ezavezelwa abantwana babantu kuyokuthi ngalolo suku zambulwe; futhi uSathane akaseyikuba namandla phezu kwezinhliziyo zabantwana babantu, isikhathi eside. Manje, bafowethu abathandekayo, sengenza isiphetho senkulumo yami."}]}