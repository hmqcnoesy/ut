{"heading":"ISiyoni kanye namadodakazi ayo azokhululwa futhi ahlanzwe ngosuku lweminyaka eyinkulungwane—Qhathanisa no-Isaya 4. Cishe ngonyaka wama 559 kuya kowama 545 ngaphambi kokuzalwa kukaKristu.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nefi 14","verses":[{"vNo":"1 ","txt":"Futhi ngalolo suku, abesifazane abayisikhombisa bayobamba indoda eyodwa, bethi: Sizokudla isinkwa sethu, futhi sembathe izingubo zethu; kuphela sivumele sibizwe ngegama lakho ukuze ususe ihlazo kithi."},{"vNo":"2 ","txt":"Ngalolo suku igatsha leNkosi liyoba lihle futhi likhazimule; isithelo somhlaba siyoba sihle kakhulu futhi sibukeke kulabo abaphunyuka bakwa-Israyeli."},{"vNo":"3 ","txt":"Futhi kuyokwenzeka ukuthi, labo abashiyiwe eSiyoni futhi basala eJerusalema bayobizwa ngokuthi bangcwele, bonke labo ababhaliwe phakathi kwabaphilayo eJerusalema—"},{"vNo":"4 ","txt":"Lapho iNkosi isikugezile ukungcola kwamadodakazi eSiyoni, futhi nalapho isilihlanzile igazi laseJerusalema phakathi kwayo ngomoya wokwahlulela kanye nangomoya wokushisa."},{"vNo":"5 ","txt":"Futhi iNkosi iyodala phezu kwayo yonke indawo yokuhlala yentaba yaseSiyoni, futhi naphezu kwemihlangano yayo; ifu kanye nomusi emini kanye nokukhanya kwelangabi lomlilo ebusuku; ngokuba ngaphezu kwayo yonke inkazimulo yaseSiyoni kuyoba khona ukuvikelwa."},{"vNo":"6 ","txt":"Futhi kuyoba khona idokodo lomthunzi emini ekushiseni, futhi libe yindawo yesiphephelo, kanye nenqaba kuzo izivunguvungu kanye nakuyo imvula."}]}