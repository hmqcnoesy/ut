{"heading":"Isivini seNkosi (u-Israyeli) sizochithwa, futhi abantu Bakhe bazohlakazwa—Izinsizi zizoba phezu kwabo esimweni sabo sokuhlubuka kanye nokuhlakazwa—INkosi izophakamisa isibonakaliso iqoqe u-Israyeli—Qhathanisa no-Isaya 5. Cishe ngonyaka wama 559 kuya kowama 545 ngaphambi kokuzalwa kukaKristu.","prevAbbr":"2-ne","prevNo":14,"nextAbbr":"2-ne","nextNo":16,"chapterTitle":"2 Nefi 15","verses":[{"vNo":"1 ","txt":"Futhi ngaleso sikhathi ngiyomhlabelelela othandiweyo kakhulu wami ingoma yothandiweyo wami, maqondana nesivini sakhe. Othandiweyo kakhulu wami unesivini egqumeni elivunde kakhulu."},{"vNo":"2 ","txt":"Futhi wasibiyela, futhi wakhipha amatshe kuso, futhi wasitshala ngomvini okhethekileyo kakhulu, futhi wakha umbhoshongo phakathi naso, futhi phezu kwalokho wakha isikhamo sewayini kuso; futhi ebheke ukuthi kufanele sithele imivini, kepha saveza imivini yasendle."},{"vNo":"3 ","txt":"Manje, O zakhamizi zaseJerusalema, kanye nani madoda akwaJuda, yahlulelani, ngiyanithandaza, phakathi kwami kanye nesivini sami."},{"vNo":"4 ","txt":"Ngabe yini obekufanele yenziwe futhi esivinini sami lokho engingakwenzanga kuso na? Ngalokho-ke, ngesikhathi ngisabhekile ukuthi kufanele sithele imivini sona sithele imivini yasendle."},{"vNo":"5 ","txt":"Manje hambani; ngizonitshela ukuthi ngiyokwenzani ngesivini sami—ngiyosusa uthango lwaso, futhi siyodliwa siphele; futhi ngiyoludiliza udonga lwaso, futhi siyonyathelwa;"},{"vNo":"6 ","txt":"Futhi ngiyosiyeka sichithakale; asiyikuthenwa noma sivukuzwe; kepha kuyovela amakhakhasi kanye nameva; phezu kwalokho ngizoyala amafu ukuthi anganisi mvula phezu kwaso."},{"vNo":"7 ","txt":"Ngokuba isivini seNkosi yamaBandla yindlu ka-Israyeli, futhi abantu baJuda yisithombo sakhe esithandekayo; futhi ulindele ukwahlulela, futhi bheka, ukucindezelwa; ulindele ukulunga, kepha bheka, ukukhala."},{"vNo":"8 ","txt":"Maye kulabo abahlanganisa indlu nendlu, kuze kungabe kusaba bikho ndawo, ukuba bahlaliswe bodwa phakathi naphakathi komhlaba!"},{"vNo":"9 ","txt":"Ezindlebeni zami, kusho iNkosi yamaBandla, ngempela eziningi izindlu ziyoba yincithakalo, futhi amakhulu kanye namahle amadolobha awayikuba nabantu."},{"vNo":"10 ","txt":"Yebo, ama-eka ayishumi esivini ayothela ibhavu elilodwa, kanye nembewu yehomere iyothela i-efa."},{"vNo":"11 ","txt":"Maye kulabo abavuka ekuseni ngovivi, ukuze balandele uphuzo olunamandla, labo abaqhubeka kuze kuhlwe, futhi bashiswe yiwayini!"},{"vNo":"12 ","txt":"Ihabhu, nevayolini, nogubhu, nomtshingo, kanye newayini kusemadilini abo; kepha abawazisi umsebenzi weNkosi, noma bacabange ngezenzo zezandla zayo."},{"vNo":"13 ","txt":"Ngakho-ke, abantu bami bangene ekuthunjweni, ngenxa yokuthi bengenalwazi; futhi nabantu abahloniphekile babo bafile yindlala, futhi izixuku zabo zigangathekile wukoma."},{"vNo":"14 ","txt":"Ngakho-ke, isihogo sizandisile, futhi savula umlomo waso ngokungenakulinganiswa; inkazimulo yabo, nesixuku sabo, namakhosi abo, kanye nalowo ojabulayo, uyokwehlela kuso."},{"vNo":"15 ","txt":"Futhi umuntu odelelekile uyokwehliswa, futhi umuntu omkhulu uyothotshiswa, futhi amehlo abaziphakamisayo ayothotshiswa."},{"vNo":"16 ","txt":"Kepha iNkosi yamaBandla iyophakanyiswa ekwahluleleni, futhi uNkulunkulu ongcwele uyongcweliswa ekulungeni."},{"vNo":"17 ","txt":"Ngaleso sikhathi amawundlu ayoklaba ngendlela yawo, futhi ezindaweni ezichithiweyo zabacebileyo kuyodla izihambi."},{"vNo":"18 ","txt":"Maye kulabo abadonsa ububi ngezintambo eziyize, kanye nesono njengo kungathi yizindophi zezinqola;"},{"vNo":"19 ","txt":"Labo abathi: Makaphuthume, asheshise umsebenzi wakhe, ukuze siwubone; futhi iseluleko soNgcwele ka-Israyeli masisondele futhi sifike, ukuze sisazi."},{"vNo":"20 ","txt":"Maye kulabo ababiza ububi ngobuhle, kanye nobuhle ngobubi, labo ababeka ubumnyama bube ngukukhanya, kanye nokukhanya kube ngubumnyama, labo ababeka okubabayo kube ngokumtoti, kanye nokumtoti kube ngokubabayo!"},{"vNo":"21 ","txt":"Maye kubo abahlakaniphile emehlweni abo kanye nabanokuqonda ngokubona kwabo!"},{"vNo":"22 ","txt":"Maye kubo abanamandla ekuphuzeni iwayini, kanye nabantu bezikhwepha ekuxubeni uphuzo olunamandla;"},{"vNo":"23 ","txt":"Abangababeki cala ababi ukuze bathole umvuzo, abasusa ukulunga kolungile!"},{"vNo":"24 ","txt":"Ngakho-ke, njengomlilo ushwabadela izinhlanga, kanye nelangabi lidla amabibi, impande yabo iyobola, futhi izimbali zabo ziyothunquka njengothuli; ngenxa yokuthi bawulahlile umthetho weNkosi yamaBandla, futhi balidelela izwi loNgcwele ka-Israyeli."},{"vNo":"25 ","txt":"Ngakho-ke, ngabe intukuthelo yeNkosi yokhelekile kubantu bayo, futhi ngabe iselulile isandla sayo kubo, yabashaya; futhi amagquma nempela adikiza, izidumbu zabo zidwengukile phakathi ezitaladini. Ngokuba kukho konke lokhu intukuthelo yakhe ayiphelile, kepha isandla sayo siseluliwe futhi."},{"vNo":"26 ","txt":"Futhi iyophakamisa isibonakaliso ezizweni ezikude, futhi iyozihlabela ikhwela kusukela emkhawulweni womhlaba; futhi bheka, ziyokuza masinyane ngejubane; akekho namunye oyokhathala noma akhubeke phakathi kwazo."},{"vNo":"27 ","txt":"Akekho namunye oyokozela noma alale; noma ibhande lezinkalo zabo lithukululwe, noma imichilo yezicathulo zabo inqanyulwe;"},{"vNo":"28 ","txt":"Imicibisholo yabo eyokuba bukhali, kanye nayo yonke iminsalo yabo igotshwe, futhi izinselo zamahhashi abo ziyobalwa njengetshe eliqine kakhulu, kanye namasondo abo njengesishingishane, ukubhonga kwabo njengokwengonyama."},{"vNo":"29 ","txt":"Bayobhonga njengamabhubesi amancane; yebo, bayobhonga, futhi bayibambe inyamazane yabo, futhi bayokwemuka nayo ngokuphepha, futhi kungekho namunye ongayikhulula."},{"vNo":"30 ","txt":"Futhi ngalolo suku bayobhonga phezu kwabo njengokuhlokoma kolwandle; futhi uma bebuka ezweni, bheka, ubumnyama kanye nosizi, futhi ukukhanya kwenziwe kube mnyama emazulwini akho."}]}