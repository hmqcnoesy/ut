{"heading":"Sa volavola ko Moronai me ra na vinaka kina na Leimanaiti—Era sa vakamatei na Nifaiti era na sega ni cakitaki Karisito. Rauta na 401–421 S.K.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moronai 1","verses":[{"vNo":"1 ","txt":"Oqo koi au ko Moronai, au sa vola vakalekaleka ga na kedra itukutuku na Jereti, ka’u sa nakita me’u kakua tale ni vola e dua na ka; ia au sa bera ni mate; ka’u vuni voli me ra kakua ni kunei au na Leimanaiti, de ra na vakarusai au."},{"vNo":"2 ","txt":"Raica, sa ka rerevaki vakaidina na nodra veivaluvaluti tiko vakai ira; ka ena vuku ni nodra yalo ca era sa vakamatei ira kecega na Nifaiti era sa sega ni cakitaka na Karisito."},{"vNo":"3 ","txt":"Ia ko i au ko Moronai, au na sega ni cakitaka na Karisito; ia au sa veilakoyaki voli ena vanua cava ga au rawata me’u bula tiko kina."},{"vNo":"4 ","txt":"O koya, au na vola e vica tale na ka, ka veibasai kei na ka au a nanuma, ni’u a nanuma me’u na kakua tale ni volavola; ia au na vola mada e vica tale na ka, de na bau yaga vei ira na wekaqu, ko ira na Leimanaiti ena dua na siga mai muri, me vaka na nona inaki na Turaga."}]}