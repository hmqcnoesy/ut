{"heading":"Ena siga ni dua na udolu na yabaki, era na vakacaucautaka na Turaga na tamata kecega—Ena tiko ena kedra maliwa ko Koya—Vakatautauvatataka na Aisea 12. Rauta na 559–545 B.K.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nifai 22","verses":[{"vNo":"1 ","txt":"Ia ena siga ko ya ko na kaya: Kemuni na Turaga, au na vakacaucautaki kemuni, e dina ko ni a cudruvi au ia sa qai gole tani na nomuni cudru, ka ko ni sa vakacegui au."},{"vNo":"2 ","txt":"Raica, sa noqu vunibula na Kalou; au na vakararavi vua, ka sega ni rere; ni sa noqu vu ni kaukauwa ka noqu sere na Turaga ko Jiova, ka sa yaco talega me noqu vunibula."},{"vNo":"3 ","txt":"O koya gona, dou na takiva na wai mai na mata-ni-wai ni veivakabulai ena reki."},{"vNo":"4 ","txt":"Ia ena siga ko ya dou na qai kaya: Dou vakacaucautaka na Turaga, masuta na yacana, tukuna yani na nona cakacaka ena kedra maliwa na tamata, dou tukuna ni sa dokai sara na yacana."},{"vNo":"5 ","txt":"Dou sere vua na Turaga; ni sa cakava na ka sa uasivi sara; sa kilai oqo e vuravura taucoko."},{"vNo":"6 ","txt":"Dou qoqolou ka kaila na lewei Saioni; ni sa levu cake ena kemudou maliwa ko Koya na Yalo Savasava ni Isireli."}]}