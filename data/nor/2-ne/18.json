{"heading":"Kristus vil være som en snublesten og en anstøtssten — Søk Herren, ikke trollmenn som mumler — Vend dere til loven og til vitnesbyrdet for å få veiledning — Sammenlign med Jesaja 8. Ca. 559–545 f.Kr.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"Nephis andre bok 18","verses":[{"vNo":"1 ","txt":"Videre sa Herrens ord til meg: Ta deg en stor rull og skriv på den med menneskers skrift: Maher-Sjalal Hasj-Bas."},{"vNo":"2 ","txt":"Og jeg valgte meg pålitelige vitner for å skrive ned opptegnelsen, presten Uria og Sakarja, Jeberekjahs sønn."},{"vNo":"3 ","txt":"Og jeg gikk inn til profetinnen, og hun ble med barn og fødte en sønn. Da sa Herren til meg: Gi ham navnet Maher-Sjalal Hasj-Bas."},{"vNo":"4 ","txt":"For se, barnet skal ikke kunne rope far og mor før rikdommene i Damaskus og byttet fra Samaria skal føres bort av Assurs konge."},{"vNo":"5 ","txt":"Herren talte også til meg igjen og sa:"},{"vNo":"6 ","txt":"Fordi dette folk forkaster Siloas vann som renner så stille, og gleder seg ved Resin og Remaljas sønn,"},{"vNo":"7 ","txt":"se, derfor fører Herren elvens vann over dem — mye og sterkt, ja, Assurs konge og all hans herlighet — og han skal oversvømme alle sine elveleier og gå over alle sine bredder,"},{"vNo":"8 ","txt":"og han skal gå gjennom Juda, han skal skylle over og velte frem, han skal nå folk like til halsen, og hans utspente vinger skal fylle ditt land i hele dets bredde, Immanuel."},{"vNo":"9 ","txt":"Forén dere, folkeslag, og dere skal knuses, og lån øre, alle dere fra fjerne land, bind omkring dere og dere skal knuses, bind omkring dere og dere skal knuses."},{"vNo":"10 ","txt":"Rådfør dere med hverandre, og det skal ikke føre til noe. Tal ordet, og det skal ikke skje, for Gud er med oss."},{"vNo":"11 ","txt":"For slik talte Herren til meg med sterk hånd og ba meg om ikke å vandre på dette folks vei, og sa:"},{"vNo":"12 ","txt":"Kall ikke alt et forbund som dette folk kaller et forbund, og det som de frykter, skal ikke dere frykte eller engste dere for."},{"vNo":"13 ","txt":"Hærskarenes Herre, ham skal dere holde hellig, og han skal være deres frykt og han skal være deres redsel."},{"vNo":"14 ","txt":"Han skal være en helligdom — men en snublesten og en anstøtssten for begge Israels hus, en felle og en snare for Jerusalems innbyggere."},{"vNo":"15 ","txt":"Og mange blant dem skal snuble og falle og slå seg og falle i snaren og bli fanget."},{"vNo":"16 ","txt":"Bind vitnesbyrdet fast, forsegl loven hos mine disipler."},{"vNo":"17 ","txt":"Og jeg vil sette min lit til Herren som skjuler sitt ansikt for Jakobs hus, og jeg vil vente på ham."},{"vNo":"18 ","txt":"Se, jeg og de barn som Herren har gitt meg, er til tegn og under i Israel fra Hærskarenes Herre, som bor på Sions berg."},{"vNo":"19 ","txt":"Og når de sier til dere: Søk til dødningemanerne og til spåmennene som hvisker og mumler — skulle ikke et folk søke til sin Gud hvis de levende vil høre fra de døde?"},{"vNo":"20 ","txt":"Til loven og til vitnesbyrdet! Og hvis de ikke taler i overensstemmelse med dette ord, er det fordi det ikke finnes lys i dem."},{"vNo":"21 ","txt":"Og de skal gjennomgå det hårdt plaget og sultne. Og det skal skje at når de blir sultne, blir de harme og forbanner sin konge og sin Gud og ser oppad."},{"vNo":"22 ","txt":"Og de skal stirre mot jorden og oppleve trengsel og mørke, fortvilelsens kvaler og bli drevet ut i mørke."}]}