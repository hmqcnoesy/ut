{"heading":"Kong Benjamin skriver ned folkets navn og utnevner prester til å undervise dem — Mosiah regjerer som en rettferdig konge. Ca. 124–121 f.Kr.","prevAbbr":"mosiah","nextAbbr":"mosiah","prevNo":5,"nextNo":7,"chapterTitle":"Mosiahs bok 6","prevTitle":"Mosiahs bok 5","nextTitle":"Mosiahs bok 7","verses":[{"vNo":1,"txt":"               Og nå, etter at kong Benjamin hadde endt sin tale til folket, syntes han det var nødvendig å skrive ned navnene på alle dem som hadde inngått en pakt med Gud om å holde hans bud."},{"vNo":2,"txt":" Og det skjedde at det ikke var en eneste sjel, unntatt små barn, som ikke hadde inngått pakten og hadde påtatt seg Kristi navn."},{"vNo":3,"txt":" Og videre skjedde det at da kong Benjamin hadde utført alle disse ting — og hadde innviet sin sønn Mosiah til å være regent og konge over sitt folk og hadde gitt ham alle instruksjoner om riket og også hadde utpekt prester til å undervise folket, så de derved kunne høre og kjenne Guds befalinger og vekkes til erindring om den ed som de hadde avlagt — oppløste han mengden, og de vendte tilbake til sine egne hjem, hver og en med sin familie."},{"vNo":4,"txt":" Og Mosiah begynte å regjere i sin fars sted. Og han begynte å regjere i sitt tredevte år, alt i alt omkring fire hundre og seks og sytti år fra den tid Lehi forlot Jerusalem."},{"vNo":5,"txt":" Og kong Benjamin levde enda i tre år, og så døde han."},{"vNo":6,"txt":" Og det skjedde at kong Mosiah vandret på Herrens veier og etterlevde hans bud og lover og holdt hans befalinger i alt han befalte ham."},{"vNo":7,"txt":" Og kong Mosiah fikk sitt folk til å dyrke jorden. Og selv dyrket han også jorden, så han ikke skulle ligge sitt folk til byrde, men gjøre som hans far hadde gjort i alle ting. Og i tre år var det ingen stridigheter blant noen del av hans folk."}]}