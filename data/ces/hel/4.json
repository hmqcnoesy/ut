{"heading":"Nefitští odštěpenci spojují síly s Lamanity a dobývají zemi Zarahemla–Porážky Nefitů přicházejí pro jejich zlovolnost–Církev upadá a lid je slabý jako Lamanité. Kolem roku 38–30 př. Kr.","prevAbbr":"hel","prevNo":3,"nextAbbr":"hel","nextNo":5,"chapterTitle":"Helaman 4","verses":[{"vNo":"1 ","txt":"A stalo se v padesátém a čtvrtém roce, že v církvi bylo mnoho rozštěpení, a byl také svár mezi lidem, natolik, že nastalo veliké krveprolití."},{"vNo":"2 ","txt":"A vzbouřená část byla pobita a vyhnána ze země a odešla ke králi Lamanitů."},{"vNo":"3 ","txt":"A stalo se, že usilovali o to, aby podnítili Lamanity k válce proti Nefitům; ale vizte, Lamanité se nesmírně obávali, natolik, že nechtěli slova oněch odštěpenců poslouchati."},{"vNo":"4 ","txt":"Ale stalo se v padesátém a šestém roce vlády soudců, že byli odštěpenci, kteří přešli od Nefitů k Lamanitům; a těm se podařilo spolu s těmi ostatními podnítiti je k hněvu proti Nefitům; a oni se celý rok připravovali na válku."},{"vNo":"5 ","txt":"A v padesátém a sedmém roce sešli proti Nefitům do bitvy a započali dílo smrti; ano, natolik, že v padesátém a osmém roce vlády soudců se jim podařilo získati vlastnictví země Zarahemla; ano, a také všech zemí až po zemi, která ležela blízko země Hojnosti."},{"vNo":"6 ","txt":"A Nefité a vojska Moroniaova byla zahnána až do země Hojnosti;"},{"vNo":"7 ","txt":"A tam se proti Lamanitům opevnili, od západního moře až k východnímu; pro Nefitu to byla jednodenní cesta podél hranice, kterou opevnili a kde rozmístili svá vojska, aby bránila jejich severní vlast."},{"vNo":"8 ","txt":"A tak tito odštěpenci od Nefitů za pomoci početného vojska Lamanitů získali veškeré vlastnictví Nefitů, které bylo v zemi jižní. A to vše se událo v padesátém a osmém a devátém roce vlády soudců."},{"vNo":"9 ","txt":"A stalo se v šedesátém roce vlády soudců, že se Moroniaovi s jeho vojsky podařilo získati mnohé části země; ano, získali zpět mnoho měst, která padla do rukou Lamanitů."},{"vNo":"10 ","txt":"A stalo se v šedesátém a prvním roce vlády soudců, že se jim podařilo získati zpět až polovinu veškerého svého vlastnictví."},{"vNo":"11 ","txt":"Nyní, tato veliká ztráta Nefitů a ono veliké krveprolití, které bylo mezi nimi, by nenastalo, kdyby nebylo jejich zlovolnosti a jejich ohavnosti, jež byla mezi nimi; ano, a byla i mezi těmi, kteří prohlašovali, že patří k církvi Boží."},{"vNo":"12 ","txt":"A bylo to pro pýchu jejich srdce, pro jejich nesmírné bohatství, ano, bylo to pro utlačování chudých, odpírání jejich potravy hladovým, odpírání jejich šatstva nahým a bití jejich pokorných bratří do tváře, vysmívání se tomu, co je posvátné, zapírání ducha proroctví a zjevení, vraždění, plenění, lhaní, kradení, páchání cizoložství, rozněcování velikých svárů a přebíhání do země Nefi mezi Lamanity –"},{"vNo":"13 ","txt":"A pro tuto svou velikou zlovolnost a své vychloubání svou vlastní silou byli ponecháni své vlastní síle; tudíž se jim nedařilo, ale byli sužováni a biti a hnáni před Lamanity, dokud neztratili vlastnictví téměř všech svých zemí."},{"vNo":"14 ","txt":"Ale vizte, Moronia kázal lidem mnoho věcí pro jejich nepravost, a taktéž Nefi a Lehi, kteří byli syny Helamanovými, kázali lidem mnoho věcí, ano, a prorokovali jim mnoho věcí o jejich nepravostech a o tom, co by na ně mohlo přijíti, nebudou-li činiti pokání ze svých hříchů."},{"vNo":"15 ","txt":"A stalo se, že pokání činili, a nakolik činili pokání, počalo se jim dařiti."},{"vNo":"16 ","txt":"Neboť když Moronia viděl, že činí pokání, odvážil se vésti je z místa na místo a od města k městu, dokonce dokud nezískali zpět jednu polovinu svého majetku a jednu polovinu všech svých zemí."},{"vNo":"17 ","txt":"A tak skončil šedesátý a první rok vlády soudců."},{"vNo":"18 ","txt":"A stalo se v šedesátém a druhém roce vlády soudců, že Moronia nemohl od Lamanitů získati žádné další vlastnictví."},{"vNo":"19 ","txt":"Tudíž upustili od svého záměru získati zbytek svých zemí, neboť Lamanité byli tak početní, že se stalo pro Nefity nemožným získati nad nimi více moci; tudíž Moronia zaměstnával všechna svá vojska hájením oněch částí, jež dobyl."},{"vNo":"20 ","txt":"A stalo se, že Nefité měli pro velikost počtu Lamanitů veliký strach, že budou přemoženi a pošlapáni a pobiti a zničeni."},{"vNo":"21 ","txt":"Ano, počali se rozpomínati na proroctví Almova, a taktéž na slova Mosiášova; a viděli, že byli tvrdošíjným lidem a že přikázání Boží pokládali za nic."},{"vNo":"22 ","txt":"A že změnili zákony Mosiášovy a pošlapali je nohama svýma, neboli to, co mu Pán přikázal předati lidem; a viděli, že jejich zákony byly zkaženy a že se stali zlovolným lidem, natolik, že byli zlovolní dokonce jako Lamanité."},{"vNo":"23 ","txt":"A pro jejich nepravost počala církev upadati; a oni přestali věřiti v ducha proroctví a v ducha zjevení; a soudy Boží jim hleděly v tvář."},{"vNo":"24 ","txt":"A viděli, že zeslábli, jako jejich bratří Lamanité, a že Duch Páně je již nezachovává; ano, stáhl se od nich, protože Duch Páně nepřebývá v nesvatých chrámech –"},{"vNo":"25 ","txt":"Tudíž je Pán přestal zázračnou a nesmírnou mocí svou zachovávati, neboť upadli do stavu nevíry a strašlivé zlovolnosti; a viděli, že Lamanité jsou mnohem početnější nežli oni, a pokud nepřilnou k Pánu, svému Bohu, musejí nevyhnutelně zahynouti."},{"vNo":"26 ","txt":"Neboť vizte, viděli, že síla Lamanitů je tak veliká jako síla jejich, a to muž na muže. A tak upadli v tento veliký přestupek; ano, tak v období nemnoha let pro svůj přestupek zeslábli."}]}