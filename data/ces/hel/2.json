{"heading":"Helaman, syn Helamanův, se stává hlavním soudcem–Gadianton vede tlupu Kiškumenovu–Helamanův služebník zabíjí Kiškumena a Gadiantonova tlupa prchá do pustiny. Kolem roku 50–49 př. Kr.","prevAbbr":"hel","nextAbbr":"hel","prevNo":1,"nextNo":3,"chapterTitle":"Helaman 2","prevTitle":"Helaman 1","nextTitle":"Helaman 3","verses":[{"vNo":1,"txt":"A stalo se ve čtyřicátém a druhém roce vlády soudců, že poté, co Moronia opět zjednal mír mezi Nefity a Lamanity, vizte, nebylo nikoho, kdo by usedl na soudcovskou stolici; tudíž mezi lidem počal býti opět svár ohledně toho, kdo má usednouti na soudcovskou stolici."},{"vNo":2,"txt":"A stalo se, že Helaman, který byl synem Helamanovým, byl hlasem lidu určen, aby usedl na soudcovskou stolici."},{"vNo":3,"txt":"Ale vizte, Kiškumen, který zavraždil Pahorana, ve skrytu čekal na to, aby zničil i Helamana; a byl podporován svou tlupou, která vstoupila do smlouvy, že se o jeho zlovolnosti nikdo nedozví."},{"vNo":4,"txt":"Neboť byl jistý Gadianton, který byl nesmírně dovedný v mnoha slovech, a také ve svém řemesle, prováděti tajné dílo vraždění a loupení; tudíž se stal vůdcem tlupy Kiškumenovy."},{"vNo":5,"txt":"Tudíž se jim vlichotil, a také Kiškumenovi, že dosadí-li ho na soudcovskou stolici, dá, aby ti, kteří náležejí k jeho tlupě, byli mezi lidem dosazeni na místa moci a pravomoci; tudíž Kiškumen usiloval o to, aby zničil Helamana."},{"vNo":6,"txt":"A stalo se, že když vyšel k soudcovské stolici, aby zničil Helamana, vizte, jeden ze služebníků Helamanových, byv venku v noci a získav v přestrojení znalost o oněch plánech, jež tato tlupa učinila, aby zničila Helamana –"},{"vNo":7,"txt":"A stalo se, že se setkal s Kiškumenem a dal mu znamení; tudíž Kiškumen mu oznámil záměr svého přání žádaje ho, aby ho zavedl k soudcovské stolici, aby mohl zavražditi Helamana."},{"vNo":8,"txt":"A když služebník Helamanův seznal vše v srdci Kiškumenově, a že jeho záměrem je vražditi, a také že záměrem všech těch, kteří náležejí k jeho tlupě, je vražditi a loupiti a získati moc (a toto byl jejich tajný plán a jejich spolčení), služebník Helamanův pravil Kiškumenovi: Pojďme k soudcovské stolici."},{"vNo":9,"txt":"Nyní, to potěšilo Kiškumena nesmírně, neboť se domníval, že dosáhne svého záměru; ale vizte, služebník Helamanův, když se blížili k soudcovské stolici, bodl Kiškumena až do srdce, takže ten padl bez hlesu mrtev. A běžel a pověděl Helamanovi všechny věci, které viděl a slyšel a učinil."},{"vNo":10,"txt":"A stalo se, že Helaman vyslal lidi, aby tuto tlupu lupičů a tajných vražedníků zajali, aby mohli býti podle zákona popraveni."},{"vNo":11,"txt":"Ale vizte, když Gadianton zjistil, že se Kiškumen nevrací, zalekl se, že by mohl býti zničen; tudíž dal, aby ho jeho tlupa následovala. A vydali se tajnou cestou na útěk ze země do pustiny; a tak když Helaman vyslal lidi, aby je zajali, nebyli nikde k nalezení."},{"vNo":12,"txt":"A více o tomto Gadiantonovi bude řečeno později. A tak skončil čtyřicátý a druhý rok vlády soudců nad lidem Nefiovým."},{"vNo":13,"txt":"A vizte, na konci této knihy uvidíte, že tomuto Gadiantonovi se podařilo přivoditi pád, ano, téměř naprosté zničení lidu Nefiova."},{"vNo":14,"txt":"Vizte, nemám tím na mysli konec knihy Helamanovy, ale mám na mysli konec knihy Nefiovy, z níž jsem vyňal celou tuto zprávu, kterou jsem napsal."}]}