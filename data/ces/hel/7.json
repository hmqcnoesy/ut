{"heading":"Nefi je na severu zavržen a vrací se do Zarahemly–Modlí se na své zahradní věži a pak volá k lidu, aby činil pokání, jinak zahyne. Kolem roku 23–21 př. Kr.","sectionHeading":"Proroctví Nefiho, syna Helamanova–Bůh hrozí lidu Nefiovu, že jej navštíví ve svém hněvu k jeho naprostému zničení, ledaže budou činiti pokání ze své zlovolnosti. Bůh stíhá lid Nefiův morem; ten činí pokání a obrací se k němu. Samuel, Lamanita, prorokuje Nefitům.","prevAbbr":"hel","prevNo":6,"nextAbbr":"hel","nextNo":8,"chapterTitle":"Helaman 7","verses":[{"vNo":"1 ","txt":"Vizte, nyní, stalo se v šedesátém a devátém roce vlády soudců nad lidem Nefitů, že Nefi, syn Helamanův, se vrátil do země Zarahemla ze země severní."},{"vNo":"2 ","txt":"Neboť byl mezi lidem, který byl v zemi severní, a kázal mu slovo Boží a prorokoval mu mnohé věci;"},{"vNo":"3 ","txt":"A oni zavrhli všechna jeho slova, natolik, že mezi nimi nemohl zůstati, ale vrátil se opět do své rodné země."},{"vNo":"4 ","txt":"A vida lid ve stavu tak strašlivé zlovolnosti, a ony Gadiantonovy lupiče zaplňující soudcovskou stolici – uchvátivše moc a pravomoc nad zemí; odkládajíce přikázání Boží stranou a bez sebemenší spravedlnosti před ním; nečiníce žádnou spravedlnost dětem lidským;"},{"vNo":"5 ","txt":"Odsuzujíce spravedlivé pro jejich spravedlivost; nechávajíce provinilé a zlovolné nepotrestané pro jejich peníze; a nadto byli udržováni v čele vlády, aby panovali a činili podle vůle své, aby mohli dosáhnouti zisku a slávy světa, a nadto aby mohli snadněji cizoložiti a krásti a zabíjeti a činiti podle své vlastní vůle –"},{"vNo":"6 ","txt":"Nyní, tato veliká nepravost přišla mezi Nefity v období nemnoha let; a když to Nefi uviděl, srdce se mu v hrudi sevřelo zármutkem; a zvolal v mukách duše své:"},{"vNo":"7 ","txt":"Ó, kéž bych byl mohl prožíti své dny za dnů, kdy můj otec Nefi na počátku vyšel ze země Jeruzalém, a kéž bych se mohl radovati s ním v zaslíbené zemi; tehdy se s jeho lidem dalo snadno vycházeti, byl pevný v zachovávání přikázání Božích a pomalý v tom, aby byl veden k činění nepravosti; a byl rychlý v tom, aby poslouchal slova Páně –"},{"vNo":"8 ","txt":"Ano, jestliže by mé dny mohly býti za oněch dnů, pak by duše má měla radost ze spravedlivosti mých bratří."},{"vNo":"9 ","txt":"Ale vizte, je mi dáno, aby toto byly mé dny a aby duše má byla naplněna zármutkem pro tuto zlovolnost mých bratří."},{"vNo":"10 ","txt":"A vizte, nyní, stalo se, že to bylo na věži, jež byla v zahradě Nefiově, jež byla u cesty, jež vedla na hlavní trh, který byl v městě Zarahemla; tudíž Nefi se sklonil na věži, jež byla v jeho zahradě, kterážto věž byla také blízko zahradní brány, kolem níž vedla cesta."},{"vNo":"11 ","txt":"A stalo se, že kolem šlo několik mužů a uviděli Nefiho, jak na věži vylévá svou duši Bohu; a běželi a pověděli lidu, co viděli, a lid se scházel v zástupech, aby mohl zvěděti příčinu tak velikého truchlení nad zlovolností lidu."},{"vNo":"12 ","txt":"A nyní, když Nefi vstal, spatřil zástupy lidí, kteří se shromáždili."},{"vNo":"13 ","txt":"A stalo se, že otevřel ústa svá a pravil jim: Vizte, proč jste se shromáždili? Abych vám mohl pověděti o vašich nepravostech"},{"vNo":"14 ","txt":"Ano, neboť vystoupil jsem na svou věž, abych mohl vylíti duši svému Bohu pro nesmírný zármutek v srdci svém, který je způsoben nepravostmi vašimi!"},{"vNo":"15 ","txt":"A pro truchlení mé a bědování mé jste se shromáždili a podivujete se; ano, a máte velice zapotřebí se podivovati; ano, měli byste se podivovati, protože jste se poddali, takže ďábel má tak velikou vládu nad srdcem vaším."},{"vNo":"16 ","txt":"Ano, jak jste se mohli poddati ponoukání toho, který se snaží uvrhnouti duši vaši dolů do věčné bídy a nekonečné bědy"},{"vNo":"17 ","txt":"Ó, čiňte pokání, čiňte pokání! Proč chcete zemříti? Obraťte se, obraťte se k Pánu, svému Bohu. Proč vás opustil"},{"vNo":"18 ","txt":"Je to proto, že jste zatvrdili srdce své; ano, nechcete hlas dobrého pastýře poslouchati; ano, popudili jste ho k hněvu proti sobě."},{"vNo":"19 ","txt":"A vizte, namísto aby vás shromáždil, pokud nebudete činiti pokání, vizte, rozptýlí vás tak, že se stanete potravou pro psy a divou zvěř."},{"vNo":"20 ","txt":"Ó, jak jste mohli zapomenouti na Boha svého přímo v onen den, kdy vás vysvobodil"},{"vNo":"21 ","txt":"Ale vizte, je to proto, abyste dosáhli zisku, abyste byli chváleni od lidí, ano, abyste mohli získati zlato a stříbro. A ulpěli jste srdcem svým na bohatství a na marných věcech tohoto světa, pro něž vraždíte a pleníte a kradete a vydáváte křivého svědectví proti bližnímu svému a činíte všeliké nepravosti."},{"vNo":"22 ","txt":"A pro tuto příčinu na vás přijde běda, ledaže budete činiti pokání. Neboť nebudete-li činiti pokání, vizte, toto veliké město, a taktéž i všechna ta veliká města, jež jsou okolo a jež jsou v zemi vlastnictví našeho, budou odňata, takže v nich nebudete míti žádného místa; neboť vizte, Pán vám nedá sílu, jak to doposud činil, abyste odolali nepřátelům svým."},{"vNo":"23 ","txt":"Neboť vizte, tak praví Pán: Neukáži zlovolným ze síly své, jedněm více nežli druhým, leda těm, kteří činí pokání z hříchů svých a poslouchají slova moje. Nyní, tudíž, chtěl bych, abyste viděli, bratří moji, že bude lépe Lamanitům nežli vám, ledaže budete činiti pokání."},{"vNo":"24 ","txt":"Neboť vizte, jsou spravedlivější nežli vy, neboť nezhřešili proti onomu velikému poznání, jež jste vy obdrželi; tudíž Pán k nim bude milosrdný; ano, on prodlouží dny jejich a znásobí símě jejich, a to když vy budete zcela zničeni, ledaže budete činiti pokání."},{"vNo":"25 ","txt":"25 Ano, běda vám pro onu velikou ohavnost, jež přišla mezi vás; a vy jste se k ní připojili, ano, k oné tajné tlupě, kterou založil Gadianton!"},{"vNo":"26 ","txt":"Ano, běda přijde na vás pro onu pýchu, které jste strpěli vstoupiti do srdce svého a která vás povýšila nad to, co je dobré, pro nesmírně veliké bohatství vaše!"},{"vNo":"27 ","txt":"Ano, běda vám pro zlovolnost vaši a ohavnosti vaše!"},{"vNo":"28 ","txt":"A pokud nebudete činiti pokání, zahynete; ano, dokonce i vaše země vám budou odebrány, a vy budete vyhlazeni s tváře země."},{"vNo":"29 ","txt":"Vizte nyní, nepravím sám ze sebe, že tyto věci budou, protože to, že vím tyto věci, nemám sám ze sebe; ale vizte, já vím, že tyto věci jsou pravdivé, protože mi je oznámil Pán Bůh, tudíž já svědčím, že budou."}]}