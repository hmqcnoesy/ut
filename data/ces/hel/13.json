{"heading":"Samuel Lamanita prorokuje zničení Nefitů, pokud nebudou činiti pokání–Oni i jejich bohatství jsou prokleti–Zavrhují a kamenují proroky, jsou obklopeni démony a usilují o štěstí v konání nepravosti. Kolem roku 6 př. Kr.","sectionHeading":"Proroctví Samuela, Lamanity, k Nefitům.","prevAbbr":"hel","prevNo":12,"nextAbbr":"hel","nextNo":14,"chapterTitle":"Helaman 13","verses":[{"vNo":"1 ","txt":"A nyní, stalo se v osmdesátém a šestém roce, že Nefité nadále setrvávali v zlovolnosti, ano, ve veliké zlovolnosti, zatímco Lamanité hleděli přísně zachovávati přikázání Boží podle zákona Mojžíšova."},{"vNo":"2 ","txt":"A stalo se, že v tomto roce přišel do země Zarahemla jistý Samuel, Lamanita, a počal lidem kázati. A stalo se, že mnoho dnů kázal lidem pokání, a oni ho vyvrhli a on byl hotov vrátiti se do své vlastní země."},{"vNo":"3 ","txt":"Ale vizte, přišel k němu hlas Páně, aby se vrátil opět a prorokoval lidu všechny věci, jež mu přijdou do srdce."},{"vNo":"4 ","txt":"A stalo se, že mu nestrpěli, aby vstoupil do města; tudíž šel a vystoupil na zeď jeho a vztáhl ruku svou a volal silným hlasem a prorokoval lidu všechny věci, jež mu Pán vložil do srdce."},{"vNo":"5 ","txt":"A pravil jim: Vizte, já, Samuel, Lamanita, promlouvám slova Páně, jež mi vkládá do srdce; a vizte, vložil mi do srdce, abych tomuto lidu řekl, že nad tímto lidem visí meč spravedlnosti; a neuplyne ani čtyři sta let a meč spravedlnosti na tento lid dopadne."},{"vNo":"6 ","txt":"Ano, tento lid čeká těžké zničení a dozajista na tento lid přichází a tento lid nemůže spasiti nic, leda pokání a víra v Pána Ježíše Krista, který dozajista přijde na svět a vytrpí mnohé věci a bude pro lid svůj zabit."},{"vNo":"7 ","txt":"A vizte, anděl Páně mi to oznámil a přinesl duši mé radostné zvěsti. A vizte, byl jsem k vám poslán, abych vám to také oznámil, abyste mohli míti radostné zvěsti; ale vizte, vy jste mne nechtěli přijmouti."},{"vNo":"8 ","txt":"Tudíž, tak praví Pán: Pro tvrdost srdce lidu Nefitů, pokud nebudou činiti pokání, odejmu jim slovo své a stáhnu od nich Ducha svého a nebudu je déle trpěti a obrátím srdce bratří jejich proti nim."},{"vNo":"9 ","txt":"A neuplyne ani čtyři sta let a já dám, aby byli biti; ano, navštívím je mečem a hladem a morem."},{"vNo":"10 ","txt":"Ano, navštívím je v prudkém hněvu svém a ve čtvrtém pokolení nepřátel vašich budou žíti ti, kteří uvidí naprosté zničení vaše; a to se dozajista stane, ledaže budete činiti pokání, praví Pán; a ti ze čtvrtého pokolení přinesou zničení vaše."},{"vNo":"11 ","txt":"Ale jestliže budete činiti pokání a vrátíte se k Pánu, svému Bohu, odvrátím hněv svůj, praví Pán; ano, tak praví Pán, požehnaní jsou ti, kteří budou činiti pokání a obrátí se ke mně, avšak běda tomu, kdo pokání nečiní."},{"vNo":"12 ","txt":"Ano, běda tomuto velikému městu Zarahemla; neboť vizte, díky těm, kteří jsou spravedliví, je chráněno; ano, běda tomuto velikému městu, neboť vidím, praví Pán, že jsou mnozí, ano, dokonce větší část tohoto velikého města, kteří budou proti mně zatvrzovati srdce své, praví Pán."},{"vNo":"13 ","txt":"Ale požehnaní jsou ti, kteří budou činiti pokání, neboť ty ušetřím. Ale vizte, kdyby nebylo spravedlivých, kteří jsou v tomto velikém městě, vizte, dal bych, aby s nebe sestoupil oheň a zničil ho."},{"vNo":"14 ","txt":"Ale vizte, je to kvůli spravedlivým, že je ušetřeno. Neboť vizte, přichází čas, praví Pán, kdy vyvrhnete spravedlivé z prostředku svého, pak budete zralí ke zničení; ano, běda tomuto velikému městu pro zlovolnost a ohavnosti, jež jsou v něm."},{"vNo":"15 ","txt":"Ano, a běda buď městu Gedeon, pro zlovolnost a ohavnosti, jež jsou v něm."},{"vNo":"16 ","txt":"Ano, a běda všem městům, jež jsou v okolní zemi, jež jsou ve vlastnictví Nefitů, pro zlovolnost a ohavnosti, jež jsou v nich."},{"vNo":"17 ","txt":"A vizte, na tuto zemi přijde prokletí, praví Pán zástupů, kvůli lidem, kteří jsou v zemi, ano, pro zlovolnost jejich a ohavnosti jejich."},{"vNo":"18 ","txt":"A stane se, praví Pán zástupů, ano, náš veliký a pravý Bůh, že ten, kdo ukryje poklady v zemi, pro veliké prokletí země je již více nenalezne, leda by to byl člověk spravedlivý a ukryl je Pánu."},{"vNo":"19 ","txt":"Neboť přeji si, praví Pán, aby poklady své ukrývali mně; a prokleti budou ti, kteří poklady své neukrývají mně; neboť žádný neukrývá poklady své mně, ledaže to jsou spravedliví; a ten, kdo neukrývá poklady své mně, je proklet, a také onen poklad, a žádný ho pro prokletí země nevykoupí zpět."},{"vNo":"20 ","txt":"A přijde den, kdy poklady své ukryjí, protože srdcem svým ulpěli na bohatství; a protože srdcem svým ulpěli na bohatství, ukryjí poklady své, až budou prchati před nepřáteli svými; protože je neukryjí mně, prokleti budou a také poklady jejich; a v onen den budou biti, praví Pán."},{"vNo":"21 ","txt":"Vizte vy, lidé tohoto velikého města, a poslouchejte slova moje; ano, poslouchejte slova, jež praví Pán; neboť vizte, on praví, že jste prokleti pro bohatství své, a také bohatství vaše je prokleto, protože jste na něm ulpěli srdcem svým a neposlouchali jste slova toho, jenž vám je dal."},{"vNo":"22 ","txt":"Nepamatujete na Pána, svého Boha, v těch věcech, ve kterých vám požehnal, ale na bohatství své pamatujete vždy, avšak nikoli abyste za ně poděkovali Pánu, svému Bohu; ano, srdce vaše není přitahováno k Pánu, ale nadýmá se velikou pýchou, až k vychloubání a k veliké nadutosti, závidění, rozbrojům, zášti, pronásledování a k vraždám a k všelikým nepravostem."},{"vNo":"23 ","txt":"Z tohoto důvodu Pán Bůh dal, aby na tuto zem přišlo prokletí, a také na bohatství vaše, a to pro nepravosti vaše."},{"vNo":"24 ","txt":"Ano, běda tomuto lidu pro tuto dobu, jež nadešla, kdy vyvrhujete proroky a vysmíváte se jim a házíte po nich kameny a zabíjíte je a činíte jim všeliké nepravosti, tak jako činili ti za stara."},{"vNo":"25 ","txt":"A nyní, když mluvíte, vy pravíte: Kdyby naše dny byly bývaly za dnů našich dávných otců, nebyli bychom zabíjeli proroky; nebyli bychom je kamenovali a nebyli bychom je vyvrhovali."},{"vNo":"26 ","txt":"Vizte, vy jste horší nežli oni; neboť, jakože žije Pán, jestliže mezi vás přijde prorok a oznamuje vám slovo Páně, které dosvědčuje hříchy vaše a nepravosti vaše, hněváte se na něho a vyvrhujete ho a hledáte všeliké způsoby k tomu, abyste ho zničili; ano, řeknete, že je falešným prorokem a že je hříšníkem a od ďábla, protože svědčí, že skutky vaše jsou zlé."},{"vNo":"27 ","txt":"Ale vizte, jestliže mezi vás přijde nějaký člověk a řekne: Čiňte toto a není žádné nepravosti; čiňte ono a nebudete trpěti; ano, řekne: Kráčejte podle pýchy svého vlastního srdce; ano, kráčejte podle pýchy očí svých a čiňte cokoli, čeho si srdce vaše přeje – a jestliže mezi vás přijde nějaký člověk a řekne toto, přijmete ho a řeknete, že je prorokem."},{"vNo":"28 ","txt":"Ano, budete ho pozvedávati a budete mu dávati ze jmění svého; budete mu dávati ze zlata svého a ze stříbra svého a budete ho odívati drahocenným šatem; a protože k vám promlouvá lichotivá slova a praví, že vše je dobré, pak na něm neshledáte chyby."},{"vNo":"29 ","txt":"Ó, ty zlovolné a zvrácené pokolení; ty zatvrzelý a tvrdošíjný lide, jak dlouho se budete domnívati, že vás Pán bude snášeti? Ano, jak dlouho budete trpěti, abyste byli vedeni pošetilými a slepými průvodci? Ano, jak dlouho si budete raději voliti temnotu nežli světlo"},{"vNo":"30 ","txt":"Ano, vizte, hněv Páně je již proti vám roznícen; vizte, proklel zemi pro nepravost vaši."},{"vNo":"31 ","txt":"A vizte, přijde čas, kdy prokleje bohatství vaše, takže budou kluzká, takže je nebudete moci udržeti; a ve dnech chudoby své si je nebudete moci ponechati."},{"vNo":"32 ","txt":"A ve dnech chudoby své budete volati k Pánu; a marně budete volati, neboť zpustošení vaše již na vás přišlo a zničení vaše je zajištěno; a pak budete v onen den plakati a kvíleti, praví Pán zástupů. A pak budete bědovati a řeknete:"},{"vNo":"33 ","txt":"Ó, kéž bych býval činil pokání a nezabíjel proroky a nekamenoval je a nevyvrhoval je. Ano, v onen den řeknete: Ó, kéž bychom bývali pamatovali na Pána, svého Boha, v ten den, kdy nám dal naše bohatství, a pak by se nestalo kluzkým, abychom o ně přišli; neboť vizte, naše bohatství od nás odešlo."},{"vNo":"34 ","txt":"Vizte, zde položíme nástroj a nazítří je pryč; a vizte, naše meče nám byly odňaty v ten den, kdy jsme je hledali do boje."},{"vNo":"35 ","txt":"Ano, ukryli jsme své poklady a ony nám pro prokletí země unikly."},{"vNo":"36 ","txt":"Ó, kéž bychom bývali činili pokání v ten den, kdy k nám přišlo slovo Páně; neboť vizte, země je prokleta a všechny věci se staly kluzkými a my je nemůžeme udržeti."},{"vNo":"37 ","txt":"Vizte, jsme obklopeni démony, ano, jsme obklíčeni anděly toho, který usiluje o to, aby zničil duši naši. Vizte, nepravosti naše jsou veliké. Ó Pane, nemůžeš od nás odvrátiti hněv svůj? A takováto bude řeč vaše v oněch dnech."},{"vNo":"38 ","txt":"Ale vizte, vaše dny zkoušky pominuly; odkládali jste den spasení svého, až je na věky příliš pozdě a zničení vaše je zajištěno; ano, neboť jste po všechny dny života svého usilovali o to, co jste nemohli získati; a usilovali jste o štěstí v konání nepravosti, což se protiví povaze oné spravedlivosti, jež je ve velikém a Věčném vládci našem."},{"vNo":"39 ","txt":"Ó, vy lidé této země, kéž byste vyslyšeli slova má! A já se modlím, aby byl hněv Páně odvrácen od vás a abyste činili pokání a abyste byli spaseni."}]}