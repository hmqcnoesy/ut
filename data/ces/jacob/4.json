{"heading":"Všichni proroci uctívali Otce ve jménu Krista–Abrahamovo obětování Izáka bylo podobenstvím Boha a jeho Jednorozeného–Lidé se mají smířiti s Bohem skrze usmíření–Židé odmítnou základní kámen. Kolem roku 544–421 př. Kr.","prevAbbr":"jacob","prevNo":3,"nextAbbr":"jacob","nextNo":5,"chapterTitle":"Jákob 4","verses":[{"vNo":"1 ","txt":"Nyní vizte, stalo se, že já, Jákob, jsem velice poučoval svůj lid slovem (a mohu napsati jen málo svých slov pro obtížnost rytí našich slov na desky), a my víme, že to, co píšeme na desky, musí zůstati;"},{"vNo":"2 ","txt":"Ale napíšeme-li cokoli na něco jiného nežli na desky, musí to zaniknouti a vymizeti; ale my můžeme napsati několik slov na desky, jež dají našim dětem, a také našim milovaným bratřím, malou míru poznání o nás neboli o jejich otcích –"},{"vNo":"3 ","txt":"Nyní, z tohoto se radujeme; a pracujeme pilně, abychom vyryli tato slova na desky doufajíce, že naši milovaní bratří a naše děti je přijmou s vděčným srdcem a budou na ně pohlížeti, aby se mohli dozvěděti s radostí, a ne se smutkem nebo s pohrdáním, o svých prvních rodičích."},{"vNo":"4 ","txt":"Neboť s tímto záměrem jsme toto zapsali, aby mohli věděti, že my jsme věděli o Kristu a měli jsme naději v jeho slávu mnoho set let před jeho příchodem; a nejen my sami jsme měli naději v jeho slávu, ale také všichni svatí proroci, kteří byli před námi."},{"vNo":"5 ","txt":"Vizte, oni věřili v Krista a uctívali Otce v jeho jménu a my také uctíváme Otce v jeho jménu. A s tímto záměrem zachováváme zákon Mojžíšův, protože směruje duši naši k němu; a proto je nám to posvěceno ke spravedlivosti, tak jako bylo počítáno Abrahamovi v pustině to, že byl poslušen příkazů Božích obětováním svého syna Izáka, což je podobenství Boha a jeho Jednorozeného Syna."},{"vNo":"6 ","txt":"Pročež, zkoumáme proroky a máme mnohá zjevení a ducha proroctví; a majíce všechna tato svědectví, získáváme naději a naše víra se stává neotřesitelnou natolik, že můžeme vpravdě přikazovati ve jménu Ježíšově a samotné stromy nás poslouchají nebo hory nebo vlny mořské."},{"vNo":"7 ","txt":"Nicméně, Pán Bůh nám ukazuje naši slabost, abychom mohli věděti, že jeho milostí a jeho velikou blahosklonností k dětem lidským máme moc konati tyto věci."},{"vNo":"8 ","txt":"Vizte, veliká a podivuhodná jsou díla Páně. Jak neproniknutelné jsou hlubiny tajemství jeho; a je nemožné, aby člověk odhalil všechny cesty jeho. A nikdo nezná cesty jeho, ledaže mu to bylo zjeveno; pročež, bratří, neopovrhujte zjeveními Božími."},{"vNo":"9 ","txt":"Neboť vizte, mocí slova jeho přišel člověk na tvář země, kterážto země byla stvořena mocí slova jeho. Pročež, jestliže Bůh mohl promluviti, a byl svět, a jestliže mohl promluviti, a byl stvořen člověk, ó pak, proč by nemohl přikázati zemi nebo dílu rukou svých na tváři její podle vůle své a podle libosti"},{"vNo":"10 ","txt":"Pročež, bratří, nesnažte se raditi Pánu, ale snažte se bráti radu z ruky jeho. Neboť vizte, vy sami víte, že on radí v moudrosti a ve spravedlivosti a ve velikém milosrdenství, ohledně všech svých děl."},{"vNo":"11 ","txt":"Pročež, milovaní bratří, buďte s ním smířeni skrze usmíření Krista, jeho Jednorozeného Syna, a můžete obdržeti vzkříšení podle moci vzkříšení, která je v Kristu, a býti představeni Bohu jako prvotiny Kristovy, majíce víru a obdrževši od něj dobrou naději ve slávu předtím, nežli se projeví v těle."},{"vNo":"12 ","txt":"A nyní, milovaní, nedivte se, že vám toto říkám; neboť proč nepromlouvati o usmíření Krista a nedosáhnouti dokonalého poznání o něm, stejně jako znalosti o vzkříšení a o světě, který přijde"},{"vNo":"13 ","txt":"Vizte, bratří moji, ten, kdo prorokuje, nechť prorokuje, aby lidé porozuměli; neboť Duch praví pravdu a nelže. Pročež, promlouvá o věcech tak, jak skutečně jsou, a tak, jak skutečně budou; pročež, tyto věci jsou nám jasně ukázány, ke spasení duše naší. Ale vizte, my nejsme jediní svědkové v těchto věcech; neboť Bůh je také promlouval k prorokům za stara."},{"vNo":"14 ","txt":"Ale vizte, Židé byli tvrdošíjným lidem; a opovrhovali jasnými slovy a zabíjeli proroky a vyhledávali věci, kterým nemohli rozuměti. Pročež, pro slepotu svou, kterážto slepota přišla tím, že hleděli za cíl, musejí nezbytně padnouti; neboť Bůh od nich odňal jasnost svou a vydal jim mnohé věci, jimž nemohou rozuměti, protože si to přáli. A protože si to přáli, Bůh to vykonal, aby klopýtali."},{"vNo":"15 ","txt":"A nyní já, Jákob, jsem veden Duchem k prorokování; neboť cítím působením Ducha, který je ve mně, že Židé klopýtáním svým odmítnou kámen, na němž by mohli stavěti a míti bezpečný základ."},{"vNo":"16 ","txt":"Ale vizte, podle písem se tento kámen stane velikým a posledním a jediným jistým základem, na němž Židé mohou stavěti."},{"vNo":"17 ","txt":"A nyní, milovaní moji, jak je možné, že tito, odmítnuvše onen jistý základ, mohou na něm vůbec někdy stavěti, aby se mohl státi jejich hlavou úhlovou"},{"vNo":"18 ","txt":"Vizte, milovaní bratří moji, odhalím vám toto tajemství; nebudu-li jakkoli otřesen ve své pevnosti v Duchu a neklopýtnu-li pro svou převelikou úzkost o vás."}]}