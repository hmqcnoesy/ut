{"heading":"Ježíš jim přikazuje, aby Církev nazývali jeho jménem–Jeho poslání a smírná oběť tvoří základ jeho evangelia–Lidem je přikázáno, aby činili pokání a byli pokřtěni, aby mohli býti posvěceni Duchem Svatým–Mají býti dokonce takovými, jako je Ježíš. Kolem roku 34–35 po Kr.","prevAbbr":"3-ne","prevNo":26,"nextAbbr":"3-ne","nextNo":28,"chapterTitle":"3. Nefi 27","verses":[{"vNo":"1 ","txt":"A stalo se, že zatímco učedníci Ježíšovi putovali a kázali věci, jež slyšeli i viděli, a křtili ve jménu Ježíšově, stalo se, že se učedníci shromáždili a spojili se v mocné modlitbě a půstu."},{"vNo":"2 ","txt":"A Ježíš se jim opět ukázal, neboť se modlili k Otci v jeho jménu; a Ježíš přišel a stanul uprostřed nich a pravil jim: Čeho si přejete, abych vám dal"},{"vNo":"3 ","txt":"A oni mu pravili: Pane, přejeme si, abys nám pověděl jméno, jímž máme nazývati tuto církev; neboť mezi lidem jsou v této záležitosti spory."},{"vNo":"4 ","txt":"A Pán jim pravil: Vpravdě, vpravdě pravím vám, proč by měli lidé reptati a příti se o tuto věc"},{"vNo":"5 ","txt":"Nečetli písma, jež praví, že musíte na sebe vzíti jméno Kristovo, což je jméno mé? Neboť tímto jménem budete posledního dne nazváni;"},{"vNo":"6 ","txt":"A každý, kdo na sebe bere jméno mé a vytrvá do konce, ten bude posledního dne spasen."},{"vNo":"7 ","txt":"Tudíž, cokoli budete činiti, máte to činiti ve jménu mém; tudíž máte církev nazývati jménem mým; a máte vzývati Otce ve jménu mém, aby kvůli mně církvi žehnal."},{"vNo":"8 ","txt":"A jak by to mohla býti církev má, kdyby nebyla nazývána jménem mým? Neboť kdyby byla církev nazývána jménem Mojžíšovým, pak by to byla církev Mojžíšova; nebo kdyby byla nazývána jménem člověka, pak by to byla církev onoho člověka; ale je-li nazývána jménem mým, pak je to církev má, pakliže jsou postaveni na evangeliu mém."},{"vNo":"9 ","txt":"Vpravdě pravím vám, že vy jste postaveni na evangeliu mém; tudíž budete nazývati jakékoli věci, jež nazýváte, ve jménu mém; tudíž vzýváte-li Otce pro církev, je-li to ve jménu mém, Otec vás vyslyší;"},{"vNo":"10 ","txt":"A pakliže je církev postavena na evangeliu mém, pak v ní Otec ukáže své vlastní skutky."},{"vNo":"11 ","txt":"Ale není-li postavena na evangeliu mém a je-li postavena na skutcích lidských nebo na skutcích ďáblových, vpravdě pravím vám, na čas mají radost ze skutků svých, a poznenáhlu přijde konec a oni budou poraženi a uvrženi do ohně, odkud není žádného návratu."},{"vNo":"12 ","txt":"Neboť skutky jejich je následují, neboť právě pro skutky své jsou poraženi; tudíž pamatujte na věci, jež jsem vám řekl."},{"vNo":"13 ","txt":"Vizte, dal jsem vám evangelium své, a toto je evangelium, které jsem vám dal – že jsem přišel na svět, abych vykonal vůli Otce svého, protože Otec můj mne poslal."},{"vNo":"14 ","txt":"A Otec můj mne poslal, abych mohl býti pozvednut na kříži; a poté, co jsem byl pozvednut na kříži, abych mohl přitáhnouti všechny lidi k sobě, aby jako já jsem byl lidmi pozvednut, právě tak byli lidé pozvednuti Otcem, aby stanuli přede mnou, aby byli souzeni za skutky své, ať byly dobré, nebo ať byly zlé –"},{"vNo":"15 ","txt":"A z tohoto důvodu jsem byl pozvednut; tudíž podle moci Otcovy přitáhnu všechny lidi k sobě, aby mohli býti souzeni podle skutků svých."},{"vNo":"16 ","txt":"A stane se, že každý, kdo činí pokání a je pokřtěn ve jménu mém, bude naplněn; a vytrvá-li do konce, vizte, toho budu považovati před Otcem svým za nevinného onoho dne, kdy stanu, abych soudil svět."},{"vNo":"17 ","txt":"A ten, kdo do konce nevytrvá, to je ten, kdo bude také poražen a uvržen do ohně, odkud se již nemůže navrátiti, kvůli spravedlnosti Otcově."},{"vNo":"18 ","txt":"A toto je slovo, jež on dal dětem lidským. A z tohoto důvodu plní slova, jež dal, a on nelže, ale plní všechna slova svá."},{"vNo":"19 ","txt":"A žádná nečistá věc nemůže vejíti do království jeho; tudíž nikdo nevejde v odpočinutí jeho, ledaže to budou ti, kteří omyli šat svůj v krvi mé pro svou víru a pokání ze všech hříchů svých, a pro věrnost svou do konce."},{"vNo":"20 ","txt":"Nyní, toto je ono přikázání: Čiňte pokání, všechny končiny země, a pojďte ke mně a buďte pokřtěni ve jménu mém, abyste mohli býti posvěceni přijetím Ducha Svatého, abyste mohli posledního dne přede mnou státi bez poskvrny."},{"vNo":"21 ","txt":"Vpravdě, vpravdě, pravím vám, toto je evangelium mé; a vy znáte věci, jež musíte činiti v církvi mé; neboť skutky, jež jste mne viděli činiti, máte činiti také; neboť to, co jste mne viděli činiti, dokonce to máte činiti;"},{"vNo":"22 ","txt":"Tudíž, činíte-li tyto věci, požehnaní jste, neboť budete pozvednuti posledního dne."},{"vNo":"23 ","txt":"Zapište věci, jež jste viděli a slyšeli, kromě těch, jež jsou zakázány."},{"vNo":"24 ","txt":"Zapište skutky tohoto lidu, které budou, stejně jako bylo psáno o tom, co bylo."},{"vNo":"25 ","txt":"Neboť vizte, z knih, které byly napsány, a které budou napsány, bude tento lid souzen, neboť z nich budou skutky jejich lidem oznámeny."},{"vNo":"26 ","txt":"A vizte, všechny věci jsou zapsány Otcem; tudíž z knih, které budou napsány, bude svět souzen."},{"vNo":"27 ","txt":"A vězte, že vy budete soudci tohoto lidu podle soudu, který vám dám, který bude spravedlný. Tudíž, jakými lidmi máte býti? Vpravdě pravím vám, dokonce jako já jsem."},{"vNo":"28 ","txt":"A nyní jdu k Otci. A vpravdě pravím vám, o cokoli budete prositi Otce ve jménu mém, bude vám dáno."},{"vNo":"29 ","txt":"Tudíž, proste, a obdržíte; klepejte, a bude vám otevřeno; neboť ten, kdo prosí, dostává; a tomu, kdo klepe, bude otevřeno."},{"vNo":"30 ","txt":"A nyní, vizte, má radost je veliká, až k plnosti, z vás, a také z tohoto pokolení; ano, dokonce i Otec se raduje, a taktéž všichni svatí andělé, z vás a z tohoto pokolení; neboť nikdo z nich není ztracen."},{"vNo":"31 ","txt":"Vizte, chtěl bych, abyste rozuměli; neboť mám na mysli ty, kteří jsou z tohoto pokolení nyní na živu; a nikdo z nich není ztracen; a z nich mám plnost radosti."},{"vNo":"32 ","txt":"Ale vizte, rmoutím se nad čtvrtým pokolením od tohoto pokolení, neboť ti budou uvedeni do zajetí oním, dokonce jako byl syn zatracení; neboť mne prodají za stříbro a za zlato a za to, co mol ničí a co zloději mohou prolomiti a krásti. A v onen den je navštívím a vpravdě obrátím skutky jejich na jejich vlastní hlavu."},{"vNo":"33 ","txt":"A stalo se, že když Ježíš dokončil tato slova, pravil učedníkům svým: Vcházejte těsnou branou; neboť těsná je brána a úzká je cesta, která vede k životu, a málo je těch, kteří ji nalézají; ale prostorná je brána a široká cesta, jež vede k smrti, a mnoho je těch, kteří po ní putují, až přijde noc, kdy nikdo nebude moci pracovati."}]}