{"heading":"Izrael bude shromážděn, až přijde Kniha Mormonova–Pohané se v Americe usídlí jako svobodný lid–Budou spaseni, uvěří-li a budou-li poslušní; jinak budou odříznuti a zničeni–Izrael vystaví Nový Jeruzalém a ztracené kmeny se navrátí. Kolem roku 34 po Kr.","prevAbbr":"3-ne","nextAbbr":"3-ne","prevNo":20,"nextNo":22,"chapterTitle":"3. Nefi 21","prevTitle":"3. Nefi 20","nextTitle":"3. Nefi 22","verses":[{"vNo":1,"txt":"A vpravdě pravím vám, dám vám znamení, abyste mohli poznati dobu, kdy se tyto věci začnou naplňovati – kdy budu shromažďovati z jejich dlouhého rozptýlení lid svůj, ó dome Izraele, a opět mezi ním založím svůj Sion;"},{"vNo":2,"txt":"A vizte, toto je ta věc, kterou vám dám za znamení – neboť vpravdě pravím vám, že až tyto věci, jež vám oznamuji a jež vám budu oznamovati později já sám a mocí Ducha Svatého, jenž vám bude Otcem dán, budou oznámeny pohanům, aby mohli zvěděti o tomto lidu, který je zbytkem domu Jákobova, a o tomto lidu mém, který jimi bude rozptýlen;"},{"vNo":3,"txt":"Vpravdě, vpravdě pravím vám, až jim budou tyto věci Otcem oznámeny a dojdou skrze Otce od nich k vám;"},{"vNo":4,"txt":"Neboť je to moudrost v Otci, že se usídlí v této zemi a budou mocí Otcovou založeni jako svobodný lid, aby tyto věci mohly vyjíti ke zbytku semene vašeho, aby mohla býti naplněna smlouva Otcova, kterou učinil s lidem svým, ó dome Izraele;"},{"vNo":5,"txt":"Tudíž, až tato díla a díla, jež budou mezi vámi vykonána později, vyjdou od pohanů k semeni vašemu, které bude pro nepravost upadati do nevíry;"},{"vNo":6,"txt":"Neboť to je vůle Otce, že mají vyjíti od pohanů, aby mohl pohanům ukázati moc svou proto, aby pohané, nebudou-li zatvrzovati srdce své, mohli činiti pokání a přijíti ke mně a býti pokřtěni ve jménu mém a poznati pravé body nauky mé, aby mohli býti počítáni mezi lid můj, ó dome Izraele."},{"vNo":7,"txt":"A až se tyto věci stanou, takže símě tvoje začne poznávati tyto věci – bude jim to znamením, aby mohli věděti, že dílo Otcovo již započalo k naplnění smlouvy, kterou učinil s lidem, jenž je z domu Izraele."},{"vNo":8,"txt":"A až přijde onen den, stane se, že králové zavřou ústa svá; neboť to, co jim nebylo řečeno, uvidí; a o tom, co neslyšeli, budou uvažovati."},{"vNo":9,"txt":"Neboť v onen den kvůli mně Otec bude konati dílo, jež bude velikým a podivuhodným dílem mezi nimi; a budou mezi nimi takoví, kteří tomu neuvěří, přestože jim to muž oznámí."},{"vNo":10,"txt":"Ale vizte, život služebníka mého bude v rukou mých; tudíž mu neublíží, přestože bude od nich zohaven. Nicméně já ho uzdravím, neboť jim ukáži, že moudrost má je větší nežli vychytralost ďáblova."},{"vNo":11,"txt":"Tudíž stane se, že každý, kdo neuvěří v slova má, kterýž jsem Ježíš Kristus, která mu Otec dá přinésti pohanům, a dá mu moc, aby je pohanům přinesl (stane se tak, jak pravil Mojžíš), budou odříznuti z prostředku lidu mého, který je ze smlouvy."},{"vNo":12,"txt":"A lid můj, který je zbytkem Jákoba, bude mezi pohany, ano, ve středu jejich jako lev mezi lesní zvěří, jako mladý lev mezi stády ovcí, který, když jde, pošlapává i trhá na kusy, a nikdo je nemůže vysvoboditi."},{"vNo":13,"txt":"Ruka jeho se pozdvihne nad protivníky jeho a všichni nepřátelé jeho budou odříznuti."},{"vNo":14,"txt":"Ano, běda pohanům, pokud nebudou činiti pokání; neboť stane se v onen den, praví Otec, že odříznu koně tvé ze středu tvého a zničím vozy tvé;"},{"vNo":15,"txt":"A odříznu města země tvé a strhnu všechny pevnosti tvé;"},{"vNo":16,"txt":"A odříznu čarování ze země tvé, a věštců již míti nebudeš;"},{"vNo":17,"txt":"Ryté zpodobeniny tvé také odříznu, i stojící zpodobeniny tvé, ze středu tvého, a nebudeš již uctívati dílo rukou svých."},{"vNo":18,"txt":"A vytrhám háje tvé ze středu tvého; stejně tak zničím města tvá."},{"vNo":19,"txt":"A stane se, že bude skoncováno s veškerým lhaním a klamáním a záviděním a rozbroji a kněžskými lstivostmi a smilstvy."},{"vNo":20,"txt":"Neboť stane se, praví Otec, že každého, kdo onoho dne nebude činiti pokání a nepůjde k milovanému Synovi mému, odříznu z prostředku lidu svého, ó dome Izraele;"},{"vNo":21,"txt":"A vykonám na nich odplatu a hněv, stejně jako na pohanech, o jaké ještě neslyšeli."},{"vNo":22,"txt":"Ale budou-li činiti pokání a budou-li poslouchati slova moje a nebudou-li zatvrzovati srdce své, založím mezi nimi církev svou, a oni vejdou do smlouvy a budou počítáni mezi tento zbytek Jákobův, jemuž jsem dal tuto zemi jako dědictví jejich;"},{"vNo":23,"txt":"A budou pomáhati lidu mému, zbytku Jákobovu, a také tolika z domu Izraele, kolik jich přijde, aby mohli vystavěti město, které se bude nazývati Nový Jeruzalém."},{"vNo":24,"txt":"A pak budou pomáhati lidu mému, aby mohl býti shromážděn, ti, kteří jsou rozptýleni po celé tváři země, do Nového Jeruzaléma."},{"vNo":25,"txt":"A pak mezi ně sestoupí moc nebeská; a já také budu ve středu jejich."},{"vNo":26,"txt":"A pak, v onen den, započne dílo Otcovo, a to až bude toto evangelium kázáno mezi zbytkem lidu tohoto. Vpravdě pravím vám, onoho dne započne dílo Otcovo mezi všemi rozptýlenými z lidu mého, ano, a to mezi kmeny, které byly ztraceny, které Otec vyvedl z Jeruzaléma."},{"vNo":27,"txt":"Ano, započne dílo mezi všemi rozptýlenými z lidu mého, skrze Otce, aby připravil cestu, kterou ke mně mohou přijíti, aby mohli vzývati Otce ve jménu mém."},{"vNo":28,"txt":"Ano, a pak započne dílo, skrze Otce, mezi všemi národy na přípravě cesty, po které může býti lid jeho shromažďován domů do země dědictví svého."},{"vNo":29,"txt":"A vyjdou ze všech národů; a nevyjdou ve spěchu, ani nepůjdou s útěkem, neboť já půjdu před nimi, praví Otec, a budu zadní voj jejich."}]}