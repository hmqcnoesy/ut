{"heading":"Ježíš učí Nefity Pánově modlitbě–Mají si ukládati poklady v nebi–Dvanácti přikazuje, aby se při své službě nezabývali myšlenkou na věci časné–Porovnej s Matoušem 6. Kolem roku 34 po Kr.","prevAbbr":"3-ne","nextAbbr":"3-ne","prevNo":12,"nextNo":14,"chapterTitle":"3. Nefi 13","prevTitle":"3. Nefi 12","nextTitle":"3. Nefi 14","verses":[{"vNo":1,"txt":"Vpravdě, vpravdě pravím, že bych chtěl, abyste dávali almužny chudým; ale mějte se na pozoru, abyste nedávali almužny své před lidmi, abyste od nich byli viděni; jinak nemáte žádnou odměnu od Otce svého, který je v nebi."},{"vNo":2,"txt":"Tudíž, když budete dávati almužny, nevytrubujte před sebou, jako to činí pokrytci v synagogách a na ulicích, aby měli slávu lidskou. Vpravdě pravím vám, mají odměnu svou."},{"vNo":3,"txt":"Ale když ty dáváš almužny, nechť levice tvá neví, co činí pravice tvá;"},{"vNo":4,"txt":"Aby almužny tvé mohly býti v skrytu; a Otec tvůj, který vidí v skrytu, tě odmění zjevně."},{"vNo":5,"txt":"A když se modlíš, nebudeš to činiti jako pokrytci, neboť ti se rádi modlí stojíce v synagogách a na nárožích, aby mohli býti viděni lidmi. Vpravdě pravím vám, mají odměnu svou."},{"vNo":6,"txt":"Ale ty, když se modlíš, vejdi do komůrky své, a když jsi zavřel dveře své, modli se k Otci svému, který je v skrytu; a Otec tvůj, který vidí v skrytu, tě odmění zjevně."},{"vNo":7,"txt":"Ale když se modlíte, nepoužívejte prázdná opakování jako pohané, neboť ti se domnívají, že budou vyslyšeni pro mnohomluvnost svou."},{"vNo":8,"txt":"Nebuďte tudíž jako oni, neboť Otec váš ví, čeho je vám zapotřebí, ještě dříve, nežli ho požádáte."},{"vNo":9,"txt":"Tímto způsobem se tudíž modlete: Otče náš, který jsi v nebi, posvěceno buď jméno tvé."},{"vNo":10,"txt":"Staň se vůle tvá na zemi, jako na nebi."},{"vNo":11,"txt":"A odpusť nám viny naše, jako my odpouštíme viníkům svým."},{"vNo":12,"txt":"A neuveď nás v pokušení, ale vysvoboď nás od zlého."},{"vNo":13,"txt":"Neboť tvé jest království i moc i sláva, na věky. Amen."},{"vNo":14,"txt":"Neboť odpustíte-li lidem přestupky jejich, i vám odpustí nebeský Otec váš;"},{"vNo":15,"txt":"Neodpustíte-li však lidem přestupky jejich, ani Otec váš neodpustí přestupky vaše."},{"vNo":16,"txt":"Nadto, když se postíte, nebuďte jako pokrytci zasmušilí, neboť oni zachmuřují tvář svou, aby ukázali lidem, že se postí. Vpravdě pravím vám, mají odměnu svou."},{"vNo":17,"txt":"Avšak ty, když se postíš, pomaž hlavu svou a umyj tvář svou;"},{"vNo":18,"txt":"Abys neukazoval lidem, že se postíš, ale Otci svému, který je v skrytu; a Otec tvůj, který vidí v skrytu, tě odmění zjevně."},{"vNo":19,"txt":"Neukládejte si poklady na zemi, kde ničí mol a rez a kde se dobývají zloději a kradou."},{"vNo":20,"txt":"Ale ukládejte si poklady v nebi, kde mol ani rez neničí a kde se zloději nedobývají ani nekradou."},{"vNo":21,"txt":"Neboť kde je poklad váš, tam bude i srdce vaše."},{"vNo":22,"txt":"Světlem těla je oko; je-li tudíž oko tvé čisté, celé tělo bude naplněno světlem."},{"vNo":23,"txt":"Avšak je-li oko tvé zlé, celé tělo tvé bude naplněno temnotou. Je-li tudíž světlo, které je v tobě, temnotou, jak veliká je to temnota!"},{"vNo":24,"txt":"Nikdo nemůže sloužiti dvěma pánům; neboť buď bude jednoho nenáviděti a druhého milovati, anebo jednoho se přidrží a druhým pohrdne. Nemůžete sloužiti Bohu i mamonu."},{"vNo":25,"txt":"A nyní, stalo se, že když Ježíš promluvil tato slova, pohlédl na oněch dvanáct, které si vyvolil, a pravil jim: Pamatujte na slova, jež jsem promlouval. Neboť vizte, vy jste ti, které jsem si vyvolil, abyste sloužili tomuto lidu. Tudíž, pravím vám: Nevěnujte žádnou myšlenku životu svému, co budete jísti nebo co budete píti; ani tělu svému, čím se odějete. Není snad život více nežli pokrm a tělo více nežli oděv"},{"vNo":26,"txt":"Pohleďte na ptáky ve vzduchu, vždyť nesejí ani nežnou ani neshromažďují do stodol; a přece je nebeský Otec váš živí. Nejste snad o mnoho cennější"},{"vNo":27,"txt":"Kdo z vás může přemýšlením přidati loket k postavě své"},{"vNo":28,"txt":"A proč myslíte na oděv? Pohleďte na lilie polní, jak rostou; nepracují ani nepředou;"},{"vNo":29,"txt":"A přece, pravím vám, že vpravdě Šalomoun v celé slávě své nebyl oděn tak, jako jedna z nich."},{"vNo":30,"txt":"Pročež, odívá-li Bůh tak trávu polní, která dnes je a zítra bude vhozena do pece, právě tak oděje vás, nebudete-li malé víry."},{"vNo":31,"txt":"Tudíž, nevěnujte tomu žádnou myšlenku řkouce: Co budeme jísti? Nebo: Co budeme píti? Nebo: Čím se odějeme"},{"vNo":32,"txt":"Neboť nebeský Otec váš ví, že máte zapotřebí všech těchto věcí."},{"vNo":33,"txt":"Ale hledejte nejprve království Boží a spravedlivost jeho a všechny tyto věci vám budou přidány."},{"vNo":34,"txt":"Nevěnujte tudíž žádnou myšlenku zítřku, neboť zítřek se postará o věci své sám. Dosti je zla na jednom dni."}]}