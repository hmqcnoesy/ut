{"heading":"Pánův posel připraví cestu pro druhý příchod–Kristus zasedne k soudu–Izraeli je přikázáno, aby platil desátky a oběti–Je vedena kniha pamětní–Porovnej s Malachiášem 3. Kolem roku 34 po Kr.","prevAbbr":"3-ne","prevNo":23,"nextAbbr":"3-ne","nextNo":25,"chapterTitle":"3. Nefi 24","verses":[{"vNo":"1 ","txt":"A stalo se, že jim přikázal, že mají zapsati slova, která dal Otec Malachiášovi a která jim on řekne. A stalo se, že poté, co byla zapsána, je vykládal. A toto jsou slova, jež jim pověděl řka: Tak pravil Otec Malachiášovi – Viz, vyšlu posla svého a on přede mnou připraví cestu a Pán, kterého hledáte, náhle přijde do chrámu svého, a to posel smlouvy, v němž máte potěšení; vizte, on přijde, praví Pán zástupů."},{"vNo":"2 ","txt":"Ale kdo může snésti den příchodu jeho a kdo obstojí, až se ukáže? Neboť on je jako oheň tavičův, a jako mýdlo běličovo."},{"vNo":"3 ","txt":"A usedne jako tavič a čistič stříbra; a přečistí syny Lévíovy a vyčistí je jako zlato a stříbro, aby mohli Pánovi obětovati oběť ve spravedlivosti."},{"vNo":"4 ","txt":"Pak bude oběť Judy a Jeruzaléma Pánu příjemná, jako za dávných dnů, a jako v dřívějších letech."},{"vNo":"5 ","txt":"A já se k vám přiblížím, abych soudil; a budu rychlým svědkem proti kouzelníkům a proti cizoložníkům a proti křivopřísežníkům a proti těm, kteří utiskují nádeníka na mzdě, vdovu a dítě bez otce a odvracejí se od cizince, a mne se nebojí, praví Pán zástupů."},{"vNo":"6 ","txt":"Neboť já jsem Pán, já se neměním; tudíž vy, synové Jákobovi, nejste stráveni."},{"vNo":"7 ","txt":"Již ode dnů otců svých odešli jste od nařízení mých a nezachovávali jste je. Navraťte se ke mně a já se navrátím k vám, praví Pán zástupů. Ale vy říkáte: V čem se máme navrátiti"},{"vNo":"8 ","txt":"Bude člověk olupovati Boha? Nicméně vy jste mne oloupili. Ale říkáte: V čem jsme tě oloupili? V desátcích a v obětech."},{"vNo":"9 ","txt":"Jste prokleti kletbou, neboť jste mne oloupili, dokonce celý tento národ."},{"vNo":"10 ","txt":"Přineste všechny desátky do zásobárny, aby byla potrava v domě mém; a vyzkoušejte mne nyní v tom, praví Pán zástupů, zda vám neotevřu průduchů nebeských a nevyleji na vás požehnání tak, že nebude dosti místa k jeho přijetí."},{"vNo":"11 ","txt":"A pokárám za vás škůdce a nebude ničiti plody země vaší; ani vinný kmen váš neshodí předčasně plod svůj na polích, praví Pán zástupů."},{"vNo":"12 ","txt":"A všechny národy vás budou zváti požehnanými, neboť budete zemí rozkošnou, praví Pán zástupů."},{"vNo":"13 ","txt":"Slova vaše byla proti mně tvrdá, praví Pán. Nicméně vy říkáte: Co jsme proti tobě mluvili"},{"vNo":"14 ","txt":"Řekli jste: Marné je sloužiti Bohu, a co to prospívá, že jsme zachovávali nařízení jeho a že jsme chodili před Pánem zástupů lítostivě"},{"vNo":"15 ","txt":"A nyní, pokládáme pyšné za šťastné; ano, ti, kteří činí zlovolnost, mají úspěch; ano, ti, kteří pokoušejí Boha, jsou vpravdě vysvobozeni."},{"vNo":"16 ","txt":"Tehdy ti, kteří se báli Pána, spolu často rozmlouvali a Pán poslouchal a slyšel; a byla před ním napsána kniha pamětní pro ty, kteří se bojí Pána a kteří myslí na jméno jeho."},{"vNo":"17 ","txt":"A budou moji, praví Pán zástupů, v onen den, kdy shromáždím klenoty své; a ušetřím jich, jako muž šetří svého vlastního syna, který mu slouží."},{"vNo":"18 ","txt":"Tehdy se navrátíte a rozeznáte mezi spravedlivými a zlovolnými, mezi tím, kdo slouží Bohu, a tím, kdo mu neslouží."}]}