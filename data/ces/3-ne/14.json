{"heading":"Ježíš přikazuje: Nesuďte; proste Boha; varujte se falešných proroků–Přislibuje spasení těm, kteří činí vůli Otce–Porovnej s Matoušem 7. Kolem roku 34 po Kr.","prevAbbr":"3-ne","nextAbbr":"3-ne","prevNo":13,"nextNo":15,"chapterTitle":"3. Nefi 14","prevTitle":"3. Nefi 13","nextTitle":"3. Nefi 15","verses":[{"vNo":1,"txt":"A nyní, stalo se, že když Ježíš promluvil tato slova, obrátil se opět k zástupu a otevřel opět ústa svá řka k němu: Vpravdě, vpravdě pravím vám, nesuďte, abyste nebyli souzeni."},{"vNo":2,"txt":"Neboť jakým soudem soudíte, takovým budete souzeni; a jakou měrou měříte, tou zase bude odměřeno vám."},{"vNo":3,"txt":"A proč vidíš smítko, které je v oku bratra tvého, avšak trámu, který je v tvém vlastním oku, si nevšímáš"},{"vNo":4,"txt":"Nebo jak můžeš říci bratru svému: Dovol, ať vyjmu smítko z oka tvého – a viz, trám je v tvém vlastním oku"},{"vNo":5,"txt":"Ty pokrytče, nejprve vyjmi trám ze svého vlastního oka; a pak budeš jasně viděti, abys vyňal smítko z oka bratra svého."},{"vNo":6,"txt":"Nedávejte to, co je svaté, psům a neházejte perly své před svině, aby je nepošlapaly nohama svýma a neobrátily se a neroztrhaly vás."},{"vNo":7,"txt":"Proste, a bude vám dáno; hledejte, a naleznete; klepejte, a bude vám otevřeno."},{"vNo":8,"txt":"Neboť každý, kdo prosí, dostává; a ten, kdo hledá, nalézá; a tomu, kdo klepe, bude otevřeno."},{"vNo":9,"txt":"Nebo je snad mezi vámi člověk, jenž, jestliže syn jeho poprosí o chléb, mu dá kámen"},{"vNo":10,"txt":"Nebo jestliže poprosí o rybu, mu dá hada"},{"vNo":11,"txt":"Víte-li tedy vy, jsouce zlí, jak dávati dětem svým dobré dary, oč mnohem více bude Otec váš, který je v nebi, dávati dobré věci těm, kteří ho prosí"},{"vNo":12,"txt":"Tudíž, všechny věci, jakkoli byste chtěli, aby lidé činili vám, čiňte právě tak jim, neboť toto je zákon i proroci."},{"vNo":13,"txt":"Vstupujte těsnou branou; neboť prostorná je brána a široká je cesta, která vede do záhuby, a mnoho je těch, kteří tudy vcházejí;"},{"vNo":14,"txt":"Protože těsná je brána a úzká je cesta, která vede k životu, a málo je těch, kteří ji nalézají."},{"vNo":15,"txt":"Varujte se falešných proroků, kteří k vám přicházejí v rouše beránčím, ale uvnitř jsou draví vlci."},{"vNo":16,"txt":"Po ovoci jejich poznáte je. Sbírají snad lidé hrozny z trní a fíky z bodláčí"},{"vNo":17,"txt":"Právě tak každý dobrý strom nese dobré ovoce; ale zkažený strom nese ovoce zlé."},{"vNo":18,"txt":"Dobrý strom nemůže nésti zlé ovoce ani zkažený strom nemůže nésti ovoce dobré."},{"vNo":19,"txt":"Každý strom, který nenese dobré ovoce, bývá poražen a uvržen do ohně."},{"vNo":20,"txt":"Pročež, po ovoci jejich poznáte je."},{"vNo":21,"txt":"Ne každý, kdo mi říká: Pane, Pane, vstoupí do království nebeského; ale ten, kdo činí vůli Otce mého, který je v nebi."},{"vNo":22,"txt":"Mnozí mi řeknou v onen den: Pane, Pane, což jsme neprorokovali ve jménu tvém a ve jménu tvém nevymítali ďábly a ve jménu tvém nevykonali mnoho podivuhodných skutků"},{"vNo":23,"txt":"A tehdy jim prohlásím: Nikdy jsem vás neznal; odejděte ode mne, vy, kteří činíte nepravost."},{"vNo":24,"txt":"Tudíž každého, kdo slyší tato slova má a činí podle nich, připodobním k moudrému muži, který dům svůj vystavěl na skále –"},{"vNo":25,"txt":"A spadl déšť a přišly záplavy a vály větry a udeřily na dům; a ten nespadl, neboť založen byl na skále."},{"vNo":26,"txt":"A každý, kdo slyší tato slova má, a nečiní podle nich, připodobněn bude k pošetilci, který dům svůj vystavěl na písku –"},{"vNo":27,"txt":"A spadl déšť a přišly záplavy a duly větry a udeřily na dům; a ten spadl a pád jeho byl veliký."}]}