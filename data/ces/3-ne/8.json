{"heading":"Bouře, zemětřesení, požáry, vichřice a přírodní pozdvižení potvrzují ukřižování Kristovo–Mnoho lidí je zničeno–Tři dny pokrývá zemi temnota–Ti, kteří zůstávají, naříkají nad svým osudem. Kolem roku 33–34 po Kr.","prevAbbr":"3-ne","prevNo":7,"nextAbbr":"3-ne","nextNo":9,"chapterTitle":"3. Nefi 8","verses":[{"vNo":"1 ","txt":"A nyní, stalo se, že podle našeho záznamu, a my víme, že náš záznam je pravdivý, neboť vizte, ten, který záznam vedl, byl mužem spravedlným – neboť vpravdě učinil mnoho zázraků ve jménu Ježíšově; a nikdo nemohl učiniti zázrak ve jménu Ježíšově, ledaže byl všecken očištěn od nepravosti své –"},{"vNo":"2 ","txt":"A nyní, stalo se, jestliže se tento muž nedopustil chyby v počítání našeho času, že uplynul třicátý a třetí rok;"},{"vNo":"3 ","txt":"A lidé počali s velikou horlivostí vyhlížeti znamení, jež dal prorok Samuel, Lamanita, ano, dobu, kdy měla na tváři země býti tma po dobu tří dnů."},{"vNo":"4 ","txt":"A mezi lidem nastaly veliké pochybnosti a spory i přesto, že bylo dáno tak mnoho znamení."},{"vNo":"5 ","txt":"A stalo se v třicátém a čtvrtém roce, v prvním měsíci, čtvrtého dne toho měsíce, že se zvedla veliká bouře, jakou ještě nikdy nikdo v celé zemi nezažil."},{"vNo":"6 ","txt":"A také přišel obrovský a strašlivý vichr; a přišlo hrozivé hřmění, natolik, že otřásalo celou zemí, jako by se měla rozpuknouti."},{"vNo":"7 ","txt":"A přišly nesmírně ostré blesky, jaké ještě nikdy nikdo v celé zemi nezažil."},{"vNo":"8 ","txt":"A město Zarahemla vzplálo ohněm."},{"vNo":"9 ","txt":"A město Moroni se potopilo v hlubiny mořské a jeho obyvatelé utonuli."},{"vNo":"10 ","txt":"A na město Moronia byla přenesena země, takže tam povstala namísto města veliká hora."},{"vNo":"11 ","txt":"A veliké a strašlivé zničení nastalo v zemi jižní."},{"vNo":"12 ","txt":"Ale vizte, větší a strašlivější zničení nastalo v zemi severní; neboť vizte, celá tvář země byla změněna bouří a vichřicemi a hromy a blesky a nesmírně velikým otřásáním celé země;"},{"vNo":"13 ","txt":"A silnice se rozpukaly a přímé cesty byly zničeny a mnoho rovných míst se stalo nerovnými."},{"vNo":"14 ","txt":"A mnohá veliká a význačná města se propadla a mnohá byla spálena a mnohá se otřásala, až jejich stavby popadaly k zemi a jejich obyvatelé byli zabiti a ona místa zpustla."},{"vNo":"15 ","txt":"A bylo několik měst, jež zůstala; ale jejich poničení bylo nesmírně veliké a byli v nich mnozí lidé, kteří byli zabiti."},{"vNo":"16 ","txt":"A byli někteří, kteří byli odneseni vichřicí; a kam se poděli, to nikdo neví, ví se pouze to, že byli odneseni."},{"vNo":"17 ","txt":"A tak byla tvář celé země znetvořena bouřemi a hromy a blesky a otřásáním země."},{"vNo":"18 ","txt":"A vizte, skály se rozpukaly vedví; byly rozpukány po tváři celé země, natolik, že se nacházely jako úlomky a jako rozsedliny a jako trhliny po celé tváři země."},{"vNo":"19 ","txt":"A stalo se, že když tyto hromy a blesky a bouře a vichr a otřásání země ustaly – neboť vizte, trvaly po dobu asi tří hodin; a někteří říkali, že ona doba byla delší; nicméně všechny tyto veliké a strašlivé věci byly učiněny během doby asi tří hodin – a pak vizte, na tváři země nastala temnota."},{"vNo":"20 ","txt":"A stalo se, že na celé tváři země byla hustá temnota, natolik, že její obyvatelé, kteří nepadli, mohli cítiti páru temnoty;"},{"vNo":"21 ","txt":"A pro onu temnotu nemohlo býti žádného světla ani svíce ani pochodně; ani nemohl býti rozdělán oheň jejich vybraným a nesmírně suchým dřevem, takže nemohlo býti vůbec žádného světla;"},{"vNo":"22 ","txt":"A žádné světlo nebylo viděti, ani oheň ani záblesk ani slunce ani měsíc ani hvězdy, neboť tak veliké byly mlhy temnoty, které byly na tváři země."},{"vNo":"23 ","txt":"A stalo se, že po dobu tří dnů nebylo viděti žádného světla; a mezi veškerým lidem bylo neustále veliké truchlení a kvílení a pláč; ano, převeliké bylo sténání lidu pro onu temnotu a veliké zničení, které na něj přišlo."},{"vNo":"24 ","txt":"A na jednom místě bylo slyšeti, jak volají řkouce: Ó, kéž bychom bývali činili pokání před tímto velikým a strašlivým dnem, a pak by naši bratří byli ušetřeni a nebyli by spáleni v onom velikém městě Zarahemla."},{"vNo":"25 ","txt":"A na jiném místě bylo slyšeti, jak volají a truchlí řkouce: Ó, kéž bychom bývali činili pokání před tímto velikým a strašlivým dnem a kéž bychom nezabíjeli a nekamenovali proroky a nevyvrhovali je; pak by byly naše matky a naše krásné dcery a naše děti ušetřeny a nebyly by pohřbeny v onom velikém městě Moronia. A tak bylo kvílení lidu veliké a strašlivé."}]}