{"heading":"V temnotě hlas Kristův ohlašuje zničení mnoha lidí a měst pro jejich zlovolnost–Také ohlašuje svou božskost, oznamuje, že zákon Mojžíšův je naplněn, a vyzývá lidi, aby šli k němu a byli spaseni. Kolem roku 34 po Kr.","prevAbbr":"3-ne","nextAbbr":"3-ne","prevNo":8,"nextNo":10,"chapterTitle":"3. Nefi 9","prevTitle":"3. Nefi 8","nextTitle":"3. Nefi 10","verses":[{"vNo":1,"txt":"A stalo se, že mezi všemi obyvateli země bylo slyšeti hlas, po celé tváři této země, volající:"},{"vNo":2,"txt":"Běda, běda, běda tomuto lidu; běda obyvatelům celé země, pokud nebudou činiti pokání; neboť ďábel se směje a jeho andělé se radují z pobitých krásných synů a dcer mého lidu; a oni padli pro nepravost svou a ohavnosti své!"},{"vNo":3,"txt":"Vizte, ono veliké město Zarahemla jsem spálil ohněm, i jeho obyvatele."},{"vNo":4,"txt":"A vizte, ono veliké město Moroni, dal jsem, aby bylo potopeno v hlubiny mořské a aby obyvatelé jeho utonuli."},{"vNo":5,"txt":"A vizte, ono veliké město Moronia jsem přikryl zemí, i obyvatele jeho, abych před tváří svou skryl nepravosti jejich a ohavnosti jejich, aby krev proroků a svatých již ke mně proti nim nepřicházela."},{"vNo":6,"txt":"A vizte, město Gilgal, dal jsem, aby se propadlo a aby obyvatelé jeho byli pohřbeni v hlubinách zemských;"},{"vNo":7,"txt":"Ano, i město Onia a obyvatelé jeho, i město Mokum a obyvatelé jeho, i město Jeruzalém a obyvatelé jeho; a dal jsem, aby vody přišly na místo jejich, aby před tváří mou přikryly zlovolnost jejich a ohavnosti jejich, aby krev proroků a svatých již ke mně proti nim nevystupovala."},{"vNo":8,"txt":"A vizte, město Gadiandi a město Gadiomna a město Jákob a město Gimgimno, dal jsem, aby se všechna tato města propadla, a učinil jsem na místě jejich vrchy a údolí; a obyvatele jejich jsem pohřbil v hlubinách zemských, abych před tváří svou skryl zlovolnost jejich a ohavnosti jejich, aby krev proroků a svatých již ke mně proti nim nevystupovala."},{"vNo":9,"txt":"A vizte, ono veliké město Jákobugat, které bylo obýváno lidem krále Jákoba, dal jsem, aby bylo spáleno ohněm pro hříchy jejich a zlovolnost jejich, která byla nad veškerou zlovolnost celé země, pro jejich tajné vraždy a spolčení; neboť to byli oni, kdo zničil mír lidu mého a vládu země; tudíž dal jsem, aby byli spáleni, abych je vyhladil před tváří svou, aby krev proroků a svatých již ke mně proti nim nevystupovala."},{"vNo":10,"txt":"A vizte, město Laman a město Još a město Gád a město Kiškumen, dal jsem, aby byla spálena ohněm, i obyvatelé jejich, pro zlovolnost svou ohledně vyvrhování proroků a kamenování těch, které jsem poslal, aby jim oznamovali zlovolnost jejich a ohavnosti jejich."},{"vNo":11,"txt":"A protože je všechny vyvrhli, takže mezi nimi nebylo žádných spravedlivých, seslal jsem oheň a zničil jsem je, aby zlovolnost jejich a ohavnosti jejich mohly býti skryty před tváří mou, aby krev proroků a svatých, které jsem poslal mezi ně, nemusela křičeti ke mně ze země proti nim."},{"vNo":12,"txt":"A dal jsem, aby mnohá veliká zničení přišla na tuto zemi a na tento lid, pro zlovolnost jeho a ohavnosti jeho."},{"vNo":13,"txt":"Ó vy všichni, kteří jste ušetřeni, protože jste byli spravedlivější nežli oni, nevrátíte se nyní ke mně a nebudete činiti pokání z hříchů svých a neobrátíte se, abych vás mohl uzdraviti"},{"vNo":14,"txt":"Ano, vpravdě pravím vám, přijdete-li ke mně, budete míti život věčný. Vizte, rámě milosrdenství mého je k vám vztaženo a každý, kdo přijde, toho přijmu; a požehnaní jsou ti, kteří jdou ke mně."},{"vNo":15,"txt":"Vizte, jsem Ježíš Kristus, Syn Boží. Stvořil jsem nebesa a zemi a všechny věci, jež na nich jsou. Byl jsem u Otce od počátku. Já jsem v Otci a Otec ve mně; a ve mně Otec oslavil své jméno."},{"vNo":16,"txt":"Přišel jsem k svým vlastním, a moji vlastní mne nepřijali. A písma ohledně příchodu mého jsou naplněna."},{"vNo":17,"txt":"A všem těm, kteří mne přijali, jsem dal, aby se stali syny Božími; a právě tak dám všem, kteří uvěří ve jméno mé, neboť vizte, mnou přichází vykoupení a ve mně je zákon Mojžíšův naplněn."},{"vNo":18,"txt":"Já jsem světlo a život světa. Já jsem Alfa i Oméga, počátek i konec."},{"vNo":19,"txt":"A nebudete mi již obětovati proléváním krve; ano, oběti vaše a zápalné oběti vaše skončí, neboť nebudu přijímati žádnou z obětí vašich a ze zápalných obětí vašich."},{"vNo":20,"txt":"A a budete mi přinášeti jako oběť srdce zlomené a ducha zkroušeného. A kdo ke mně přijde se srdcem zlomeným a duchem zkroušeným, toho pokřtím ohněm a Duchem Svatým, stejně jako byli Lamanité, pro víru svou ve mne v době obrácení svého, pokřtěni ohněm a Duchem Svatým, a nevěděli o tom."},{"vNo":21,"txt":"Vizte, přišel jsem na svět, abych přinesl světu vykoupení, abych zachránil svět z hříchu."},{"vNo":22,"txt":"Tudíž, kdo bude činiti pokání a přijde ke mně jako malé dítě, toho přijmu, neboť takových je království Boží. Vizte, za takové jsem položil život svůj a opět jej vzal na se; tudíž čiňte pokání a pojďte ke mně, vy končiny země, a buďte spaseni."}]}