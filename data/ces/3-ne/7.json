{"heading":"Hlavní soudce je zavražděn, vláda je zničena a lidé se rozdělují do kmenů–Jákob, antikrist, se stává králem tajného spolčení–Nefi káže pokání a víru v Krista–Denně mu slouží andělé a on křísí svého bratra z mrtvých–Mnozí činí pokání a jsou pokřtěni. Kolem roku 30–33 po Kr.","prevAbbr":"3-ne","prevNo":6,"nextAbbr":"3-ne","nextNo":8,"chapterTitle":"3. Nefi 7","verses":[{"vNo":"1 ","txt":"Nyní vizte, ukáži vám, že krále nad zemí nedosadili; ale v témže roce, ano, v třicátém roce, na soudcovské stolici zahubili, ano, zavraždili, hlavního soudce země."},{"vNo":"2 ","txt":"A lidé se rozdělili jeden proti druhému; a oddělili se jeden od druhého do kmenů, každý podle své rodiny a svého příbuzenstva a přátel; a tak zničili vládu země."},{"vNo":"3 ","txt":"A každý kmen si nad sebou určil náčelníka neboli vůdce; a tak vznikly kmeny a vůdci kmenů."},{"vNo":"4 ","txt":"Nyní vizte, mezi nimi nebylo nikoho, kdo by neměl velikou rodinu a mnoho příbuzenstva a přátel; tudíž jejich kmeny se staly nesmírně velikými."},{"vNo":"5 ","txt":"Nyní, toto vše bylo učiněno a zatím mezi nimi nebylo žádných válek; a veškerá tato nepravost přišla na lidi proto, že se poddali moci Satanově."},{"vNo":"6 ","txt":"A nařízení vlády byla zničena oním tajným spolčením přátel a příbuzných těch, kteří vraždili proroky."},{"vNo":"7 ","txt":"A způsobili v zemi veliký svár, natolik, že spravedlivější část lidu se téměř celá stala zlovolnou; ano, bylo mezi nimi pouze málo spravedlivých lidí."},{"vNo":"8 ","txt":"A tak neuplynulo ani šest let od doby, kdy se větší část lidu odvrátila od spravedlivosti své, jako pes k zvratkům svým nebo jako svině k převalování svému v bahně."},{"vNo":"9 ","txt":"Nyní, toto tajné spolčení, které na lid přivodilo tak velikou nepravost, se shromáždilo a postavilo si do svého čela muže, kterého nazývali Jákob."},{"vNo":"10 ","txt":"A nazvali ho svým králem; tudíž stal se králem nad touto zlovolnou tlupou; a byl jedním z hlavních, kteří dali svůj hlas proti prorokům, kteří svědčili o Ježíšovi."},{"vNo":"11 ","txt":"A stalo se, že co do počtu nebyli tak silní jako kmeny lidu, které byly spojeny, až na to, že jejich vůdci ustanovovali zákony jejich, každý podle svého kmene; nicméně byli nepřáteli; přestože nebyli lidem spravedlivým, přece byli spojeni v nenávisti vůči těm, kteří vstoupili do smlouvy, že zničí vládu."},{"vNo":"12 ","txt":"Tudíž, Jákob, vida, že jejich nepřátelé jsou početnější nežli oni, jsa králem tlupy, tudíž přikázal svému lidu, aby se vydal na útěk do nejsevernější části země a aby si tam zbudoval království, dokud se k němu nepřipojí odštěpenci (neboť jim lichotil, že bude mnoho odštěpenců) a dokud nebudou dostatečně silní na to, aby bojovali s kmeny lidu; a učinili tak."},{"vNo":"13 ","txt":"A jejich pochod byl tak rychlý, že jim v něm nemohlo býti zabráněno dříve, nežli se dostali z dosahu lidí. A tak skončil třicátý rok; a takové byly záležitosti lidu Nefiova."},{"vNo":"14 ","txt":"A stalo se v třicátém a prvním roce, že byli rozděleni do kmenů, každý podle své rodiny, příbuzenstva a přátel; nicméně uzavřeli dohodu, že nepůjdou, aby válčili jeden s druhým; avšak nebyli jednotni co do svých zákonů a svého způsobu vládnutí, neboť ty byly ustanovovány podle názorů těch, kteří byli jejich náčelníky a jejich vůdci. Ale ustanovili velice přísné zákony, že žádný kmen se nemá dopouštěti přestupků vůči druhému, takže do určité míry měli v zemi mír; nicméně srdce jejich bylo odvráceno od Pána, jejich Boha, a kamenovali proroky a vyvrhovali je z prostředku svého."},{"vNo":"15 ","txt":"A stalo se, že Nefi – byv navštěvován anděly a také hlasem Páně, tudíž vídaje anděly a jsa očitým svědkem a obdržev moc, která mu byla dána, aby mohl zvěděti o službě Kristově, a také jsa očitým svědkem rychlého návratu jejich od spravedlivosti k zlovolnosti a ohavnostem jejich;"},{"vNo":"16 ","txt":"Tudíž, jsa zarmoucen nad tvrdostí srdce jejich a zaslepeností mysli jejich – vyšel v témže roce mezi ně a počal směle svědčiti o pokání a o odpuštění hříchů skrze víru v Pána Ježíše Krista."},{"vNo":"17 ","txt":"A učil je mnoha věcem; a všechny nemohou býti napsány a část z nich by nepostačovala, tudíž nejsou v této knize zapsány. A Nefi učil s mocí a s velikou pravomocí."},{"vNo":"18 ","txt":"A stalo se, že se na něho hněvali, a to proto, že měl větší moc nežli oni, neboť nebylo možné neuvěřiti jeho slovům, neboť jeho víra v Pána Ježíše Krista byla tak veliká, že mu denně sloužili andělé."},{"vNo":"19 ","txt":"A ve jménu Ježíšově vymítal ďábly a nečisté duchy; a dokonce i svého bratra vzkřísil z mrtvých poté, co byl lidmi kamenován a vytrpěl smrt."},{"vNo":"20 ","txt":"A lidé to viděli a svědčili o tom a hněvali se na něho pro jeho moc; a on učinil ještě mnohé další zázraky před očima lidu, ve jménu Ježíšově."},{"vNo":"21 ","txt":"A stalo se, že třicátý a první rok uplynul a jen málo jich bylo obráceno k Pánu; ale všichni, kteří obráceni byli, vpravdě dávali lidem najevo, že byli navštíveni mocí a Duchem Božím, jež byla v Ježíši Kristu, v něhož věřili."},{"vNo":"22 ","txt":"A všichni ti, z nichž byli vypuzeni ďáblové a byli uzdraveni ze svých nemocí a ze svých slabostí, vpravdě ukazovali lidem, že na ně zapůsobil Duch Boží a že byli uzdraveni; a také ukazovali znamení a činili mezi lidem určité zázraky."},{"vNo":"23 ","txt":"Tak uplynul i třicátý a druhý rok. A Nefi volal k lidu na počátku třicátého a třetího roku; a kázal jim pokání a odpuštění hříchů."},{"vNo":"24 ","txt":"Nyní, chtěl bych, abyste si také zapamatovali, že nebylo nikoho, kdo by nebyl přiveden ku pokání, kdo by nebyl pokřtěn vodou."},{"vNo":"25 ","txt":"Tudíž, Nefi vysvětil k této službě muže, aby všichni ti, kteří k nim přijdou, byli pokřtěni vodou, a to na důkaz a svědectví před Bohem a pro lidi, že činili pokání a obdrželi odpuštění svých hříchů."},{"vNo":"26 ","txt":"A na počátku tohoto roku byli mnozí, kteří byli pokřtěni ku pokání; a tak větší část onoho roku uplynula."}]}