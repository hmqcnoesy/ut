{"heading":"Nefité činí pokání a zanechávají svých hříchů–Mormon píše dějiny svého lidu a oznamuje mu věčné slovo–Izrael bude shromážděn ze svého dlouhého rozptýlení. Kolem roku 22–26 po Kr.","prevAbbr":"3-ne","prevNo":4,"nextAbbr":"3-ne","nextNo":6,"chapterTitle":"3. Nefi 5","verses":[{"vNo":"1 ","txt":"A nyní vizte, mezi veškerým lidem Nefitů nebylo živé duše, která by v nejmenším pochybovala o slovech všech svatých proroků, kteří promlouvali; neboť věděli, že musí nezbytně býti, aby se naplnila."},{"vNo":"2 ","txt":"A věděli, že musí býti nezbytné, aby Kristus přišel, pro mnohá znamení, jež byla dána, podle slov proroků; a pro věci, jež se již staly, věděli, že musí nezbytně býti, aby se všechny věci staly podle toho, co bylo promlouváno."},{"vNo":"3 ","txt":"Tudíž zanechali všech svých hříchů a svých ohavností a svých smilstev a sloužili Bohu se vší pílí dnem i nocí."},{"vNo":"4 ","txt":"A nyní, stalo se, že když zajali všechny lupiče, natolik, že nikdo z těch, kteří nebyli zabiti, neunikl, uvrhli své zajatce do vězení a dali, aby jim bylo kázáno slovo Boží; a všichni, kteří činili pokání ze svých hříchů a vstoupili do smlouvy, že již nebudou vražditi, byli propuštěni na svobodu."},{"vNo":"5 ","txt":"Ale všichni ti, kteří nevstoupili do smlouvy a kteří stále měli ony tajné vraždy ve svém srdci, ano, všichni, kteří byli shledáni, že vyslovují výhrůžky svým bratřím, byli odsouzeni a potrestáni podle zákona."},{"vNo":"6 ","txt":"A tak učinili konec všem těm zlovolným a tajným a ohavným spolčením, kvůli kterým bylo napácháno tolik zlovolnosti a tolik vražd."},{"vNo":"7 ","txt":"A tak uplynul dvacátý a druhý rok a také dvacátý a třetí rok a dvacátý a čtvrtý a dvacátý a pátý; a tak uplynulo dvacet a pět let."},{"vNo":"8 ","txt":"A mnoho věcí se přihodilo, které, v očích některých, byly veliké a podivuhodné; nicméně, všechny nemohou býti napsány v této knize; ano, tato kniha nemůže obsáhnouti ani stou část toho, co bylo učiněno mezi tolika lidmi v období dvaceti a pěti let;"},{"vNo":"9 ","txt":"Ale vizte, jsou záznamy, jež obsahují veškerá konání tohoto lidu; a kratší, avšak pravdivou zprávu podal Nefi."},{"vNo":"10 ","txt":"Tudíž já jsem učinil svůj záznam o těchto věcech podle záznamu Nefiova, jenž byl vyryt na deskách, které se nazývají desky Nefiovy."},{"vNo":"11 ","txt":"A vizte, činím záznam na desky, jež jsem zhotovil svýma vlastníma rukama."},{"vNo":"12 ","txt":"A vizte, jmenuji se Mormon, jsa pojmenován podle země Mormon, země, v níž Alma mezi lidem zřídil církev, ano, první církev, jež mezi ním byla po jeho přestupku zřízena."},{"vNo":"13 ","txt":"Vizte, jsem učedníkem Ježíše Krista, Syna Božího. Byl jsem jím povolán, abych oznamoval slovo jeho mezi lidem jeho, aby oni mohli míti věčný život."},{"vNo":"14 ","txt":"A stalo se žádoucím, abych já, podle vůle Boží, aby modlitby těch, kteří již odešli a kteří byli svatí, se naplnily podle jejich víry, učinil záznam o těchto věcech, jež byly učiněny –"},{"vNo":"15 ","txt":"Ano, malý záznam o tom, co se událo od doby, kdy Lehi opustil Jeruzalém, dokonce až do nynější doby."},{"vNo":"16 ","txt":"Tudíž činím svůj záznam ze zpráv, jež podali ti, kteří byli přede mnou, až do počátku svých dnů;"},{"vNo":"17 ","txt":"A pak činím záznam o věcech, jež jsem viděl na své vlastní oči."},{"vNo":"18 ","txt":"A já vím, že záznam, který činím, je záznam správný a pravdivý; nicméně je mnoho věcí, jež nejsme, kvůli našemu jazyku, schopni napsati."},{"vNo":"19 ","txt":"A nyní, končím svá slova, jež jsou o mně samém, a pokračuji, abych podal zprávu o věcech, jež byly přede mnou."},{"vNo":"20 ","txt":"Jsem Mormon a přímý potomek Lehiův. Mám důvod velebiti svého Boha a svého Spasitele Ježíše Krista proto, že vyvedl naše otce ze země Jeruzalém (a nikdo to nevěděl kromě něho a těch, které z oné země vyvedl) a že dal mně a mému lidu tolik poznání ke spasení našich duší."},{"vNo":"21 ","txt":"Zajisté požehnal domu Jákobovu a byl milosrdný k semeni Jozefovu."},{"vNo":"22 ","txt":"A nakolik děti Lehiovy zachovávaly přikázání jeho, on jim žehnal a obdařoval je podle slova svého."},{"vNo":"23 ","txt":"Ano, a dozajista přivede opět zbytek semene Jozefova k poznání Pána, jejich Boha."},{"vNo":"24 ","txt":"A tak jistě, jakože žije Pán, on shromáždí ze čtyř stran země veškerý zbytek semene Jákobova, které je rozptýleno do široka po celé tváři země."},{"vNo":"25 ","txt":"A jelikož učinil smlouvu s celým domem Jákobovým, tudíž bude tato smlouva, kterou s domem Jákobovým učinil, naplněna, v jeho vlastním příhodném čase, takže celému domu Jákobovu bude znovuzřízeno poznání o této smlouvě, kterou s nimi učinil."},{"vNo":"26 ","txt":"A pak poznají svého Vykupitele, kterýmžto jest Ježíš Kristus, Syn Boží; a pak budou shromážděni ze čtyř stran země do svých vlastních zemí, z nichž byli rozptýleni; ano, jakože žije Pán, tak se stane. Amen."}]}