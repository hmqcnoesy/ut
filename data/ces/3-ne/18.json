{"heading":"Ježíš zavádí mezi Nefity svátost–Je jim přikázáno, aby se vždy modlili v jeho jménu–Ti, kteří nehodně jedí jeho tělo a pijí jeho krev, jsou zatraceni–Učedníkům je dána moc udělovati Ducha Svatého. Kolem roku 34 po Kr.","prevAbbr":"3-ne","prevNo":17,"nextAbbr":"3-ne","nextNo":19,"chapterTitle":"3. Nefi 18","verses":[{"vNo":"1 ","txt":"A stalo se, že Ježíš přikázal učedníkům svým, aby mu přinesli chléb a víno."},{"vNo":"2 ","txt":"A zatímco šli pro chléb a víno, přikázal zástupu, aby se posadili na zem."},{"vNo":"3 ","txt":"A když učedníci přišli s chlebem a s vínem, vzal z chleba a nalámal jej a požehnal; a dal učedníkům a přikázal, aby jedli."},{"vNo":"4 ","txt":"A když pojedli a byli naplněni, přikázal, aby dali zástupu."},{"vNo":"5 ","txt":"A když zástup pojedl a byl naplněn, on pravil učedníkům: Vizte, bude mezi vámi vysvěcen jeden a tomu dám moc, aby lámal chléb a žehnal ho a dával ho lidu církve mé, všem těm, kteří uvěří a budou pokřtěni ve jménu mém."},{"vNo":"6 ","txt":"A to budete vždy hleděti, abyste činili, stejně jako jsem činil já, stejně jako jsem já lámal chléb a žehnal ho a dal ho vám."},{"vNo":"7 ","txt":"A to budete činiti na památku těla mého, které jsem vám ukázal. A bude to svědectvím Otci, že na mne vždy pamatujete. A budete-li na mne vždy pamatovati, budete míti Ducha mého, aby byl s vámi."},{"vNo":"8 ","txt":"A stalo se, že když pravil tato slova, přikázal učedníkům svým, aby vzali z vína z kalicha a pili z něj, a také aby dali zástupu, aby z něj mohl píti."},{"vNo":"9 ","txt":"A stalo se, že tak učinili a pili z něj a byli naplněni; a dali zástupu, a oni pili a byli naplněni."},{"vNo":"10 ","txt":"A když učedníci toto učinili, Ježíš jim pravil: Požehnaní jste pro tuto věc, kterou jste učinili, neboť toto je naplněním přikázání mých a dosvědčuje to Otci, že jste ochotni činiti to, co jsem vám přikázal."},{"vNo":"11 ","txt":"A toto budete vždy činiti těm, kteří činí pokání a jsou pokřtěni ve jménu mém; a budete to činiti na památku krve mé, kterou jsem za vás prolil, abyste mohli Otci dosvědčiti, že na mne vždy pamatujete. A budete-li na mne vždy pamatovati, budete míti Ducha mého, aby byl s vámi."},{"vNo":"12 ","txt":"A dávám vám přikázání, abyste tyto věci činili. A budete-li tyto věci vždy činiti, požehnaní jste, neboť jste postaveni na skále mé."},{"vNo":"13 ","txt":"Ale kdokoli mezi vámi bude činiti více nebo méně nežli toto, není postaven na skále mé, ale je postaven na základě písčitém; a když spadne déšť a přijdou záplavy a zadují větry a udeří na něj, on padne a brány pekelné jsou již otevřeny, aby ho přijaly."},{"vNo":"14 ","txt":"Tudíž jste požehnaní, budete-li zachovávati přikázání má, o kterých mi Otec přikázal, abych vám je dal."},{"vNo":"15 ","txt":"Vpravdě, vpravdě pravím vám, musíte bdíti a modliti se vždy, aby vás ďábel nepokoušel a neuvedl vás do zajetí."},{"vNo":"16 ","txt":"A jako já jsem se modlil mezi vámi, právě tak se budete vy modliti v církvi mé mezi lidem mým, který činí pokání a je pokřtěn ve jménu mém. Vizte, já jsem světlo; já jsem vám dal příklad."},{"vNo":"17 ","txt":"A stalo se, že když Ježíš promluvil tato slova k učedníkům svým, obrátil se opět k zástupu a pravil jim:"},{"vNo":"18 ","txt":"Vizte, vpravdě, vpravdě pravím vám, musíte bdíti a modliti se vždy, abyste nevešli v pokušení; neboť Satan si přeje, aby vás měl, aby vás mohl prosívati jako pšenici."},{"vNo":"19 ","txt":"Tudíž se musíte vždy modliti k Otci ve jménu mém;"},{"vNo":"20 ","txt":"A o cokoli, co je správné, budete prositi Otce ve jménu mém věříce, že obdržíte, vizte, bude vám dáno."},{"vNo":"21 ","txt":"Modlete se k Otci ve své rodině, vždy ve jménu mém, aby manželkám vašim a dětem vašim mohlo býti požehnáno."},{"vNo":"22 ","txt":"A vizte, budete se často scházeti; a nebudete zakazovati žádnému člověku, aby přišel mezi vás, když se budete scházeti, ale dovolte mu, aby k vám přišel, a nezakazujte mu to;"},{"vNo":"23 ","txt":"Ale budete se za ně modliti a nebudete je vypuzovati; a pakliže k vám budou přicházeti často, budete se za ně modliti k Otci ve jménu mém."},{"vNo":"24 ","txt":"Tudíž, vyzdvihněte světlo své, aby mohlo svítiti světu. Vizte, já jsem to světlo, které budete vyzdvihovati – to, co jste mne viděli činiti. Vizte, vidíte, že jsem se modlil k Otci, a vy všichni jste to viděli."},{"vNo":"25 ","txt":"A vy vidíte, že jsem nikomu nepřikázal, aby odešel, ale naopak jsem přikázal, abyste přišli ke mně, abyste mohli pocítiti a viděti; právě tak budete vy činiti světu; a kdokoli porušuje toto přikázání, trpí, aby byl veden v pokušení."},{"vNo":"26 ","txt":"A nyní, stalo se, že když Ježíš promluvil tato slova, obrátil opět oči své k učedníkům, které vyvolil, a pravil jim:"},{"vNo":"27 ","txt":"Vizte, vpravdě, vpravdě pravím vám, dám vám další přikázání, a pak musím jíti k Otci svému, abych mohl naplniti další přikázání, která mi dal."},{"vNo":"28 ","txt":"A nyní vizte, toto je přikázání, které vám dávám, že nebudete nikomu vědomě trpěti, aby požíval nehodně z těla mého a z krve mé, když je budete podávati;"},{"vNo":"29 ","txt":"Neboť kdokoli nehodně jí a pije tělo mé a krev mou, jí a pije zatracení duše své; tudíž víte-li, že někdo není hoden jísti a píti z těla mého a z krve mé, zakážete mu to."},{"vNo":"30 ","txt":"Nicméně, nezapudíte ho z prostředku svého, ale budete mu sloužiti a budete se modliti za něho k Otci, ve jménu mém; a pakliže bude činiti pokání a bude pokřtěn ve jménu mém, pak ho přijmete a budete mu podávati z těla mého a z krve mé."},{"vNo":"31 ","txt":"Ale nebude-li činiti pokání, nebude počítán mezi lid můj, aby nemohl lid můj ničiti, neboť vizte, já znám své ovce, a jsou spočteny."},{"vNo":"32 ","txt":"Nicméně nebudete ho vypuzovati ze synagog svých nebo ze svých míst uctívání, neboť takovému budete nadále sloužiti; neboť nevíte, zda se jednou nevrátí a nebudou činiti pokání a nepůjdou ke mně s celým úmyslem srdce a já je neuzdravím; a vy budete prostředkem k tomu, aby jim bylo přineseno spasení."},{"vNo":"33 ","txt":"Tudíž, dodržujte tato slova, jež jsem vám přikázal, abyste nedošli odsouzení; neboť běda tomu, koho Otec odsuzuje."},{"vNo":"34 ","txt":"A dávám vám tato přikázání kvůli sporům, jež byly mezi vámi. A požehnaní jste, nemáte-li žádné spory mezi sebou."},{"vNo":"35 ","txt":"A nyní jdu k Otci, protože je žádoucí, abych šel k Otci kvůli vám."},{"vNo":"36 ","txt":"A stalo se, že když Ježíš dokončil tato slova, dotkl se rukou svou učedníků, které vyvolil, jednoho po druhém, až se jich dotkl všech, a jak se jich dotýkal, promlouval k nim."},{"vNo":"37 ","txt":"A zástup neslyšel slova, jež promlouval, tudíž nevydali o nich svědectví; ale učedníci vydali svědectví, že jim dal moc udělovati Ducha Svatého. A já vám ukáži později, že toto svědectví je pravdivé."},{"vNo":"38 ","txt":"A stalo se, že když se jich Ježíš všech dotkl, přišel oblak a zastínil zástup, takže Ježíše neviděli."},{"vNo":"39 ","txt":"A zatímco byli zastíněni, on od nich odešel a vystoupil do nebe. A učedníci viděli a vydali svědectví, že opět vystoupil do nebe."}]}