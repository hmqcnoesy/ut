{"heading":"Kristus bude jako kámen úrazu a skála pohoršení–Hledejte Pána, ne šveholící zaklínače–Obracejte se k zákonu a ke svědectví pro vedení–Porovnej s Izaiášem 8. Kolem roku 559–545 př. Kr.","prevAbbr":"2-ne","nextAbbr":"2-ne","prevNo":17,"nextNo":19,"chapterTitle":"2. Nefi 18","prevTitle":"2. Nefi 17","nextTitle":"2. Nefi 19","verses":[{"vNo":1,"txt":"Ba co více, slovo Páně mi řeklo: Vezmi si veliký svitek a napiš naň perem lidským o Maher-šalal-haš-bazovi."},{"vNo":2,"txt":"A já jsem si vzal věrné svědky, aby zaznamenávali, kněze Uriáše a Zachariáše, syna Jeberechiášova."},{"vNo":3,"txt":"A přistoupil jsem k prorokyni; a ona počala a porodila syna. Pak pravil mi Pán: Dej mu jméno Maher-šalal-haš-baz."},{"vNo":4,"txt":"Neboť viz, dítě ještě nebude uměti zvolati otče můj a matko má, když bohatství Damašku a lup Samaří bude odňat před králem assyrským."},{"vNo":5,"txt":"Pán promluvil opět ke mně řka:"},{"vNo":6,"txt":"Poněvadž lid tento odmítá vody Siloe, které jemně plynou, a raduje se z Rezina a syna Romeliášova;"},{"vNo":7,"txt":"Tedy, proto, vizte, Pán uvede na ně vody řeky, silné a mnohé, a to krále assyrského a celou slávu jeho; a on vystoupí ze všech řečišť svých a převalí se přes všechny břehy své."},{"vNo":8,"txt":"A projde přes Judu; zaplaví a převalí se, bude sahati až po krk; a rozpětí křídel jeho naplní šíři země tvé, ó Immanueli."},{"vNo":9,"txt":"Spojte se, ó vy lidé, a budete rozlámáni na kusy; a nakloňte ucho, vy všichni z dalekých zemí; opásejte se a budete rozlámáni na kusy; opásejte se a budete rozlámáni na kusy."},{"vNo":10,"txt":"Raďte se společně a přijde to vniveč; proneste slovo, a nestane se; neboť Bůh je s námi."},{"vNo":11,"txt":"Neboť Pán ke mně takto promluvil silnou rukou a poučil mě, abych nekráčel po cestě tohoto lidu, řka:"},{"vNo":12,"txt":"Neříkejte spolčení všem, kterým tento lid bude říkati spolčení; ani se nebojte strachem jeho, ani se neobávejte."},{"vNo":13,"txt":"Posvěťte Pána zástupů samotného a nechť on je bázní vaší a nechť on je strachem vaším."},{"vNo":14,"txt":"A on bude svatyní; ale kamenem úrazu a skálou pohoršení oběma domům Izraele, pastí a léčkou obyvatelům Jeruzaléma."},{"vNo":15,"txt":"A mnozí mezi nimi budou klopýtati a padnou a budou potřeni a budou lapeni a budou jati."},{"vNo":16,"txt":"Zavaž svědectví, zapečeť zákon mezi učedníky mými."},{"vNo":17,"txt":"A já budu čekati na Pána, který ukrývá tvář svou před domem Jákobovým, a já ho budu hledati."},{"vNo":18,"txt":"Vizte, já a děti, které mi Pán dal, jsme znameními a divy v Izraeli od Pána zástupů, jenž dlí na hoře Sion."},{"vNo":19,"txt":"A když vám řeknou: Vyhledávejte vyvolávače duchů a zaklínače, kteří šveholí a mumlají – což by neměl lid vyhledávati svého Boha, aby žijící slyšeli od mrtvých"},{"vNo":20,"txt":"K zákonu a k svědectví; a nemluví-li oni podle tohoto slova, je to proto, že v nich není žádného světla."},{"vNo":21,"txt":"A projdou tím zbědovaní a hladoví; a stane se, že až budou hladoví, budu zlořečiti králi svému a Bohu svému a pohlédnou vzhůru."},{"vNo":22,"txt":"A pohlédnou na zemi a spatří trápení a temnotu, šero úzkosti, a budou hnáni k temnotě."}]}