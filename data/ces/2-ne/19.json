{"heading":"Izaiáš promlouvá o Mesiášovi–Lid v temnotě uvidí veliké světlo–Nám se narodilo dítě–Bude Knížetem pokoje a bude vládnouti na Davidově trůně–Porovnej s Izaiášem 9. Kolem roku 559–545 př. Kr.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2. Nefi 19","verses":[{"vNo":"1 ","txt":"Nicméně šero nebude takové, jaké bylo během utiskování jejího, kdy on zprvu slabě postihl zemi Zabulon a zemi Neftalím a poté bolestněji postihl podél cesty k Rudému moři za Jordánem v Galileji národů."},{"vNo":"2 ","txt":"Lid, který kráčel v temnotě, uviděl světlo veliké; na ty, kteří prodlévají v krajině stínu smrti, na ně světlo zazářilo."},{"vNo":"3 ","txt":"Ty jsi rozmnožil národ a rozhojnil radost – radují se před tebou jako se radují při žni a jako se radují muži, když dělí kořist."},{"vNo":"4 ","txt":"Neboť ty jsi zlomil jho břemene jeho a prut ramene jeho, hůl utlačitele jeho."},{"vNo":"5 ","txt":"Neboť každá bitva bojovníka je se zmateným hlukem a s šatem vyváleným v krvi; ale tato bude s pálením a palivem ohně."},{"vNo":"6 ","txt":"Neboť dítě narodilo se nám, syn dán je nám; a vláda bude na rameni jeho; a nazváno bude jméno jeho Předivný, Rádce, Mocný Bůh, Věčný Otec, Kníže pokoje."},{"vNo":"7 ","txt":"Vzrůstu vlády a pokoje není konce na trůnu Davidově a na království jeho, až je uvede v řád a ustanoví je se soudem a se spravedlností od nynějška nadále, až na věky. Horlivost Pána zástupů to vykoná."},{"vNo":"8 ","txt":"Pán poslal slovo své Jákobovi a ono zasvítilo na Izrael."},{"vNo":"9 ","txt":"A zví všechen lid, i Efraim a obyvatelé Samaří, kteří v pýše a zarytosti srdce říkají:"},{"vNo":"10 ","txt":"Cihly spadly, ale my budeme stavěti tesaným kamenem; fíkovníky jsou poraženy, ale my je vyměníme za cedry."},{"vNo":"11 ","txt":"Proto Pán pozvedne protivníky Rezinovy proti němu a spojí nepřátele jeho;"},{"vNo":"12 ","txt":"Syrské zepředu a Filistinské zezadu; a oni spořádají Izrael otevřenými ústy. V tom všem se však neodvrátil hněv jeho, ale ruka jeho je stále vztažena."},{"vNo":"13 ","txt":"Neboť lid se neobrací k tomu, který jej bije, ani Pána zástupů nevyhledávají."},{"vNo":"14 ","txt":"Proto Pán odřízne od Izraele hlavu i ocas, ratolest i sítí v jednom dni."},{"vNo":"15 ","txt":"Starší, ten je hlavou; a prorok, který učí lžím, ten je ocasem."},{"vNo":"16 ","txt":"Neboť vůdcové tohoto lidu způsobují, že hřeší; a ti, kteří jsou jimi vedeni, jsou zničeni."},{"vNo":"17 ","txt":"Proto Pán nebude míti radost z mladých mužů jejich, ani nebude milosrdný k jejich dětem bez otců a k vdovám; neboť každý z nich je pokrytec a zločinec a každá ústa promlouvají bláznovství. V tom všem se však neodvrátil hněv jeho, ale ruka jeho je stále vztažena."},{"vNo":"18 ","txt":"Neboť zlovolnost hoří jako oheň; spořádá bodláčí a trní a zapálí houštiny lesů a oni vystoupí vzhůru, jako stoupá sloup dýmu."},{"vNo":"19 ","txt":"Hněvem Pána zástupů je země zatemněna a lidé budou jako palivo ohně; žádný člověk neušetří bratra svého."},{"vNo":"20 ","txt":"A chňapne po pravé ruce, a bude hladový; a bude žráti po levé ruce, a nebude uspokojen; bude žráti, každý člověk, maso svého vlastního ramene –"},{"vNo":"21 ","txt":"Manasses proti Efraimovi a Efraim proti Manassesovi; společně budou proti Judovi. V tom všem se však neodvrátil jeho hněv, ale ruka jeho je stále vztažena."}]}