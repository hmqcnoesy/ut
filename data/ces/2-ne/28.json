{"heading":"V posledních dnech budou zbudovány mnohé falešné církve–Budou učiti falešné, marné a pošetilé nauky–Odpadlictví se rozšíří kvůli falešným učitelům–Ďábel bude zuřiti v srdci lidí–Bude učiti všeliké falešné nauky. Kolem roku 559–545 př. Kr.","prevAbbr":"2-ne","nextAbbr":"2-ne","prevNo":27,"nextNo":29,"chapterTitle":"2. Nefi 28","prevTitle":"2. Nefi 27","nextTitle":"2. Nefi 29","verses":[{"vNo":1,"txt":"A nyní, vizte, bratří moji, promlouval jsem k vám podle toho, jak mne Duch nutkal; pročež, já vím, že se musejí zajisté státi."},{"vNo":2,"txt":"A věci, jež budou vypsány z knihy, budou velice cenné pro děti lidské a zvláště pro símě naše, jež je zbytkem domu Izraele."},{"vNo":3,"txt":"Neboť stane se onoho dne, že církve, které jsou zbudovány, a nikoli Pánu, kdy jedna řekne druhé: Viz, já, já jsem Pánova; a ostatní řeknou: Já, já jsem Pánova; a tak řekne každý, kdo buduje církve, a nikoli Pánu –"},{"vNo":4,"txt":"A ony se budou mezi sebou svářiti; a jejich kněží se budou mezi sebou svářiti a budou vyučovati učením svým a zapřou Ducha Svatého, který dává promlouvati."},{"vNo":5,"txt":"A zapřou moc Boží, Svatého Izraelského; a řeknou lidem: Poslouchejte nás a slyšte předpis náš; neboť vizte, dnes není žádného Boha, neboť Pán a Vykupitel vykonal dílo své a dal moc svou lidem;"},{"vNo":6,"txt":"Vizte, poslouchejte předpis můj; a jestliže oni řeknou, že je nějaký zázrak, který byl způsoben rukou Páně, nevěřte tomu; neboť on dnes není Bohem zázraků; on již vykonal dílo své."},{"vNo":7,"txt":"Ano, a budou mnozí, kteří řeknou: Jezte, pijte a veselte se, neboť zítra zemřeme; a bude nám dobře."},{"vNo":8,"txt":"A budou také mnozí, kteří řeknou: Jezte, pijte a veselte se; nicméně bojte se Boha – páchání několika hříchů on ospravedlní; ano, zalžete trochu, chytejte člověka za slovo, vykopejte jámu bližnímu svému; v tom není nic špatného; a toto všechno dělejte, neboť zítra zemřeme; a pakliže budeme vinni, Bůh nás uhodí několika ranami a nakonec budeme spaseni v království Božím."},{"vNo":9,"txt":"Ano, a budou mnozí, kteří budou tímto způsobem učiti falešným a marným a pošetilým naukám a budou v srdci svém nadutí a budou se usilovně snažiti skrýti rady své před Pánem; a díla jejich budou ve tmě."},{"vNo":10,"txt":"A krev svatých bude proti nim křičeti ze země."},{"vNo":11,"txt":"Ano, ti všichni sešli z cesty; stali se zkaženými."},{"vNo":12,"txt":"Pro pýchu a pro falešné učitele a pro falešnou nauku se církve jejich staly zkaženými a církve jejich jsou povýšené; pro pýchu jsou naduté."},{"vNo":13,"txt":"Olupují chudé pro krásné svatyně své; olupují chudé pro krásný oděv svůj; a pronásledují mírné a chudé srdcem, protože jsou nadutí v pýše své."},{"vNo":14,"txt":"Nesou šíji strnule a hlavu vztyčenou; ano, a pro pýchu a zlovolnost a ohavnosti a smilstva sešli všichni z cesty kromě několika, kteří jsou pokornými následovníky Kristovými; nicméně jsou vedeni tak, že v mnoha případech bloudí, protože jsou učeni podle předpisů lidských."},{"vNo":15,"txt":"Ó ti moudří a učení a bohatí, kteří jsou nadutí v pýše srdce svého, a všichni ti, kteří káží falešné nauky, a všichni ti, kteří páchají smilstva a převracejí pravou cestu Páně, běda, běda, běda buď jim, praví Pán Bůh Všemohoucí, neboť ti budou svrženi do pekla!"},{"vNo":16,"txt":"Běda těm, kteří odvrhují spravedlné jako nicotu a spílají tomu, co je dobré, a praví, že to nemá žádné ceny! Neboť přijde den, kdy Pán Bůh rychle navštíví obyvatele země; a v onen den, kdy budou plně zralí v nepravosti, zahynou."},{"vNo":17,"txt":"Ale vizte, jestliže obyvatelé země budou činiti pokání ze zlovolnosti své a z ohavností, nebudou zničeni, praví Pán zástupů."},{"vNo":18,"txt":"Ale vizte, ona veliká a ohavná církev, smilnice vší země, se musí zřítiti k zemi a veliký musí býti její pád."},{"vNo":19,"txt":"Neboť království ďáblovo se musí otřásti a ti, kteří k němu patří, musejí býti nezbytně podníceni k pokání, jinak je ďábel polapí věčnými řetězy svými a budou podníceni k hněvu a zahynou;"},{"vNo":20,"txt":"Neboť vizte, onoho dne bude zuřiti v srdci dětí lidských a bude je podněcovati ke hněvu proti tomu, co je dobré."},{"vNo":21,"txt":"A jiné upokojí a ukolébá je do tělesného bezpečí, takže řeknou: Vše je dobré v Sionu; ano, Sionu se dobře daří, vše je dobré – a tak ďábel klame duši jejich a svádí je opatrně dolů do pekla."},{"vNo":22,"txt":"A vizte, jiné odlákává lichocením a říká jim, že není žádného pekla; a praví jim: Já nejsem žádný ďábel, neboť žádného není – a tak jim šeptá do uší, až je polapí hroznými řetězy svými, odkud není vysvobození."},{"vNo":23,"txt":"Ano, jsou polapeni smrtí a peklem; a smrt a peklo a ďábel a všichni, kteří jimi byli uchváceni, musejí státi před trůnem Božím a býti souzeni podle skutků svých, odkud musejí odejíti na místo pro ně připravené, a to do jezera ohně a síry, což jsou nekonečná muka."},{"vNo":24,"txt":"Proto běda tomu, kdo si v Sionu dopřává pohodlí!"},{"vNo":25,"txt":"Běda tomu, kdo volá: Vše je dobré!"},{"vNo":26,"txt":"Ano, běda tomu, kdo poslouchá předpisy lidí a zapírá moc Boží a dar Ducha Svatého!"},{"vNo":27,"txt":"Ano, běda tomu, kdo říká: My jsme obdrželi a nepotřebujeme více!"},{"vNo":28,"txt":"A zkrátka běda všem těm, kteří se třesou a jsou rozhněváni pro pravdu Boží! Neboť vizte, ten, kdo je postaven na skále, přijímá ji s radostí; a ten, kdo je postaven na písčitém základu, se třese, aby nepadl."},{"vNo":29,"txt":"Běda tomu, kdo řekne: Obdrželi jsme slovo Boží a nepotřebujeme žádné další slovo Boží, neboť máme dosti!"},{"vNo":30,"txt":"Neboť vizte, tak praví Pán Bůh: Dám dětem lidským řádku za řádkou, předpis za předpisem, tu trochu a tam trochu; a požehnaní jsou ti, již poslouchají předpisy moje a propůjčují sluch radě mé, neboť ti se naučí moudrosti; neboť tomu, kdo přijímá, dám více; a těm, kteří budou říkati, my máme dosti, těm bude odňato i to, co mají."},{"vNo":31,"txt":"Proklet je ten, kdo vkládá důvěru svou v člověka nebo se spoléhá na rámě těla nebo kdo bude poslouchati předpisy lidské, leda by předpisy jejich byly dány mocí Ducha Svatého."},{"vNo":32,"txt":"Běda pohanům, praví Pán Bůh zástupů! Neboť přestože k nim budu vztahovati rámě své den za dnem, oni mne budou zapírati; nicméně k nim budu milosrdný, praví Pán Bůh, budou-li činiti pokání a půjdou-li ke mně; neboť rámě mé je vztaženo po celý den, praví Pán Bůh zástupů."}]}