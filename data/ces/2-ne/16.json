{"heading":"Izaiáš vidí Pána–Izaiášovy hříchy jsou odpuštěny–Je povolán prorokovati–Prorokuje o odmítnutí Kristova učení Židy–Zbytek se navrátí–Porovnej s Izaiášem 6. Kolem roku 559–545 př. Kr.","prevAbbr":"2-ne","nextAbbr":"2-ne","prevNo":15,"nextNo":17,"chapterTitle":"2. Nefi 16","prevTitle":"2. Nefi 15","nextTitle":"2. Nefi 17","verses":[{"vNo":1,"txt":"V roce, kdy zemřel král Uziáš, viděl jsem také Pána sedícího na trůně, vysokém a pozvednutém, a vlečka jeho naplňovala chrám."},{"vNo":2,"txt":"Nad ním stáli serafínové; každý měl šest křídel; dvěma si přikrýval tvář a dvěma si přikrýval nohy a dvěma létal."},{"vNo":3,"txt":"A jeden volal na druhého a pravil: Svatý, svatý, svatý je Pán zástupů; celá země je plná slávy jeho."},{"vNo":4,"txt":"A veřeje dveří se pohnuly na hlas toho, který volal, a dům se naplnil dýmem."},{"vNo":5,"txt":"Pak jsem pravil: Běda je mi! neboť jsem zničen; protože jsem člověk nečistých rtů; a dlím uprostřed lidu nečistých rtů; neboť oči mé viděly Krále, Pána zástupů."},{"vNo":6,"txt":"Pak ke mně přiletěl jeden ze serafínů, maje v ruce své řeřavý uhel, který vzal kleštěmi z oltáře;"},{"vNo":7,"txt":"A položil ho na ústa moje a pravil: Hle, tento se dotkl úst tvých; a nepravost tvá je odňata a hřích tvůj očištěn."},{"vNo":8,"txt":"Také jsem slyšel hlas Pána řkoucí: Koho pošlu a kdo za nás půjde? Pak jsem pravil: Zde jsem; pošli mne."},{"vNo":9,"txt":"A on pravil: Jdi a řekni tomuto lidu – Slyšte přece, ale oni nerozuměli; a hleďte přece, ale oni nechápali."},{"vNo":10,"txt":"Zatvrď srdce tohoto lidu a zacpi uši jeho a zavři oči jeho – aby neviděli očima svýma a neslyšeli ušima svýma a nerozuměli srdcem svým a nebyli obráceni a nebyli uzdraveni."},{"vNo":11,"txt":"Pak jsem pravil: Pane, jak dlouho? A on pravil: Dokud města nebudou zničena bez obyvatel a domy bez lidí a země nebude zcela zpustošena;"},{"vNo":12,"txt":"A dokud Pán nepřemístí lid daleko, neboť uprostřed země bude veliké opuštění."},{"vNo":13,"txt":"Ale přece bude desetina a ti se navrátí a budou spořádáni jako jilm a jako dub, jejichž podstata je v nich, když shazují listí svoje; tak svaté símě bude podstatou jejich."}]}