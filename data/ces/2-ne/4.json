{"heading":"Lehi radí svému potomstvu a žehná mu–Umírá a je pohřben–Nefi velebí dobrotivost Boží–Nefi na věky vkládá svou důvěru v Pána. Kolem roku 588–570 př. Kr.","prevAbbr":"2-ne","prevNo":3,"nextAbbr":"2-ne","nextNo":5,"chapterTitle":"2. Nefi 4","verses":[{"vNo":"1 ","txt":"A nyní já, Nefi, promlouvám o proroctvích, o nichž promlouval můj otec, a o Jozefovi, který byl odveden do Egypta."},{"vNo":"2 ","txt":"Neboť vizte, on vpravdě prorokoval o veškerém semeni svém. A není mnoho větších proroctví nežli ta, jež napsal. A on prorokoval o nás a o našich budoucích pokoleních; a jsou zapsána na deskách z mosazi."},{"vNo":"3 ","txt":"Pročež, poté, co můj otec ustal promlouvati o proroctvích Jozefových, svolal děti Lamanovy, jeho syny a jeho dcery, a pravil jim: Vizte, synové moji a dcery mé, kteří jste syny a dcerami mého prvorozeného, chtěl bych, abyste naklonili ucho slovům mým."},{"vNo":"4 ","txt":"Neboť Pán Bůh pravil toto: Nakolik budete přikázání má zachovávati, bude se vám v zemi dařiti; a nakolik přikázání má zachovávati nebudete, budete z přítomnosti mé odříznuti."},{"vNo":"5 ","txt":"Ale vizte, synové moji a dcery mé, nemohu sejíti do hrobu, aniž bych na vás zanechal požehnání; neboť vizte, já vím, že budete-li vedeni cestou, kterou máte jíti, neodvrátíte se od ní."},{"vNo":"6 ","txt":"Pročež, jste-li prokleti, vizte, zanechávám na vás požehnání své, aby ono prokletí mohlo z vás býti sňato a aby bylo zodpověděno na hlavě vašich rodičů."},{"vNo":"7 ","txt":"Pročež, pro požehnání mé Pán Bůh nestrpí, abyste zahynuli; pročež, bude milosrdný k vám a k semeni vašemu na věky."},{"vNo":"8 ","txt":"A stalo se, že poté, co můj otec ustal promlouvati k synům a dcerám Lamanovým, nechal před sebe přivésti syny a dcery Lemuelovy."},{"vNo":"9 ","txt":"A promluvil k nim řka: Vizte, synové moji a dcery mé, kteří jste syny a dcerami mého druhého syna; vizte, zanechávám vám totéž požehnání, jež jsem zanechal synům a dcerám Lamanovým; pročež, vy nebudete zcela zničeni; ale nakonec bude símě vaše požehnáno."},{"vNo":"10 ","txt":"A stalo se, že když můj otec k nim ustal promlouvati, vizte, promluvil k synům Izmaelovým, ano, dokonce k celému jeho domu."},{"vNo":"11 ","txt":"A poté, co k nim ustal promlouvati, promluvil k Samovi řka: Požehnaný jsi ty a símě tvé; neboť ty zdědíš zemi jako bratr tvůj Nefi. A símě tvé bude počítáno mezi símě jeho; a ty budeš dokonce jako bratr tvůj a símě tvé jako símě jeho; a budeš požehnaný po všechny své dny."},{"vNo":"12 ","txt":"A stalo se poté, co můj otec Lehi promluvil k celému svému domu podle pocitů srdce svého a Ducha Páně, jenž byl v něm, že zestárl. A stalo se, že zemřel a byl pohřben."},{"vNo":"13 ","txt":"A stalo se, že nemnoho dnů po jeho smrti se Laman a Lemuel a synové Izmaelovi na mne rozhněvali kvůli napomenutím Páně."},{"vNo":"14 ","txt":"Neboť já, Nefi, jsem byl nutkán promluviti k nim podle jeho slova; neboť jsem k nim promlouval mnohé, a také můj otec před svou smrtí; z kterýchžto slov jsou mnohá napsána na mých druhých deskách; neboť o dějinách je více psáno na mých druhých deskách."},{"vNo":"15 ","txt":"A na tyto píši věci duše své, a mnohá z písem, jež jsou vyryta na deskách z mosazi. Neboť duše má se těší z písem a srdce mé nad nimi přemítá a píše je k poučení a ku prospěchu dětí mých."},{"vNo":"16 ","txt":"Vizte, duše má se těší z věcí Páně; a srdce mé neustále přemítá o tom, co jsem viděl a slyšel."},{"vNo":"17 ","txt":"Nicméně přes velikou dobrotivost Páně v tom, že mi ukázal veliká a podivuhodná díla svá, srdce mé volá: Ó, jak bídný jsem člověk! Ano, srdce mé se souží pro tělo mé; duše má se rmoutí pro nepravosti mé."},{"vNo":"18 ","txt":"Jsem obklíčen pokušeními a hříchy, jež mne tak snadno napadají."},{"vNo":"19 ","txt":"A když se chci radovati, srdce mé sténá pro hříchy mé; nicméně vím, v koho důvěřuji."},{"vNo":"20 ","txt":"Bůh můj je mi oporou; On mne vodil ve strastech mých v pustině; a zachovával mne na vodách veliké hloubky."},{"vNo":"21 ","txt":"Naplňoval mne láskou svou, až tělo mé bývalo stravováno."},{"vNo":"22 ","txt":"Zahanboval nepřátele mé tak, že se přede mnou roztřásli."},{"vNo":"23 ","txt":"Vizte, ve dne vyslýchal volání mé a v noci mi dával poznání viděními."},{"vNo":"24 ","txt":"A ve dne jsem se před ním osměloval v mocné modlitbě; ano, vysílal jsem hlas svůj na výsost; a andělé sestupovali a sloužili mi."},{"vNo":"25 ","txt":"A na křídlech Ducha jeho bylo tělo mé unášeno na převysoké hory. A oči mé vídávaly veliké věci, ano, dokonce příliš veliké pro člověka; tudíž mi bylo uloženo, abych je nepsal."},{"vNo":"26 ","txt":"A tak, jestliže jsem tedy vídával tak veliké věci a jestliže Pán v blahosklonnosti své k dětem lidským přicházívá k lidem s tak mnohým milosrdenstvím, proč by mělo srdce mé lkáti a duše má prodlévati v údolí smutku a tělo mé chřadnouti a síla má ochabovati pro strasti mé"},{"vNo":"27 ","txt":"A proč bych se měl poddávati hříchu pro tělo své? Ano, proč bych měl podléhati pokušením, aby onen zlý měl místo v srdci mém, aby ničil pokoj můj a sužoval duši mou? Proč se hněvám kvůli nepříteli svému"},{"vNo":"28 ","txt":"Probuď se, duše má! Neklesej již v hříchu. Raduj se, ó srdce mé, a nedej již místa nepříteli duše mé."},{"vNo":"29 ","txt":"Nehněvej se již kvůli nepřátelům mým. Neoslabuj sílu mou pro strasti mé."},{"vNo":"30 ","txt":"Raduj se, ó srdce mé, a volej k Pánu a řekni: Ó Pane, budu tě na věky chváliti; ano, duše má se bude v tobě radovati, Bože můj a skálo spasení mého."},{"vNo":"31 ","txt":"Ó Pane, vykoupíš duši mou? Vysvobodíš mne z rukou nepřátel mých? Učiníš mne takovým, abych se třásl při objevení se hříchu"},{"vNo":"32 ","txt":"Kéž jsou brány pekla přede mnou neustále zavřeny, protože srdce mé je zlomeno a duch můj je zkroušený! Ó Pane, kéž bys nezavíral přede mnou brány spravedlivosti své, abych mohl kráčeti po stezce pokory, abych mohl býti přísně dbalý přímé cesty!"},{"vNo":"33 ","txt":"Ó Pane, kéž bys mne zahalil rouchem spravedlivosti své! Ó Pane, kéž bys mi připravil cestu, abych unikl nepřátelům svým! Kéž bys učinil cestu mou přede mnou přímou! Kéž bys mi nepokládal do cesty kámen úrazu – ale kéž bys uvolnil cestu mou přede mnou a kéž bys nedával překážky do cesty mé, ale do cest nepřátel mých."},{"vNo":"34 ","txt":"Ó Pane, důvěřoval jsem v tebe a budu v tebe důvěřovati na věky. Nebudu vkládati důvěru svou v rámě těla; neboť vím, že proklet je ten, kdo vkládá důvěru svou v rámě těla. Ano, proklet je ten, kdo vkládá důvěru svou v člověka nebo spoléhá na rámě těla."},{"vNo":"35 ","txt":"Ano, já vím, že Bůh dá štědře tomu, kdo žádá. Ano, můj Bůh mi dá, když nebudu žádati nesprávně; tudíž pozdvihnu hlas svůj k tobě; ano, budu volati k tobě, Bože můj, skálo spravedlivosti mé. Viz, hlas můj bude k tobě na věky vystupovati, skálo má a věčný Bože můj. Amen."}]}