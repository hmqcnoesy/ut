{"heading":"Vykoupení přichází skrze Svatého Mesiáše–Svoboda volby (svoboda jednání) je nezbytná pro existenci a pokrok–Adam padl, aby lidé mohli býti–Lidé jsou svobodni a mohou si zvoliti svobodu a věčný život. Kolem roku 588–570 př. Kr.","prevAbbr":"2-ne","nextAbbr":"2-ne","prevNo":1,"nextNo":3,"chapterTitle":"2. Nefi 2","prevTitle":"2. Nefi 1","nextTitle":"2. Nefi 3","verses":[{"vNo":1,"txt":"A nyní, Jákobe, promlouvám k tobě: Ty jsi prvorozený můj ve dnech soužení mého v pustině. A viz, v dětství svém jsi vytrpěl strasti a mnoho smutku pro hrubost bratří svých."},{"vNo":2,"txt":"Nicméně, Jákobe, prvorozený můj v pustině, ty znáš velikost Boha; a on posvětí strasti tvé ku prospěchu tvému."},{"vNo":3,"txt":"Pročež, duše tvá bude požehnána, a ty budeš dlíti bezpečně s bratrem svým Nefim; a dny své prožiješ ve službě svému Bohu. Pročež, já vím, že jsi vykoupen pro spravedlivost Vykupitele svého; neboť jsi spatřil, že v plnosti času přijde, aby přinesl lidem spasení."},{"vNo":4,"txt":"A spatřil jsi v mládí svém slávu jeho; pročež, jsi požehnán, dokonce jako ti, jimž bude sloužiti v těle; neboť Duch je tentýž včera, dnes a na věky. A cesta je připravena od pádu člověka a spasení je bezplatné."},{"vNo":5,"txt":"A lidé jsou dostatečně poučeni, aby rozeznali dobro od zla. A lidem je dán zákon. A zákonem není žádné tělo ospravedlněno; neboli zákonem jsou lidé odříznuti. Ano, časným zákonem byli odříznuti; a také duchovním zákonem hynou tomu, co je dobré, a stávají se na věky bídnými."},{"vNo":6,"txt":"Pročež, vykoupení přichází ve Svatém Mesiáši a skrze něj; neboť on je pln milosti a pravdy."},{"vNo":7,"txt":"Vizte, dává sebe jako oběť za hřích, aby naplnil smysl zákona pro všechny ty, kteří mají srdce zlomené a ducha zkroušeného; a pro nikoho jiného nemůže býti smysl zákona naplněn."},{"vNo":8,"txt":"Pročež, je tak důležité obeznámiti s těmito věcmi obyvatele země, aby mohli věděti, že není žádného těla, jež může dlíti v přítomnosti Boží, aniž by to bylo skrze zásluhy a milosrdenství a milost Svatého Mesiáše, který pokládá život svůj podle těla a opět jej bere mocí Ducha, aby mohl uskutečniti vzkříšení mrtvých, jsa prvním, kdo vstane."},{"vNo":9,"txt":"Pročež, on je prvotinami Bohu, poněvadž se přimluví za všechny děti lidské; a ti, kteří v něj věří, budou spaseni."},{"vNo":10,"txt":"A pro tuto přímluvu za všechny přijdou všichni lidé k Bohu; pročež, budou státi v přítomnosti jeho, aby jím byli souzeni podle pravdy a svatosti, jež je v něm. Pročež, smysl zákona, jejž Svatý dal k uložení trestu, který je připojen, kterýžto trest, jenž je připojen, je v protikladu k onomu štěstí, které je připojeno, aby byl naplněn smysl usmíření –"},{"vNo":11,"txt":"Neboť musí nezbytně býti, aby byl protiklad ve všech věcech. Kdyby tomu tak nebylo, prvorozený můj v pustině, spravedlivost by nemohla býti uskutečněna, ani zlovolnost, ani svatost ani bída, ani dobré ani zlé. Pročež, všechny věci by musely nezbytně býti sloučením v jedno; pročež, kdyby bylo jen jedné části, musela by nezbytně zůstati jako mrtvá, nemaje žádného života ani smrti, ani porušitelnosti ani neporušitelnosti, štěstí ani bídy, ani citu ani necitlivosti."},{"vNo":12,"txt":"Pročež, muselo by to nezbytně býti stvořeno k ničemu; pročež, nebyl by žádný účel ani smysl stvoření jeho. Pročež, toto by muselo nezbytně zničiti moudrost Boha a jeho věčné záměry, a také moc a milosrdenství a spravedlnost Boží."},{"vNo":13,"txt":"A řeknete-li, že není žádného zákona, řeknete také, že není žádného hříchu. Řeknete-li, že není žádného hříchu, také řeknete, že není žádné spravedlivosti. A není-li žádné spravedlivosti, není žádného štěstí. A není-li žádné spravedlivosti ani štěstí, není žádného trestu ani bídy. A nejsou-li tyto věci, není žádného Boha. A není-li žádného Boha, nejsme my ani země; neboť by nemohlo býti žádného stvoření, ani toho, co působí, ani toho, na co je působeno; pročež, vše by muselo pominouti."},{"vNo":14,"txt":"A nyní, synové moji, promlouvám k vám tyto věci k vašemu prospěchu a k poučení; neboť Bůh jest a on stvořil vše, jak nebesa, tak zemi, a vše, co na nich je, jak to, co působí, tak to, na co je působeno."},{"vNo":15,"txt":"A aby uskutečnil věčné záměry své ohledně smyslu člověka poté, co stvořil naše první rodiče a zvěř polní a ptactvo ve vzduchu a zkrátka vše, co je stvořeno, muselo nezbytně býti protikladu; dokonce zakázané ovoce v protikladu k ovoci stromu života; jedno bylo sladké a druhé hořké."},{"vNo":16,"txt":"Pročež, Pán Bůh dal člověku, aby jednal sám za sebe. Pročež, člověk by nemohl jednati sám za sebe, ledaže by byl nutkán jedním nebo druhým."},{"vNo":17,"txt":"A já, Lehi, podle toho, co jsem četl, se musím nezbytně domnívati, že anděl Boží podle toho, co je napsáno, padl s nebe; pročež, stal se ďáblem usilovav o to, co je zlé před Bohem."},{"vNo":18,"txt":"A protože padl s nebe a stal se na věky bídným, usiloval také o bídu celého lidstva. Pročež, řekl Evě, ano, dokonce ten starý had, jenž je ďáblem, jenž je otcem všech lží, pročež řekl: Pojez ze zakázaného ovoce a vy nezemřete, ale budete jako Bůh, znajíce dobro a zlo."},{"vNo":19,"txt":"A poté, co Adam a Eva pojedli ze zakázaného ovoce, byli vyhnáni ze zahrady Eden, aby obdělávali zemi."},{"vNo":20,"txt":"A přiváděli na svět děti; ano, dokonce rodinu celé země."},{"vNo":21,"txt":"A dny dětí lidských byly prodlouženy podle vůle Boží, aby mohly činiti pokání, dokud jsou v těle; pročež, stav jejich se stal stavem zkoušky a čas jejich byl prodloužen podle přikázání, jež Pán Bůh dal dětem lidským. Neboť on dal přikázání, že všichni lidé musejí činiti pokání; neboť on ukázal všem lidem, že jsou pro přestupek rodičů svých ztraceni."},{"vNo":22,"txt":"A nyní vizte, kdyby Adam neučinil přestupek, nepadl by, ale zůstal by v zahradě Eden. A vše, co bylo stvořeno, by muselo zůstati v témže stavu, v jakém to bylo poté, co to bylo stvořeno; a muselo by to zůstati na věky a nemíti žádného konce."},{"vNo":23,"txt":"A oni by neměli žádných dětí; pročež by zůstali ve stavu nevinnosti, nemajíce žádné radosti, neboť neznali žádné bídy; nečiníce žádného dobra, neboť neznali žádného hříchu."},{"vNo":24,"txt":"Ale vizte, vše bylo učiněno moudrostí toho, který zná vše."},{"vNo":25,"txt":"Adam padl, aby lidé mohli býti; a lidé jsou, aby mohli míti radost."},{"vNo":26,"txt":"A Mesiáš přichází v plnosti času, aby mohl děti lidské z pádu vykoupiti. A protože jsou z pádu vykoupeny, staly se na věky svobodnými, rozeznávajíce dobro od zla; aby jednaly samy za sebe a aby nebylo jednáno za ně, ledaže je to trestem zákona v onen veliký a poslední den, podle přikázání, jež dal Bůh."},{"vNo":27,"txt":"Pročež, lidé jsou svobodni podle těla; a vše je jim dáno, co je člověku nezbytné. A jsou svobodni, aby si zvolili svobodu a věčný život skrze velikého Prostředníka všech lidí, nebo aby si zvolili zajetí a smrt podle zajetí a moci ďáblovy; neboť ten se snaží, aby všichni lidé byli bídní jako on sám."},{"vNo":28,"txt":"A nyní, synové moji, chtěl bych, abyste hleděli k tomuto velikému Prostředníkovi a poslouchali veliká přikázání jeho; a byli věrni slovům jeho a zvolili si věčný život podle vůle Svatého Ducha jeho;"},{"vNo":29,"txt":"A nezvolili si věčnou smrt podle vůle těla a zla, jež je v něm, jež dává duchu ďáblovu moc uváděti do zajetí, svésti vás do pekla, aby mohl vládnouti nad vámi ve svém vlastním království."},{"vNo":30,"txt":"Promluvil jsem těchto několik slov k vám všem, synové moji, v posledních dnech zkoušky své; a já, podle slov prorokových, jsem si zvolil dobrou stranu. A nemám žádného jiného cíle kromě věčného blaha duší vašich. Amen."}]}