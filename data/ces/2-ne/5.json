{"heading":"Nefité se oddělují od Lamanitů, zachovávají zákon Mojžíšův a stavějí chrám–Pro svou nevíru jsou Lamanité odříznuti z přítomnosti Páně, jsou prokleti a stávají se metlou Nefitům. Kolem roku 588–559 př. Kr.","prevAbbr":"2-ne","prevNo":4,"nextAbbr":"2-ne","nextNo":6,"chapterTitle":"2. Nefi 5","verses":[{"vNo":"1 ","txt":"Vizte, stalo se, že já, Nefi, jsem mnoho volal k Pánu, svému Bohu, pro hněv svých bratří."},{"vNo":"2 ","txt":"Ale vizte, jejich hněv proti mně vzrostl natolik, že mi usilovali o život."},{"vNo":"3 ","txt":"Ano, reptali proti mně řka: Náš mladší bratr si myslí, že nad námi bude panovati; a my jsme kvůli němu mnoho zkusili; pročež, nyní, zabijme ho, aby nás již nesužoval svými slovy. Neboť vizte, nechceme, aby byl naším vládcem; neboť to přísluší nám, kteří jsme jeho staršími bratřími, abychom panovali nad tímto lidem."},{"vNo":"4 ","txt":"Nyní, já nepíši na tyto desky všechna slova, jimiž proti mně reptali. Ale postačí, když řeknu, že mi usilovali o život."},{"vNo":"5 ","txt":"A stalo se, že Pán mne varoval, abych já, Nefi, od nich odešel a utekl do pustiny, a všichni ti, kteří chtějí jíti se mnou."},{"vNo":"6 ","txt":"Pročež, stalo se, že já, Nefi, jsem vzal svou rodinu a také Zorama a jeho rodinu a Sama, svého staršího bratra, a jeho rodinu a Jákoba a Jozefa, své mladší bratří, a také své sestry a všechny ty, kteří chtěli jíti se mnou. A všichni ti, kteří chtěli jíti se mnou, byli ti, kteří věřili ve varování a zjevení Boží; pročež, poslouchali slova moje."},{"vNo":"7 ","txt":"A vzali jsme své stany a vše, co jsme mohli, a putovali jsme pustinou po dobu mnoha dnů. A poté, co jsme putovali po dobu mnoha dnů, rozbili jsme své stany."},{"vNo":"8 ","txt":"A můj lid chtěl, abychom pojmenovali ono místo Nefi; pročež, nazvali jsme ho Nefi."},{"vNo":"9 ","txt":"A všichni ti, kteří byli se mnou, přijali pojmenování lid Nefiův."},{"vNo":"10 ","txt":"A hleděli jsme zachovávati soudy a ustanovení a přikázání Páně ve všech věcech, podle zákona Mojžíšova."},{"vNo":"11 ","txt":"A Pán byl s námi; převelice se nám dařilo; neboť jsme zaseli semena a sklidili jsme oplátkou v hojnosti. A počali jsme chovati stáda a dobytek a zvířata všeho druhu."},{"vNo":"12 ","txt":"A já, Nefi, jsem také přinesl záznamy, které byly vyryty na deskách z mosazi; a také kouli neboli kompas, který, podle toho, co je psáno, byl rukou Páně připraven pro mého otce."},{"vNo":"13 ","txt":"A stalo se, že se nám počalo převelice dařiti, a počali jsme se v zemi množiti."},{"vNo":"14 ","txt":"A já, Nefi, jsem vzal meč Labanův a podle něj jsem zhotovil mnoho mečů, aby lid, který se nyní nazýval Lamanité, na nás snad nepřišel a nezničil nás; neboť jsem znal jejich nenávist vůči sobě a svým dětem a těm, kteří se nazývali mým lidem."},{"vNo":"15 ","txt":"A učil jsem svůj lid stavěti stavby a také jsem je učil všelikým pracím ze dřeva a ze železa a z mědi a z mosazi a z oceli a ze zlata a ze stříbra a z drahých rud, kterých bylo ve veliké hojnosti."},{"vNo":"16 ","txt":"A já, Nefi, jsem postavil chrám; a vystavěl jsem ho podle chrámu Šalomounova až na to, že nebyl postaven z tak mnoha drahocenných věcí; neboť v zemi nebyly k nalezení, pročež nemohl býti postaven jako Šalomounův chrám. Ale stavěl se jako chrám Šalomounův; a jeho opracování bylo nesmírně jemné."},{"vNo":"17 ","txt":"A stalo se, že já, Nefi, jsem vedl svůj lid k tomu, aby byl přičinlivý a aby pracoval vlastníma rukama."},{"vNo":"18 ","txt":"A stalo se, že chtěli, abych byl jejich králem. Ale já, Nefi, jsem si přál, aby neměli žádného krále; nicméně jsem pro ně činil to, co bylo v mé moci."},{"vNo":"19 ","txt":"A vizte, vyplnila se slova Páně o mých bratřích, jež o nich promlouval, že budu jejich vládcem a jejich učitelem. Pročež, byl jsem jejich vládcem a jejich učitelem podle přikázání Páně až do té doby, kdy mi usilovali o život."},{"vNo":"20 ","txt":"Pročež, vyplnilo se slovo Páně, jež ke mně promlouval řka: Poněvadž nebudou slova tvoje poslouchati, budou z přítomnosti Páně odříznuti. A vizte, byli z jeho přítomnosti odříznuti."},{"vNo":"21 ","txt":"A nechal na ně přijíti prokletí, ano, dokonce těžké prokletí, pro jejich nepravost. Neboť vizte, oni proti němu zatvrdili srdce své tak, že ztvrdla jako křemen; pročež, poněvadž byli bílí a nesmírně krásní a rozkošní, Pán Bůh jim nechal ztmavnouti kůži, aby nemohli býti přitažliví pro můj lid."},{"vNo":"22 ","txt":"A tak praví Pán Bůh: Způsobím, že budou odporní lidu tvému, ledaže budou činiti pokání z nepravostí svých."},{"vNo":"23 ","txt":"A prokleto bude símě toho, kdo se mísí se semenem jejich, neboť ti budou prokleti, dokonce týmž prokletím. A Pán to pravil, a tak se stalo."},{"vNo":"24 ","txt":"A pro své prokletí, které bylo na nich, stali se líným lidem plným zlomyslnosti a lstivosti a hledali v pustině divou zvěř."},{"vNo":"25 ","txt":"A Pán Bůh mi pravil: Budou metlou semeni tvému, aby je podněcovali k rozpomenutí se na mne; a poněvadž na mne pamatovati nebudou a slova moje poslouchati nebudou, budou je sužovati až ke zničení."},{"vNo":"26 ","txt":"A stalo se, že já, Nefi, jsem vysvětil Jákoba a Jozefa, aby byli kněžími a učiteli nad zemí mého lidu."},{"vNo":"27 ","txt":"A stalo se, že jsme žili šťastně."},{"vNo":"28 ","txt":"A uplynulo třicet let od doby, kdy jsme opustili Jeruzalém."},{"vNo":"29 ","txt":"A já, Nefi, jsem vedl do této doby záznamy o svém lidu na svých deskách, které jsem zhotovil."},{"vNo":"30 ","txt":"A stalo se, že Pán Bůh mi pravil: Zhotov další desky; a vyryješ na ně mnohé věci, které jsou v očích mých dobré ku prospěchu lidu tvého."},{"vNo":"31 ","txt":"Pročež, já, Nefi, abych byl poslušen přikázání Páně, jsem šel a zhotovil jsem tyto desky, na které jsem vyryl tyto věci."},{"vNo":"32 ","txt":"A vyryl jsem to, co je Bohu libé. A jestliže mému lidu budou libé věci Boží, budou mu libé rytiny mé, které jsou na těchto deskách."},{"vNo":"33 ","txt":"A jestliže si můj lid přeje znáti dějiny mého lidu podrobněji, musí zkoumati mé druhé desky."},{"vNo":"34 ","txt":"A postačí, když řeknu, že uplynulo čtyřicet let a již jsme měli války a sváry se svými bratřími."}]}