{"heading":"Zničení Babylona je předobrazem zničení při druhém příchodu–Bude to den hněvu a odplaty–Babylon (svět) padne na věky–Porovnej s Izaiášem 13. Kolem roku 559–545 př. Kr.","prevAbbr":"2-ne","nextAbbr":"2-ne","prevNo":22,"nextNo":24,"chapterTitle":"2. Nefi 23","prevTitle":"2. Nefi 22","nextTitle":"2. Nefi 24","verses":[{"vNo":1,"txt":"Břímě Babylona, které viděl Izaiáš, syn Amosův."},{"vNo":2,"txt":"Vyzdvihněte praporec na vysoké hoře, pozvedněte k nim hlas, pokyňte rukou, aby mohli vejíti do bran urozených."},{"vNo":3,"txt":"Přikázal jsem posvěceným svým, také jsem povolal mocné své, neboť hněv můj nespočívá na těch, kteří se radují z výsosti mé."},{"vNo":4,"txt":"Hluk zástupu na horách jakoby velikého lidu, hřmotný hluk shromážděných království národů, Pán zástupů seřazuje bitevní zástupy."},{"vNo":5,"txt":"Přicházejí z daleké země, z končin nebe, ano, Pán a zbraně rozhořčení jeho, aby zničili celou zemi."},{"vNo":6,"txt":"Kvílejte, neboť den Páně je na dosah; přijde jako zničení od Všemohoucího."},{"vNo":7,"txt":"Proto všechny ruce ochabnou, srdce každého člověka se sevře;"},{"vNo":8,"txt":"A budou vyděšeni; zmocní se jich prudké bolesti a soužení; budou s úžasem hleděti jeden na druhého; tváře jejich plameni podobné budou."},{"vNo":9,"txt":"Vizte, den Páně přichází krutý, jak prchlivostí, tak prudkým hněvem, aby zpustošil zemi; a on z ní vyhladí hříšníky její."},{"vNo":10,"txt":"Neboť hvězdy nebe a souhvězdí jeho nebudou dávati světlo své; slunce bude zatemněno při vycházení svém a měsíc nedá světlu svému zářiti."},{"vNo":11,"txt":"A já potrestám svět pro zlo a zlovolné pro nepravost jejich; způsobím, že domýšlivost pyšných ustane, a srazím zpupnost strašlivých."},{"vNo":12,"txt":"Učiním člověka cennějším nad zlato ryzí; člověka, pravím, nad zlatý klín z Ofiru."},{"vNo":13,"txt":"Proto zatřesu nebesy a země se pohne z místa svého v prchlivosti Pána zástupů, a v den prudkého hněvu jeho."},{"vNo":14,"txt":"A bude to podobné štvané srně a ovci, o kterou se žádný člověk nestará; a každý člověk se obrátí k svému vlastnímu lidu a každý uteče do své vlastní země."},{"vNo":15,"txt":"Každý, kdo je pyšný, bude proboden; ano, a každý, kdo je spojen se zlovolnými, padne mečem."},{"vNo":16,"txt":"Děti jejich také budou roztříštěny na kusy před očima jejich; domy jejich budou vyloupeny a manželky jejich poskvrněny."},{"vNo":17,"txt":"Vizte, vzbudím proti nim Médské, kteří si nebudou vážiti stříbra a zlata, ani v něm nebudou míti potěšení."},{"vNo":18,"txt":"Luky jejich také roztříští mladé muže na kusy; a nebudou míti slitování s plodem lůna; oči jejich neušetří dětí."},{"vNo":19,"txt":"A Babylon, sláva království, krása vybranosti Kaldejských, bude, jako když Bůh porazil Sodomu a Gomoru."},{"vNo":20,"txt":"Nebude nikdy obýván, ani nebude obydlován z pokolení na pokolení; ani Arab tam nerozbije stan; ani pastýři tam ovčinec svůj nepostaví."},{"vNo":21,"txt":"Ale divá zvěř pouště tam bude ležeti; a domy jejich budou plné naříkajících stvoření; a sovy tam budou dlíti a satyrové tam budou tancovati."},{"vNo":22,"txt":"A divá zvěř z ostrovů se bude ozývati v pustých domech jejich a draci v libých palácích jejich; a čas jeho přijde brzy a den jeho nebude prodloužen. Neboť já ho rychle zničím; ano, neboť budu milosrdný k lidu svému, ale zlovolní zahynou."}]}