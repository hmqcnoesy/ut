{"heading":"Nefi uvádí, proč byl Kristus pokřtěn–Aby lidé byli spaseni, musejí následovati Krista, býti pokřtěni, obdržeti Ducha Svatého a vytrvati do konce–Pokání a křest jsou branou na těsnou a úzkou cestu–Věčného života dosáhnou ti, kteří po křtu zachovávají přikázání. Kolem roku 559–545 př. Kr.","prevAbbr":"2-ne","prevNo":30,"nextAbbr":"2-ne","nextNo":32,"chapterTitle":"2. Nefi 31","verses":[{"vNo":"1 ","txt":"A nyní já, Nefi, končím prorokování své k vám, milovaní bratří moji. A mohu napsati jen několik věcí, o kterých vím, že se zajisté musejí státi; také mohu napsati jen několik slov bratra svého Jákoba."},{"vNo":"2 ","txt":"Pročež, to, co jsem napsal, mi postačuje, kromě několika slov, jež musím promluviti o nauce Kristově; pročež, budu k vám promlouvati jasně, podle jasnosti prorokování svého."},{"vNo":"3 ","txt":"Neboť duše má se těší z jasnosti; neboť tímto způsobem Pán Bůh působí mezi dětmi lidskými. Neboť Pán Bůh dává světlo k porozumění; neboť promlouvá k lidem jazykem jejich tak, aby porozuměli."},{"vNo":"4 ","txt":"Pročež, chtěl bych, abyste si pamatovali, že jsem k vám promlouval o onom prorokovi, kterého mi Pán ukázal, který má pokřtíti Beránka Božího, jenž má sejmouti hříchy světa."},{"vNo":"5 ","txt":"A nyní, jestliže Beránek Boží, jsa svatý, potřebuje, aby byl pokřtěn vodou, aby naplnil veškerou spravedlivost, ó, pak oč mnohem více potřebujeme my, jsouce nesvatí, býti pokřtěni, ano, dokonce vodou!"},{"vNo":"6 ","txt":"A nyní, chtěl bych se vás zeptati, milovaní bratří moji, v čem naplnil Beránek Boží veškerou spravedlivost tím, že byl pokřtěn vodou"},{"vNo":"7 ","txt":"Nevíte, že byl svatý? Ale přestože byl svatý, ukazuje dětem lidským, že se podle těla pokořuje před Otcem a dosvědčuje Otci, že bude poslušně zachovávati přikázání jeho."},{"vNo":"8 ","txt":"Pročež, poté, co byl pokřtěn vodou, sestoupil na něho Duch Svatý v podobě holubice."},{"vNo":"9 ","txt":"A opět, to ukazuje dětem lidským těsnost cesty a úzkost brány, kterou mají vstoupiti, a on jim dal příklad."},{"vNo":"10 ","txt":"A pravil dětem lidským: Následujte mne. Pročež, milovaní bratří moji, můžeme následovati Ježíše, pokud nebudeme ochotni zachovávati přikázání Otcova"},{"vNo":"11 ","txt":"A Otec pravil: Čiňte pokání, čiňte pokání a buďte pokřtěni ve jménu milovaného Syna mého."},{"vNo":"12 ","txt":"A také ke mně přišel hlas Syna řkoucí: Ten, kdo je pokřtěn ve jménu mém, tomu dá Otec Ducha Svatého jako mně; pročež, následujte mne a čiňte to, co jste viděli činiti mne."},{"vNo":"13 ","txt":"Pročež, milovaní bratří moji, vím, že budete-li následovati Syna s celým úmyslem srdce, jednajíce před Bohem bez pokrytectví a bez podvodu, ale s opravdovým záměrem, činíce pokání z hříchů svých, dosvědčujíce Otci, že jste ochotni vzíti na sebe jméno Kristovo křtem – ano, následováním Pána svého a Spasitele svého dolů do vody podle slova jeho, vizte, pak obdržíte Ducha Svatého; ano, pak přichází křest ohněm a Duchem Svatým; a pak můžete mluviti jazykem andělů a provolávati chválu Svatému Izraelskému."},{"vNo":"14 ","txt":"Ale vizte, milovaní bratří moji, tak přišel ke mně hlas Syna řkoucí: Poté, co jste činili pokání z hříchů svých a dosvědčili jste Otci křtem vodou, že jste ochotni přikázání má zachovávati, a poté, co jste obdrželi křest ohněm a Duchem Svatým a můžete mluviti novým jazykem, ano, dokonce jazykem andělů, a po tomto kdybyste mne zapřeli, bylo by pro vás lépe, kdybyste mne nepoznali."},{"vNo":"15 ","txt":"A slyšel jsem Otcův hlas řkoucí: Ano, slova Milovaného mého jsou pravdivá a věrná. Ten, kdo vytrvá do konce, ten bude spasen."},{"vNo":"16 ","txt":"A nyní, milovaní bratří moji, proto vím, že nevytrvá-li člověk do konce v následování příkladu Syna živého Boha, nemůže býti spasen."},{"vNo":"17 ","txt":"Pročež, čiňte to, co jsem vám řekl, že jsem viděl, že to bude činiti Pán váš a Vykupitel váš; neboť proto mi to bylo ukázáno, abyste mohli znáti bránu, kterou máte vstoupiti. Neboť brána, kterou máte vstoupiti, je pokání a křest vodou; a pak přichází odpuštění hříchů vašich ohněm a Duchem Svatým."},{"vNo":"18 ","txt":"A pak jste na této těsné a úzké cestě, jež vede k věčnému životu; ano, vy jste na ni vstoupili touto branou; učinili jste podle přikázání Otce a Syna; a obdrželi jste Ducha Svatého, jenž svědčí o Otci a Synu, aby se naplnil slib, který on dal, že vstoupíte-li touto cestou, máte obdržeti Ducha Svatého."},{"vNo":"19 ","txt":"A nyní, milovaní bratří moji, poté, co jste vstoupili na tuto těsnou a úzkou cestu, chci se zeptati, je-li vše vykonáno? Vizte, pravím vám: Nikoli; neboť nedošli byste tak daleko, jestliže by to nebylo slovem Kristovým s neochvějnou vírou v něho, cele spoléhajíce na zásluhy toho, který má moc ke spasení."},{"vNo":"20 ","txt":"Pročež, musíte se tlačiti kupředu se stálostí v Kristu, majíce dokonalý jas naděje a lásku k Bohu a ke všem lidem. Pročež, budete-li se tlačiti kupředu, hodujíce na slově Kristově, a vytrváte-li do konce, vizte, tak praví Otec: Budete míti život věčný."},{"vNo":"21 ","txt":"A nyní vizte, milovaní bratří moji, toto je ta cesta; a není dáno žádné jiné cesty ani žádného jiného jména pod nebem, jímž by člověk mohl býti spasen v království Božím. A nyní, vizte, toto je nauka Kristova a jediná a pravá nauka Otce i Syna i Ducha Svatého, což jest jeden Bůh bez konce. Amen."}]}