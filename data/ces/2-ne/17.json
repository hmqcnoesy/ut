{"heading":"Efraim a Syrie vedou válku proti Judovi–Kristus bude zrozen z panny–Porovnej s Izaiášem 7. Kolem roku 559–545 př. Kr.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"2. Nefi 17","verses":[{"vNo":"1 ","txt":"A stalo se za dnů Achasových, syna Jotamova, syna Uziášova, krále judského, že Rezin, král syrský, a Pekach, syn Romeliášův, král izraelský, vyšli k Jeruzalému, aby proti němu válčili, ale nemohli ho přemoci."},{"vNo":"2 ","txt":"A bylo řečeno domu Davidovu: Syrie se spolčila s Efraimem. A srdce jeho se pohnulo, i srdce lidu jeho, jako se stromy v lese pohybují větrem."},{"vNo":"3 ","txt":"Pak pravil Pán Izaiášovi: Vyjdi nyní vstříc Achasovi, ty a Sear Jašub, syn tvůj, na konec struhy hořejšího rybníka, na silnici valchářova pole;"},{"vNo":"4 ","txt":"A řekni mu: Měj se na pozoru a ztiš se; neboj se a srdce tvé ať neumdlévá pro tyto konce čadících loučí, pro prudký hněv Rezinův a Syrie a syna Romeliášova."},{"vNo":"5 ","txt":"Protože Syrie, Efraim a syn Romeliášův ukuli zlou radu proti tobě řkouce:"},{"vNo":"6 ","txt":"Táhněme proti Judovi a sužujme ho a učiňme pro sebe do něj průlom a ustavme si uprostřed něj krále, ano, syna Tabealova."},{"vNo":"7 ","txt":"Tak praví Pán Bůh: Nebude tomu tak, ani se tak nestane."},{"vNo":"8 ","txt":"Neboť hlavou Syrie je Damašek a hlavou Damašku Rezin; a během šedesáti pěti let bude Efraim zlomen, takže nebude lidem."},{"vNo":"9 ","txt":"A hlavou Efraima je Samaří a hlavou Samaří je Romeliášův syn. Nebudete-li věřiti, zajisté neobstojíte."},{"vNo":"10 ","txt":"Ba co více, Pán promluvil opět k Achasovi řka:"},{"vNo":"11 ","txt":"Požádej o znamení Pána, Boha svého; požádej o ně buď v hloubkách, nebo ve výšinách nahoře."},{"vNo":"12 ","txt":"Ale Achas pravil: Nepožádám, ani nebudu pokoušeti Pána."},{"vNo":"13 ","txt":"A on pravil: Slyš nyní, ó dome Davidův; je ti málo zkoušeti trpělivost lidí, ale ty budeš zkoušeti trpělivost i Boha mého"},{"vNo":"14 ","txt":"Proto sám Pán ti dá znamení – Viz, panna počne a porodí syna a nazve jméno jeho Immanuel."},{"vNo":"15 ","txt":"Máslo a med bude jísti, aby uměl odmítnouti zlo a zvoliti dobro."},{"vNo":"16 ","txt":"Neboť nežli dítě bude uměti odmítnouti zlo a zvoliti dobro, země, kterou nenávidíš, bude opuštěna oběma svými králi."},{"vNo":"17 ","txt":"Pán přivede krále assyrského na tebe a na lid tvůj a na dům otce tvého dny, jakých nebylo ode dne, kdy Efraim opustil Judu."},{"vNo":"18 ","txt":"A stane se v onen den, že Pán zahvízdne na mouchu, která je i v té nejzazší části Egypta, a na včelu, která je v zemi assyrské."},{"vNo":"19 ","txt":"A ony přijdou a všechny spočinou v pustých údolích a ve skalních štěrbinách a na všem trní a na všech keřích."},{"vNo":"20 ","txt":"V tentýž den Pán oholí břitvou najatou těmi za řekou, králem assyrským, hlavu a chlupy nohou; a také vyholí bradu."},{"vNo":"21 ","txt":"A stane se v onen den, že muž bude krmiti kravku a dvě ovce;"},{"vNo":"22 ","txt":"A stane se, pro hojnost mléka, které dávají, že on máslo jísti bude; neboť máslo a med bude jísti každý, kdo zůstane v zemi."},{"vNo":"23 ","txt":"A stane se v onen den, že každé místo, kde bylo tisíc vinných kmenů za tisíc stříbrných, bude pro bodláčí a trní."},{"vNo":"24 ","txt":"Se šípy a s luky tudy lidé projdou, protože celá země se stane bodláčím a trním."},{"vNo":"25 ","txt":"A na všechny pahorky, které budou okopávány motykou, nepřijde strach z bodláčí a z trní; ale budou pro vyslání býků a šlapání bravem."}]}