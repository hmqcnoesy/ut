{"heading":"Války, rozštěpení a zlovolnost ovládají život Jareditů–Proroci předpovídají naprosté zničení Jareditů, pokud nebudou činiti pokání–Lidé zavrhují slova proroků.","prevAbbr":"ether","prevNo":10,"nextAbbr":"ether","nextNo":12,"chapterTitle":"Eter 11","verses":[{"vNo":"1 ","txt":"A za dnů Komových přišlo také mnoho proroků a prorokovali o zničení onoho velikého lidu, pokud nebude činiti pokání a neobrátí se k Pánu a nezanechá svých vražd a zlovolností."},{"vNo":"2 ","txt":"A stalo se, že lid proroky zavrhoval, a oni uprchli ke Komovi pro ochranu, neboť lid usiloval o to, aby je zničil."},{"vNo":"3 ","txt":"A oni prorokovali Komovi mnohé věci; a on byl požehnán po celý zbytek svých dnů."},{"vNo":"4 ","txt":"A dožil se velmi vysokého věku a zplodil Šibloma; a Šiblom vládl na jeho místě. A bratr Šiblomův se proti němu vzbouřil a v celé zemi počala býti nesmírně veliká válka."},{"vNo":"5 ","txt":"A stalo se, že bratr Šiblomův dal, aby všichni proroci, kteří prorokovali o zničení lidu, byli usmrceni;"},{"vNo":"6 ","txt":"A v celé zemi nastala veliká pohroma, neboť oni dosvědčovali, že na zemi přijde veliké prokletí, a také na lid, a že mezi nimi nastane veliké zničení, takové, jaké ještě na tváři země nikdy nenastalo, a jejich kosti budou jako hromady země na tváři země, pokud nebudou činiti pokání ze své zlovolnosti."},{"vNo":"7 ","txt":"A oni hlas Páně neposlouchali, pro svá zlovolná spolčení; pročež v celé zemi počaly války a sváry, a také mnohý hlad a mor, natolik, že nastalo veliké zničení, takové, jaké ještě nikdy nikdo na tváři zemské nepoznal; a toto vše se stalo za dnů Šiblomových."},{"vNo":"8 ","txt":"A lidé počali činiti pokání ze své nepravosti; a nakolik toto činili, Pán k nim byl milosrdný."},{"vNo":"9 ","txt":"A stalo se, že Šiblom byl zabit a Set byl uveden do zajetí a přebýval v zajetí po všechny své dny."},{"vNo":"10 ","txt":"A stalo se, že Aha, jeho syn, získal království; a vládl lidu po všechny své dny. A činil za svých dnů všelikou nepravost, čímž způsobil prolití mnoha krve; a málo bylo jeho dnů."},{"vNo":"11 ","txt":"A Etem, jsa potomkem Ahahovým, získal království; a také on činil za svých dnů to, co je zlovolné."},{"vNo":"12 ","txt":"A stalo se, že za dnů Etemových přišlo mnoho proroků a prorokovali opět lidu; ano, prorokovali, že Pán je zcela vyhladí s tváře zemské, pokud nebudou činiti pokání ze svých nepravostí."},{"vNo":"13 ","txt":"A stalo se, že lidé zatvrdili srdce své a nechtěli poslouchati slova jejich; a proroci truchlili a z prostředku lidu se stáhli."},{"vNo":"14 ","txt":"A stalo se, že Etem vykonával soud v zlovolnosti po všechny své dny; a zplodil Morona. A stalo se, že Moron vládl na jeho místě; a Moron činil to, co je zlovolné před Pánem."},{"vNo":"15 ","txt":"A stalo se, že mezi lidem došlo ke vzpouře pro ono tajné spolčení, které bylo zbudováno, aby dosáhlo moci a zisku; a povstal mezi nimi muž mocný v nepravosti a utkal se s Moronem v bitvě, ve které svrhl polovinu království; a po mnoho let si polovinu království udržel."},{"vNo":"16 ","txt":"A stalo se, že Moron ho svrhl a království opět získal."},{"vNo":"17 ","txt":"A stalo se, že povstal jiný mocný muž; a byl to potomek bratra Jaredova."},{"vNo":"18 ","txt":"A stalo se, že svrhl Morona a získal království; pročež, Moron přebýval v zajetí po celý zbytek svých dnů; a zplodil Koriantora."},{"vNo":"19 ","txt":"A stalo se, že Koriantor přebýval v zajetí po všechny své dny."},{"vNo":"20 ","txt":"A za dnů Koriantorových také přišlo mnoho proroků a prorokovali veliké a podivuhodné věci a volali lid ku pokání, a pokud nebudou činiti pokání, Pán Bůh na nich vykoná soud k jejich naprostému zničení;"},{"vNo":"21 ","txt":"A že Pán Bůh mocí svou vyšle nebo přivede jiný lid, aby vlastnil zemi, způsobem, kterým přivedl jejich otce."},{"vNo":"22 ","txt":"A oni zavrhovali všechna slova proroků pro své tajné společenství a zlovolné ohavnosti."},{"vNo":"23 ","txt":"A stalo se, že Koriantor zplodil Etera a zemřel, přebývav v zajetí po všechny své dny."}]}