{"heading":"Izaiáš promlouvá o Mesiášovi–Mesiášovo pokoření a utrpení jsou vyložena–Dává svou duši jako oběť za hřích a přimlouvá se za přestupníky–Porovnej s Izaiášem 53. Kolem roku 148 př. Kr.","prevAbbr":"mosiah","nextAbbr":"mosiah","prevNo":13,"nextNo":15,"chapterTitle":"Mosiáš 14","prevTitle":"Mosiáš 13","nextTitle":"Mosiáš 15","verses":[{"vNo":1,"txt":"Ano, nepraví vpravdě Izaiáš: Kdo uvěřil zprávě naší a rámě Páně komu jest zjeveno"},{"vNo":2,"txt":"Neboť poroste před ním jako křehká rostlinka a jako kořen ze země vyprahlé; nemaje podoby ani příjemnosti; a až uvidíme jej, není žádné krásy na něm, proč bychom ho žádostivi byli."},{"vNo":3,"txt":"Lidé jím pohrdají a opovrhují; muž bolestí a znalý zármutku; a my jsme se jakoby skryli před ním odvrácením tváře; bylo jím pohrdáno a my jsme si jej nevážili."},{"vNo":4,"txt":"Zajisté on snášel zármutky naše a bolesti naše on nesl; my však jsme se domnívali, že jest raněn, bit od Boha, i sužován."},{"vNo":5,"txt":"Ale on byl raněn pro přestupky naše, potřen pro nepravosti naše; trestání pro pokoj náš bylo na něj vloženo; a ranami jeho jsme uzdraveni."},{"vNo":6,"txt":"My všichni jako ovce jsme zbloudili; jeden každý na cestu svou jsme se obrátili; a Pán uvalil na něj nepravosti všech nás."},{"vNo":7,"txt":"Utlačován byl a sužován, přece neotevřel úst svých; jako beránek k zabití je veden a jako ovce před střihači svými je němá, tak on neotevřel úst svých."},{"vNo":8,"txt":"Byl vyňat z vězení a od soudu; a kdo bude pokolením jeho? Neboť odříznut byl ze země živých; pro přestupky lidu mého zraněn byl."},{"vNo":9,"txt":"A hrob měl se zlovolnými a s bohatými ve smrti své; třebaže neučinil nic zlého, aniž byla nalezena lest v ústech jeho."},{"vNo":10,"txt":"Avšak Pánu se zalíbilo ho potříti; vydal ho zármutku; když učiníš duši jeho obětí za hřích, on uvidí símě své a on prodlouží dny své a potěšení Páně narůstati bude v ruce jeho."},{"vNo":11,"txt":"Uzří trápení duše své a bude uspokojen; poznáním svým ospravedlní spravedlivý služebník můj mnohé; neboť nepravosti jejich on ponese."},{"vNo":12,"txt":"Tudíž dám mu podíl pro veliké a on se podělí o kořist se silnými; neboť vylil na smrt duši svou; a byl počítán mezi přestupníky; a nesl hříchy mnohých a za přestupníky se přimlouvá."}]}