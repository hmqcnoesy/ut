{"heading":"Jak je Kristus Otcem i Synem–Bude se přimlouvati a ponese přestupky svého lidu–Oni a všichni svatí proroci jsou jeho símě–On uskutečňuje vzkříšení–Malé děti mají věčný život. Kolem roku 148 př. Kr.","prevAbbr":"mosiah","prevNo":14,"nextAbbr":"mosiah","nextNo":16,"chapterTitle":"Mosiáš 15","verses":[{"vNo":"1 ","txt":"A nyní, Abinadi jim pravil: Chtěl bych, abyste rozuměli, že sám Bůh sestoupí mezi děti lidské a vykoupí lid svůj."},{"vNo":"2 ","txt":"A protože přebývá v těle, bude nazván Syn Boží, a poddav tělo vůli Otcově, je Otcem i Synem –"},{"vNo":"3 ","txt":"Otec, protože byl počat mocí Boží; a Syn kvůli tělu; tak se stává Otcem i Synem –"},{"vNo":"4 ","txt":"A jsou jeden Bůh, ano, skutečný Věčný Otec nebe a země."},{"vNo":"5 ","txt":"A tak tělo stávající se poddaným Duchu neboli Syn Otci, jsoucí jedním Bohem, vytrpí pokušení a nepoddá se pokušení, ale strpí, aby lid jeho se mu vysmíval a aby ho bičoval a vyvrhl a zřekl se ho."},{"vNo":"6 ","txt":"A po tom všem, poté, co vykoná mnohé mocné zázraky mezi dětmi lidskými, bude veden, ano, jak vpravdě Izaiáš pravil, jako ovce před střihačem je němá, tak on neotevřel úst svých."},{"vNo":"7 ","txt":"Ano, právě tak bude veden, ukřižován a zabit a tělo se stane poddaným dokonce až smrti a vůle Synova bude pohlcena ve vůli Otcově."},{"vNo":"8 ","txt":"A tak Bůh zláme pouta smrti, získav vítězství nad smrtí; dávaje Synovi moc učiniti přímluvu za děti lidské –"},{"vNo":"9 ","txt":"Vystoupiv do nebe, maje nitro naplněné milosrdenstvím; jsa naplněn soucitem vůči dětem lidským; stoje mezi nimi a spravedlností; zlomiv pouta smrti, vzav na sebe nepravost jejich a přestupky jejich, vykoupiv je a uspokojiv požadavky spravedlnosti."},{"vNo":"10 ","txt":"A nyní, pravím vám, kdo bude pokolením jeho? Vizte, pravím vám, že až bude duše jeho učiněna obětí za hřích, uvidí símě své. A nyní, co pravíte vy? A kdo bude símě jeho"},{"vNo":"11 ","txt":"Vizte, pravím vám, že každý, kdo slyšel slova proroků, ano, všech svatých proroků, kteří prorokovali o příchodu Páně – pravím vám, že všichni ti, kteří poslouchali slova jejich a uvěřili, že Pán vykoupí lid svůj, a kteří vyhlížejí onen den pro odpuštění hříchů svých, pravím vám, že tito jsou símě jeho neboli ti jsou dědici království Božího."},{"vNo":"12 ","txt":"Neboť to jsou ti, jejichž hříchy on nesl; to jsou ti, pro něž zemřel, aby je vykoupil z přestupků jejich. A nyní, nejsou snad símě jeho"},{"vNo":"13 ","txt":"Ano, a nejsou jím proroci, každý, který otevřel ústa svá k prorokování, který neupadl v přestupek, chci říci všichni svatí proroci již od oné doby, kdy počal svět? Pravím vám, že oni jsou símě jeho."},{"vNo":"14 ","txt":"A to jsou ti, kteří zvěstovali pokoj, kteří přinášeli dobré zvěsti o dobru, kteří zvěstovali spasení; a pravili Sionu: Panujeť Bůh tvůj!"},{"vNo":"15 ","txt":"A ó, jak krásné na horách byly nohy jejich!"},{"vNo":"16 ","txt":"A opět, jak krásné na horách jsou nohy těch, kteří stále ještě zvěstují pokoj!"},{"vNo":"17 ","txt":"A opět, jak krásné na horách jsou nohy těch, kteří budou zvěstovati pokoj později, ano, od nynějška nadále a na věky!"},{"vNo":"18 ","txt":"A vizte, pravím vám, toto není vše. Neboť ó, jak krásné na horách jsou nohy toho, kdo přináší dobré zvěsti, kdo je zakladatelem pokoje, ano, dokonce Pána, jenž vykoupil lid svůj; ano, toho, který lidu svému udělil spasení;"},{"vNo":"19 ","txt":"Neboť kdyby nebylo vykoupení, jež pro lid svůj vykonal, jež bylo připraveno od založení světa, pravím vám, kdyby toho nebylo, veškeré lidstvo by bylo muselo zahynouti."},{"vNo":"20 ","txt":"Ale vizte, pouta smrti budou zlomena a Syn vládne a má moc nad mrtvými; tudíž, uskutečňuje vzkříšení mrtvých."},{"vNo":"21 ","txt":"A přichází vzkříšení, tedy první vzkříšení; ano, tedy vzkříšení těch, kteří byli a kteří jsou a kteří budou, až do vzkříšení Krista – neboť tak se bude nazývati."},{"vNo":"22 ","txt":"A nyní, vzkříšení všech proroků a všech těch, kteří uvěřili ve slova jejich neboli všech těch, kteří zachovávali přikázání Boží, nastane při prvním vzkříšení; tudíž, oni jsou prvním vzkříšením."},{"vNo":"23 ","txt":"Jsou pozvednuti, aby přebývali s Bohem, který je vykoupil; tak mají věčný život skrze Krista, který zlámal pouta smrti."},{"vNo":"24 ","txt":"A toto jsou ti, kteří mají podíl na prvním vzkříšení; a toto jsou ti, kteří zemřeli předtím, nežli přišel Kristus, v nevědomosti své, aniž by jim bylo oznámeno spasení. A tak Pán uskutečňuje jejich znovuzřízení; a oni mají podíl na prvním vzkříšení neboli mají věčný život, jsouce vykoupeni Pánem."},{"vNo":"25 ","txt":"A malé děti také mají věčný život."},{"vNo":"26 ","txt":"Ale vizte a bojte se a třeste se před Bohem, neboť byste se měli třásti; neboť Pán nevykupuje nikoho takového, kdo se proti němu bouří a umírá v hříších svých; ano, vpravdě všichni ti, kteří zahynuli v hříších svých od samého počátku světa, kteří se záměrně bouřili proti Bohu, kteří znali přikázání Boží, a nezachovávali je; to jsou ti, kteří nemají podíl na prvním vzkříšení."},{"vNo":"27 ","txt":"Tudíž neměli byste se třásti? Neboť spasení k nikomu takovému nepřichází; neboť Pán nikoho takového nevykoupil; ano, Pán ani takové vykoupiti nemůže; neboť nemůže popříti sám sebe; neboť nemůže popříti spravedlnost, když ta má nárok svůj."},{"vNo":"28 ","txt":"A nyní, pravím vám, že přijde čas, kdy spasení Páně bude oznamováno každému národu, pokolení, jazyku a lidu."},{"vNo":"29 ","txt":"Ano, Pane, strážní tvoji pozdvihnou hlas svůj; společným hlasem zpívati budou; neboť okem v oko uzří, až Pán opět přivede Sion."},{"vNo":"30 ","txt":"Propukněte v radost; zpívejte spolu, vy pustá místa jeruzalémská; neboť Pán utěšil lid svůj, vykoupil Jeruzalém."},{"vNo":"31 ","txt":"Pán obnažil svaté rámě své před očima všech národů; a všechny končiny země uvidí spasení našeho Boha."}]}