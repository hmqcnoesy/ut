{"heading":"Vírou se Svatí stávají syny a dcerami Kristovými–Jsou pak nazýváni jménem Kristovým–Král Beniamin je nabádá, aby byli stálí a neochvějní v dobrých skutcích. Kolem roku 124 př. Kr.","prevAbbr":"mosiah","prevNo":4,"nextAbbr":"mosiah","nextNo":6,"chapterTitle":"Mosiáš 5","verses":[{"vNo":"1 ","txt":"A nyní, stalo se, že když král Beniamin takto promluvil k svému lidu, vyslal mezi ně posly, přeje si dozvěděti se od svého lidu, zdali uvěřili slovům, jež k nim promlouval."},{"vNo":"2 ","txt":"A všichni volali jedním hlasem řkouce: Ano, věříme všem slovům, jež jsi k nám promlouval; a také víme o jistotě jejich a o pravdivosti jejich díky Duchu Pána Všemocného, který v nás neboli v srdci našem způsobil mocnou změnu, takže již nemáme sklonu činiti zlo, ale neustále činiti dobro."},{"vNo":"3 ","txt":"A i my sami, skrze nekonečnou dobrotivost Boží a projevy Ducha jeho, máme veliký výhled na to, co přijde; a kdyby to bylo žádoucí, mohli bychom prorokovati o všech věcech."},{"vNo":"4 ","txt":"A je to víra, kterou jsme měli ve věci, jež k nám král náš promlouval, která nás přivedla k tomuto velikému poznání, z něhož se radujeme tak nesmírně velikou radostí."},{"vNo":"5 ","txt":"A jsme ochotni vstoupiti do smlouvy s Bohem svým, že budeme činiti vůli jeho a že budeme poslušni přikázání jeho ve všech věcech, jež nám přikáže, po celý zbytek dnů svých, abychom na sebe nepřivodili nikdy nekončící muka, jak bylo promlouváno andělem, abychom nemuseli píti z číše hněvu Božího."},{"vNo":"6 ","txt":"A nyní, toto jsou slova, jež si král Beniamin od nich přál; tudíž jim pravil: Promluvili jste slova, jež jsem si přál; a smlouva, kterou jste učinili, je smlouvou spravedlivou."},{"vNo":"7 ","txt":"A nyní, pro smlouvu, kterou jste učinili, budete nazýváni dětmi Kristovými, syny jeho a dcerami jeho; neboť vizte, tohoto dne vás duchovně zplodil; neboť vy pravíte, že srdce vaše je změněno vírou ve jméno jeho; tudíž jste z něho zrozeni a stali jste se syny jeho a dcerami jeho."},{"vNo":"8 ","txt":"A pod tímto označením jste osvobozeni a není žádného jiného označení, jímž byste mohli býti osvobozeni. Není dáno žádného jiného jména, jímž přichází spasení; tudíž, chtěl bych, abyste na sebe vzali jméno Kristovo, vy všichni, kteří jste vstoupili do smlouvy s Bohem, že budete poslušni do konce života svého."},{"vNo":"9 ","txt":"A stane se, že kdo toto učiní, bude shledán na pravici Boží, neboť pozná jméno, jímž je nazván; neboť bude nazván jménem Kristovým."},{"vNo":"10 ","txt":"A nyní, stane se, že ten, kdo na sebe nevezme jméno Kristovo, musí býti nazván nějakým jiným jménem; tudíž, bude se nalézati na levici Boží."},{"vNo":"11 ","txt":"A chtěl bych, abyste si také pamatovali, že toto je ono jméno, o němž jsem pravil, že vám dám, a jež nebude nikdy vymazáno, ledaže by to bylo skrze přestupek; tudíž, mějte se na pozoru, abyste se nedopouštěli přestupku, aby toto jméno nebylo ze srdce vašeho vymazáno."},{"vNo":"12 ","txt":"Pravím vám, chtěl bych, abyste pamatovali na to, abyste si udržovali toto jméno vždy napsáno v srdci svém, abyste nebyli shledáni na levici Boží, ale abyste uslyšeli a poznali hlas, jímž vás zavolá, a také jméno, jímž vás nazve."},{"vNo":"13 ","txt":"Neboť jak může člověk poznati pána, jemuž nesloužil a jenž je pro něho cizincem a jenž je daleko od myšlenek a od záměrů srdce jeho"},{"vNo":"14 ","txt":"A opět, což vezme člověk osla, který patří bližnímu jeho, a ponechá si ho? Pravím vám: Nikoli; nestrpí ani, aby se pásl mezi stády jeho, ale vyžene ho a zapudí. Pravím vám, že stejně tak tomu bude mezi vámi, nepoznáte-li jméno, jímž jste nazváni."},{"vNo":"15 ","txt":"Tudíž, chtěl bych, abyste byli stálí a neochvějní, vždy oplývající dobrými skutky, aby vás Kristus, Pán Bůh Všemocný, mohl zpečetiti za své, abyste mohli býti přivedeni do nebe, abyste mohli míti věčné spasení a věčný život skrze moudrost a moc a spravedlnost a milosrdenství toho, jenž stvořil všechny věci, na nebi i na zemi, jenž je Bohem nade vším. Amen."}]}