{"heading":"Alma odmítá býti králem–Slouží jako vysoký kněz–Pán ukázňuje svůj lid a Lamanité se zmocňují země Helam–Amulon, vůdce zlovolných kněží krále Noéma, panuje pod lamanitským panovníkem. Kolem roku 145–121 př. Kr.","sectionHeading":"Zpráva Almova a lidu Páně, který byl vyhnán lidem krále Noéma do pustiny.","prevAbbr":"mosiah","nextAbbr":"mosiah","prevNo":22,"nextNo":24,"chapterTitle":"Mosiáš 23","prevTitle":"Mosiáš 22","nextTitle":"Mosiáš 24","verses":[{"vNo":1,"txt":"Nyní, protože Pán Almu varoval, že na ně přijdou vojska krále Noéma, a protože to Alma oznámil svému lidu, tudíž shromáždili svá stáda a vzali ze svého obilí a odešli do pustiny před vojsky krále Noéma."},{"vNo":2,"txt":"A Pán je posiloval, takže lid krále Noéma je nemohl dostihnouti, aby je zničil."},{"vNo":3,"txt":"A uprchli osm dnů cesty do pustiny."},{"vNo":4,"txt":"A přišli do země, ano, dokonce velmi krásné a libé země, země čisté vody."},{"vNo":5,"txt":"A rozbili své stany a počali obdělávati zemi a počali stavěti stavby; ano, byli pracovití, a pracovali velmi horlivě."},{"vNo":6,"txt":"A lid si přál, aby byl Alma jejich králem, neboť jeho lid ho miloval."},{"vNo":7,"txt":"Ale on jim pravil: Vizte, není žádoucí, abychom měli krále; neboť tak praví Pán: Nebudete si považovati jednoho těla více nežli druhého neboli jeden člověk si nebude mysleti, že je více nežli druhý; tudíž pravím vám, že není žádoucí, abyste měli krále."},{"vNo":8,"txt":"Nicméně, jestliže by bylo možné, abyste měli vždy spravedlné muže, aby byli vašimi králi, bylo by pro vás dobré míti krále."},{"vNo":9,"txt":"Ale vzpomeňte si na nepravost krále Noéma a jeho kněží; a já sám jsem byl chycen do pasti a činil jsem mnoho věcí, jež byly ohavné v očích Páně, jež byly příčinou mého těžkého pokání;"},{"vNo":10,"txt":"Nicméně po mnohém soužení Pán vyslyšel má volání a odpověděl na mé modlitby a učinil mne nástrojem ve svých rukou, takže jsem přivedl tolik z vás k poznání jeho pravdy."},{"vNo":11,"txt":"Nicméně tímto se nehonosím, neboť nejsem hoden honositi se sám sebou."},{"vNo":12,"txt":"A nyní, pravím vám, byli jste utlačováni králem Noémem a byli jste porobenými jeho a jeho kněží a byli jste jimi uvedeni v nepravost; tudíž jste byli spoutáni pouty nepravosti."},{"vNo":13,"txt":"A nyní, protože jste byli vysvobozeni mocí Boží z těchto pout; ano, dokonce z rukou krále Noéma a jeho lidu a také z pout nepravosti, proto si přeji, abyste stáli pevně za touto svobodou, kterou jste byli osvobozeni, a abyste nesvěřovali žádnému člověku, aby byl nad vámi králem."},{"vNo":14,"txt":"A také nesvěřujte nikomu, aby byl vaším učitelem nebo vaším duchovním, ledaže to je muž Boží kráčející po cestách jeho a zachovávající přikázání jeho."},{"vNo":15,"txt":"Tak učil Alma svůj lid, že každý člověk má milovati bližního svého jako sebe samého a že mezi nimi nemá býti žádný svár."},{"vNo":16,"txt":"A nyní, Alma byl jejich vysokým knězem, jsa zakladatelem jejich církve."},{"vNo":17,"txt":"A stalo se, že žádný neobdržel pravomoc kázati nebo učiti, ledaže to bylo skrze něho od Boha. Tudíž on vysvěcoval všechny jejich kněze a všechny jejich učitele; a nikdo nebyl vysvěcen, ledaže to byl spravedlný muž."},{"vNo":18,"txt":"Tudíž oni bděli nad svým lidem a živili jej věcmi, jež se týkají spravedlivosti."},{"vNo":19,"txt":"A stalo se, že se jim počalo v zemi převelice dařiti; a nazvali tu zemi Helam."},{"vNo":20,"txt":"A stalo se, že se v zemi Helam množili a převelice se jim dařilo; a postavili město, jež nazvali město Helam."},{"vNo":21,"txt":"Nicméně Pán považuje za vhodné svůj lid ukázňovati; ano, zkouší jeho trpělivost a jeho víru."},{"vNo":22,"txt":"Nicméně – každý, kdo vkládá svou důvěru v něho, ten bude posledního dne pozvednut. Ano, a tak tomu bylo s tímto lidem."},{"vNo":23,"txt":"Neboť vizte, ukáži vám, že byli uvedeni do poroby, a nikdo je nemohl vysvoboditi nežli Pán, jejich Bůh, ano, dokonce Bůh Abrahamův a Izákův a Jákobův."},{"vNo":24,"txt":"A stalo se, že on je vysvobodil a ukázal jim svou velikou moc, a jejich radost byla veliká."},{"vNo":25,"txt":"Neboť vizte, stalo se, že když byli v zemi Helam, ano, ve městě Helam, a když obdělávali okolní zemi, vizte, vojsko Lamanitů bylo uvnitř hranic země."},{"vNo":26,"txt":"Nyní, stalo se, že bratří Almovi uprchli ze svých polí a shromáždili se v městě Helam; a byli velice vyděšeni, protože se objevili Lamanité."},{"vNo":27,"txt":"Ale předstoupil Alma a stanul mezi nimi a nabádal je, aby nebyli vyděšeni, ale aby pamatovali na Pána, svého Boha, a on je vysvobodí."},{"vNo":28,"txt":"Tudíž zaplašili svůj strach a počali volati k Pánu, aby obměkčil srdce Lamanitů, aby ušetřili je i jejich manželky a jejich děti."},{"vNo":29,"txt":"A stalo se, že Pán obměkčil srdce Lamanitů. A Alma a bratří jeho šli a vydali se jim do rukou; a Lamanité si zemi Helam přivlastnili."},{"vNo":30,"txt":"Nyní, vojska Lamanitů, která pronásledovala lid krále Limhiho, byla ztracena v pustině po mnoho dnů."},{"vNo":31,"txt":"A vizte, našla ony kněze krále Noéma na místě, jež pojmenovali Amulon; a počali zemi Amulon vlastniti a počali obdělávati půdu."},{"vNo":32,"txt":"Nyní, vůdce oněch kněží se jmenoval Amulon."},{"vNo":33,"txt":"A stalo se, že Amulon prosil Lamanity; a také vyslal jejich manželky, jež byly dcerami Lamanitů, aby prosily své bratří, aby nezničili jejich manžely."},{"vNo":34,"txt":"A Lamanité měli s Amulonem a s jeho bratřími soucit a nezničili je, kvůli jejich manželkám."},{"vNo":35,"txt":"A Amulon a jeho bratří se připojili k Lamanitům a putovali pustinou a hledali zemi Nefi, a tehdy objevili zemi Helam, kterou vlastnil Alma a jeho bratří."},{"vNo":36,"txt":"A stalo se, že Lamanité slíbili Almovi a jeho bratřím, že když jim ukáží cestu, jež vede do země Nefi, darují jim život a jejich svobodu."},{"vNo":37,"txt":"Ale poté, co jim Alma ukázal cestu, jež vedla do země Nefi, Lamanité nedodrželi svůj slib; ale umístili okolo země Helam stráže nad Almou a jeho bratřími."},{"vNo":38,"txt":"A zbytek odešel do země Nefi; a část se jich vrátila do země Helam a také s sebou přivedli manželky a děti stráží, jež byly zanechány v zemi."},{"vNo":39,"txt":"A král Lamanitů dovolil, aby Amulon byl králem a vládcem nad svým lidem, který byl v zemi Helam; avšak neměl míti moc činiti cokoli proti vůli krále Lamanitů."}]}