{"heading":"Alma věří slovům Abinadiovým a zapisuje je–Abinadi vytrpí smrt ohněm–Prorokuje svým vražedníkům nemoci a smrt ohněm. Kolem roku 148 př. Kr.","prevAbbr":"mosiah","prevNo":16,"nextAbbr":"mosiah","nextNo":18,"chapterTitle":"Mosiáš 17","verses":[{"vNo":"1 ","txt":"A nyní, stalo se, že když Abinadi ustal takto promlouvati, král přikázal, aby ho kněží jali a dali ho usmrtiti."},{"vNo":"2 ","txt":"Ale byl mezi nimi jeden, jenž se jmenoval Alma, jsa také potomkem Nefiovým. A byl to mladý muž a uvěřil slovům, jež Abinadi promlouval, neboť věděl o nepravosti, o níž Abinadi proti nim svědčil; tudíž počal prositi krále, aby se na Abinadiho nehněval, ale aby strpěl, aby mohl odejíti v pokoji."},{"vNo":"3 ","txt":"Ale král se rozhněval ještě více a dal Almu z prostředku jejich vyvrhnouti a poslal za ním své služebníky, aby ho zabili."},{"vNo":"4 ","txt":"On ale před nimi utekl a ukryl se, takže ho nenašli. A on, jsa po mnoho dnů ukryt, zapsal všechna slova, jež Abinadi promlouval."},{"vNo":"5 ","txt":"A stalo se, že král dal Abinadiho obklopiti svými strážemi a zajmouti; a oni ho spoutali a uvrhli do vězení."},{"vNo":"6 ","txt":"A za tři dny, když se poradil se svými kněžími, ho nechal opět předvésti před sebe."},{"vNo":"7 ","txt":"A pravil mu: Abinadi, našli jsme proti tobě obvinění a ty jsi hoden smrti."},{"vNo":"8 ","txt":"Neboť jsi pravil, že sám Bůh sestoupí mezi děti lidské; a nyní, z této příčiny budeš usmrcen, ledaže odvoláš všechna slova, jimiž jsi promlouval zlo o mně a o mém lidu."},{"vNo":"9 ","txt":"Nyní, Abinadi mu pravil: Pravím vám, neodvolám slova, jež jsem k vám promlouval ohledně tohoto lidu, neboť jsou pravdivá; a abyste zvěděli o jejich jistotě, strpěl jsem, abych padl do vašich rukou."},{"vNo":"10 ","txt":"Ano, a budu trpěti až k smrti a neodvolám slova svá a ona budou státi jako svědectví proti vám. A když mne zabijete, prolijete nevinnou krev a to také bude státi jako svědectví proti vám posledního dne."},{"vNo":"11 ","txt":"A nyní, král Noé se ho chystal propustiti, neboť se bál jeho slov; neboť se bál, že na něho přijdou soudy Boží."},{"vNo":"12 ","txt":"Ale kněží proti němu pozdvihli svůj hlas a počali ho obviňovati řkouce: Spílal králi. Tudíž král byl podněcován k hněvu proti němu a vydal ho, aby byl zabit."},{"vNo":"13 ","txt":"A stalo se, že ho jali a svázali a mučili kůži jeho metlami, ano, až k smrti."},{"vNo":"14 ","txt":"A nyní, když ho plameny počaly spalovati, zvolal k nim řka:"},{"vNo":"15 ","txt":"Vizte, vpravdě, jak jste učinili mně, tak se stane, že símě vaše způsobí, že mnozí vytrpí bolesti, jimiž trpím já, vpravdě bolesti smrti ohněm; a to proto, že uvěří ve spasení Pána, svého Boha."},{"vNo":"16 ","txt":"A stane se, že budete souženi pro nepravosti své všelikými nemocemi."},{"vNo":"17 ","txt":"Ano, a budete biti ze všech stran a budete hnáni a rozptylováni sem a tam, jako je stádo divokých zvířat hnáno divou a zuřivou zvěří."},{"vNo":"18 ","txt":"A v onen den budete štváni a budete zajati rukou nepřátel svých a pak budete trpěti, jako trpím já, bolestmi smrti ohněm."},{"vNo":"19 ","txt":"Tak Bůh vykonává odplatu na těch, kteří ničí jeho lid. Ó Bože, přijmi moji duši."},{"vNo":"20 ","txt":"A nyní, když Abinadi promluvil tato slova, padl, vytrpěv smrt ohněm; ano, byv usmrcen, protože nezapřel přikázání Boží, zpečetiv pravdivost svých slov svou smrtí."}]}