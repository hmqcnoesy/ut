{"heading":"Lehiovi synové se vracejí do Jeruzaléma a zvou Izmaela a jeho dům, aby se k nim připojili na jejich cestě–Laman a ostatní se bouří–Nefi nabádá své bratří, aby měli víru v Pána–Oni ho svazují provazy a chystají jeho zničení–Je osvobozen mocí víry–Jeho bratří prosí o odpuštění–Lehi a jeho výprava přinášejí oběť a zápalné oběti. Kolem roku 600–592 př. Kr.","prevAbbr":"1-ne","prevNo":6,"nextAbbr":"1-ne","nextNo":8,"chapterTitle":"1. Nefi 7","verses":[{"vNo":"1 ","txt":"A nyní, přál bych si, abyste věděli, že poté, co můj otec Lehi ustal prorokovati o svém semeni, stalo se, že Pán k němu opět promluvil a pravil, že není vhodné pro něj, Lehiho, aby bral svou rodinu do pustiny samotnou; ale že jeho synové si mají vzíti dcery za manželky, aby mohli vzbuditi símě pro Pána v zemi zaslíbení."},{"vNo":"2 ","txt":"A stalo se, že Pán mu přikázal, abychom se já, Nefi, a moji bratří opět vrátili do země Jeruzalém a přivedli Izmaela a jeho rodinu dolů do pustiny."},{"vNo":"3 ","txt":"A stalo se, že já, Nefi, jsem se opět se svými bratřími vydal do pustiny a vyšli jsme do Jeruzaléma."},{"vNo":"4 ","txt":"A stalo se, že jsme vyšli k domu Izmaelovu a získali jsme přízeň v očích Izmaelových, natolik, že jsme k němu promlouvali slova Páně."},{"vNo":"5 ","txt":"A stalo se, že Pán obměkčil srdce Izmaelovo a také jeho domu natolik, že se vydali na cestu s námi dolů do pustiny ke stanu našeho otce."},{"vNo":"6 ","txt":"A stalo se, že když jsme putovali v pustině, vizte, Laman a Lemuel a dvě dcery Izmaelovy a dva synové Izmaelovi a jejich rodiny se proti nám vzbouřili; ano, proti mně, Nefimu, a Samovi a jejich otci Izmaelovi a jeho manželce a jeho třem dalším dcerám."},{"vNo":"7 ","txt":"A stalo se, že v této vzpouře si přáli navrátiti se do země Jeruzalém."},{"vNo":"8 ","txt":"A nyní já, Nefi, jsem byl tvrdostí jejich srdce zarmoucen, tudíž jsem k nim pravil řka, ano, totiž Lamanovi a Lemuelovi: Vizte, vy jste moji starší bratří, proč jen jste v srdci tak zatvrzelí a v mysli tak slepí, že máte zapotřebí, abych já, váš mladší bratr, k vám promlouval, ano, a dával vám příklad"},{"vNo":"9 ","txt":"Proč jen neposloucháte slova Páně"},{"vNo":"10 ","txt":"Proč jen jste zapomněli, že jste viděli anděla Páně"},{"vNo":"11 ","txt":"Ano, a proč jen jste zapomněli, jaké veliké věci pro nás Pán vykonal tím, že nás vysvobodil z rukou Labanových, a také abychom získali záznam"},{"vNo":"12 ","txt":"Ano, a proč jen jste zapomněli, že Pán je schopen konati všechny věci podle své vůle pro děti lidské, pakliže v něho prokazují víru? Pročež, buďme mu věrni."},{"vNo":"13 ","txt":"A pakliže mu budeme věrni, získáme zemi zaslíbení; a vy v budoucnu poznáte, že slovo Páně o zničení Jeruzaléma bude naplněno; neboť to vše, co Pán promlouval o zničení Jeruzaléma, musí býti naplněno."},{"vNo":"14 ","txt":"Neboť vizte, Duch Páně se s nimi brzy ustane nesnaditi; neboť vizte, odmítli proroky a Jeremiáše uvrhli do vězení. A usilovali o život mému otci natolik, že ho vyhnali ze země."},{"vNo":"15 ","txt":"Nyní vizte, pravím vám, že vrátíte-li se do Jeruzaléma, zahynete s nimi také. A nyní, jestliže si takto zvolíte, vyjděte do země a pamatujte na slova, která k vám promlouvám, že půjdete-li, zahynete také; neboť tak mne nutí Duch Páně, abych promlouval."},{"vNo":"16 ","txt":"A stalo se, že když jsem já, Nefi, promluvil tato slova ke svým bratřím, rozhněvali se na mne. A stalo se, že vztáhli na mne ruce, neboť vizte, byli nesmírně rozhněváni a svázali mne provazy, neboť mi usilovali o život a chtěli mne zanechati v pustině, abych byl sežrán divou zvěří."},{"vNo":"17 ","txt":"Ale stalo se, že jsem se modlil k Pánu řka: Ó Pane, podle mé víry, kterou v tebe mám, kéž bys mne vysvobodil z rukou mých bratří; ano, dokonce mi dej sílu, abych mohl přetrhnouti tyto provazy, kterými jsem svázán."},{"vNo":"18 ","txt":"A stalo se, že když jsem pronesl tato slova, vizte, provazy z rukou a z nohou se uvolnily a já jsem stál před svými bratřími a opět jsem k nim promlouval."},{"vNo":"19 ","txt":"A stalo se, že se na mne opět rozhněvali a snažili se vztáhnouti na mne ruce; ale vizte, jedna z dcer Izmaelových, ano, i její matka, a jeden ze synů Izmaelových prosili mé bratří natolik, že obměkčili jejich srdce; a oni mi přestali usilovati o život."},{"vNo":"20 ","txt":"A stalo se, že byli zarmouceni pro svou zlovolnost natolik, že se přede mnou sklonili a prosili mne, abych jim odpustil to, co mně učinili."},{"vNo":"21 ","txt":"A stalo se, že jsem jim upřímně odpustil vše, co učinili, a nabádal jsem je, aby se modlili k Pánu, svému Bohu, o odpuštění. A stalo se, že tak učinili. A poté, co se pomodlili k Pánu, jsme opět putovali svou cestou ke stanu našeho otce."},{"vNo":"22 ","txt":"A stalo se, že jsme sešli ke stanu našeho otce. A poté, co jsme já a moji bratří a celý dům Izmaelův sešli ke stanu mého otce, vzdávali díky Pánu, svému Bohu; a přinesli mu oběť a zápalné oběti."}]}