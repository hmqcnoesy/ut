{"heading":"Pán posílá Ammona do Middoni, aby vysvobodil své uvězněné bratří–Ammon a Lamoni se setkávají s Lamoniovým otcem, který je králem nad celou zemí–Ammon donucuje starého krále, aby souhlasil s propuštěním jeho bratří. Kolem roku 90 př. Kr.","prevAbbr":"alma","prevNo":19,"nextAbbr":"alma","nextNo":21,"chapterTitle":"Alma 20","verses":[{"vNo":"1 ","txt":"A stalo se, že když v oné zemi založili církev, král Lamoni si přál, aby s ním Ammon šel do země Nefi, aby ho mohl ukázati svému otci."},{"vNo":"2 ","txt":"A k Ammonovi přišel hlas Páně řka: Nevyjdeš do země Nefi, neboť viz, král ti bude usilovati o život; ale půjdeš do země Middoni; neboť viz, bratr tvůj Aron a také Muloki a Amma jsou ve vězení."},{"vNo":"3 ","txt":"Nyní, stalo se, že když to Ammon uslyšel, pravil Lamonimu: Viz, můj bratr a bratří jsou ve vězení v Middoni a já jdu, abych je vysvobodil."},{"vNo":"4 ","txt":"Nyní Lamoni pravil Ammonovi: Vím, že v síle Páně můžeš činiti všechny věci. Ale viz, půjdu s tebou do země Middoni; neboť král země Middoni, který se jmenuje Antiomno, je mým přítelem; tudíž půjdu do země Middoni, abych zalichotil králi země, a on propustí tvé bratří z vězení. Nyní Lamoni mu pravil: Kdo ti pověděl, že tvoji bratří jsou ve vězení"},{"vNo":"5 ","txt":"A Ammon mu pravil: Nikdo mi to nepověděl, leda Bůh; a pravil mi – Jdi a vysvoboď bratří své, neboť jsou ve vězení v zemi Middoni."},{"vNo":"6 ","txt":"Nyní, když to Lamoni uslyšel, nechal své služebníky připraviti své koně a své vozy."},{"vNo":"7 ","txt":"A pravil Ammonovi: Pojď, pojedu s tebou do země Middoni a poprosím tam krále, aby propustil tvé bratří z vězení."},{"vNo":"8 ","txt":"A stalo se, že když tam Ammon s Lamonim cestovali, potkali Lamoniova otce, který byl králem nad celou zemí."},{"vNo":"9 ","txt":"A vizte, otec Lamoniův mu pravil: Proč jsi nepřišel na hostinu onoho velikého dne, kdy jsem pořádal hostinu pro své syny a pro svůj lid"},{"vNo":"10 ","txt":"A také pravil: Kam jdeš s tímto Nefitou, který je jedním z dětí lháře"},{"vNo":"11 ","txt":"A stalo se, že Lamoni mu vylíčil, kam jde, neboť se bál, že ho urazí."},{"vNo":"12 ","txt":"A také mu pověděl vše, co bylo příčinou toho, že zůstal ve svém vlastním království a že nepřišel k svému otci na hostinu, kterou připravil."},{"vNo":"13 ","txt":"A nyní, když mu Lamoni vylíčil všechny tyto věci, vizte, k jeho úžasu se na něho otec rozhněval a pravil: Lamoni, ty jdeš vysvoboditi tyto Nefity, kteří jsou syny lháře. Viz, on oloupil naše otce; a nyní mezi nás přicházejí i jeho děti, aby nás svou lstivostí a svým lhaním oklamaly, aby nás opět mohly oloupiti o náš majetek."},{"vNo":"14 ","txt":"Nyní, otec Lamoniův mu přikázal, aby Ammona zabil mečem. A také mu přikázal, aby nejezdil do země Middoni, ale aby se s ním vrátil do země Izmael."},{"vNo":"15 ","txt":"Ale Lamoni mu pravil: Nezabiji Ammona, ani se nevrátím do země Izmael, ale půjdu do země Middoni, abych mohl osvoboditi bratří Ammonovy, neboť já vím, že to jsou spravedlní muži a svatí proroci pravého Boha."},{"vNo":"16 ","txt":"Nyní, když jeho otec uslyšel tato slova, rozhněval se na něho a tasil meč svůj, aby ho srazil k zemi."},{"vNo":"17 ","txt":"Ale předstoupil Ammon a pravil mu: Viz, ty svého syna nezabiješ; nicméně by bylo lépe, aby padl on nežli ty, neboť viz, on činil pokání ze svých hříchů; ale kdybys padl ty v tuto dobu ve svém hněvu, tvá duše by nemohla býti spasena."},{"vNo":"18 ","txt":"A opět, je žádoucí, aby ses zdržel; neboť kdybys zabil svého syna, který je nevinný, jeho krev by křičela ze země k Pánu, jeho Bohu, aby na tebe přišla odplata; a možná bys ztratil duši svou."},{"vNo":"19 ","txt":"Nyní, když mu Ammon pravil tato slova, on mu odpověděl řka: Vím, že kdybych zabil svého syna, prolil bych nevinnou krev; neboť to ty se snažíš ho zničiti."},{"vNo":"20 ","txt":"A vztáhl ruku svou, aby Ammona zabil. Ale Ammon odolal jeho ranám a také udeřil jeho paži, takže ji nemohl používati."},{"vNo":"21 ","txt":"Nyní, když král viděl, že ho Ammon může zabíti, počal Ammona prositi, aby jeho život ušetřil."},{"vNo":"22 ","txt":"Ale Ammon pozvedl meč svůj a pravil mu: Viz, srazím tě, ledaže dovolíš, aby moji bratří byli propuštěni z vězení."},{"vNo":"23 ","txt":"Nyní král, strachuje se, aby neztratil svůj život, pravil: Jestliže mne ušetříš, dám ti, o cokoli požádáš, až do poloviny království."},{"vNo":"24 ","txt":"Nyní, když Ammon viděl, že na starého krále zapůsobil podle svého přání, pravil mu: Jestliže dáš, aby moji bratří byli propuštěni z vězení, a také aby si Lamoni mohl ponechati své království a aby nebyl u tebe v nemilosti, ale dáš, aby si mohl činiti podle svých vlastních přání, v čemkoli si usmyslí, pak tě ušetřím; jinak tě srazím k zemi."},{"vNo":"25 ","txt":"Nyní, když Ammon pravil tato slova, král se počal radovati ze svého života."},{"vNo":"26 ","txt":"A když viděl, že Ammon nemá žádnou touhu zničiti ho, a když také viděl onu velikou lásku, kterou chová k jeho synu Lamonimu, užasl nesmírně a pravil: Protože toto je vše, co si přeješ, abych uvolnil tvé bratří a strpěl, aby si můj syn Lamoni ponechal své království, viz, dám, aby si můj syn ponechal své království od nynějška a na věky; a nebudu mu více vládnouti –"},{"vNo":"27 ","txt":"A také dám, aby tvoji bratří byli propuštěni z vězení, a ty a tvoji bratří můžete přijíti za mnou do mého království; neboť si budu velmi přáti tebe viděti. Neboť král byl velice užaslý ze slov, jež on promlouval, a také ze slov, jež promlouval jeho syn Lamoni, tudíž si přál učiti se jim."},{"vNo":"28 ","txt":"A stalo se, že Ammon a Lamoni pokračovali v cestě své do země Middoni. A Lamoni našel přízeň v očích krále země; tudíž byli bratří Ammonovi vyvedeni z vězení."},{"vNo":"29 ","txt":"A když se s nimi Ammon setkal, byl nesmírně zarmoucen, neboť vizte, byli nazí a jejich kůže byla převelice rozedřena, protože byli svázáni silnými provazy. A také trpěli hladem, žízní a všemi druhy strastí; nicméně byli ve všech svých utrpeních trpěliví."},{"vNo":"30 ","txt":"A jak se tak stalo, byl to jejich úděl padnouti do rukou zatvrzelejšího a tvrdošíjnějšího lidu; tudíž oni nechtěli poslouchati slova jejich a vyvrhovali je a bili je a hnali je od domu k domu a z místa na místo, až dorazili do země Middoni; a tam byli jati a uvrženi do vězení a svázáni silnými provazy a drženi ve vězení po mnoho dnů, a byli vysvobozeni Lamonim a Ammonem."}]}