{"heading":"Útočící Lamanité nejsou schopni dobýti opevněných měst Ammonia a Noé–Amalikiáš proklíná Boha a přísahá, že bude píti krev Moroniovu–Helaman a jeho bratří nadále posilují církev. Kolem roku 72 př. Kr.","prevAbbr":"alma","prevNo":48,"nextAbbr":"alma","nextNo":50,"chapterTitle":"Alma 49","verses":[{"vNo":"1 ","txt":"A nyní, stalo se, že v jedenáctém měsíci devatenáctého roku desátého dne měsíce byla zpozorována vojska Lamanitů přibližující se k zemi Ammonia."},{"vNo":"2 ","txt":"A vizte, toto město bylo znovuvystavěno a Moroni postavil u hranic města vojsko a to kolem vyházelo hlínu, aby se krylo před šípy a kameny Lamanitů; neboť vizte, oni bojovali kameny a šípy."},{"vNo":"3 ","txt":"Vizte, pravil jsem, že město Ammonia bylo znovuvystavěno. Pravím vám, ano, bylo z části znovuvystavěno; a protože ho Lamanité již jednou pro nepravost lidu zničili, domnívali se, že se jim opět stane snadnou kořistí."},{"vNo":"4 ","txt":"Ale vizte, jak veliké bylo jejich zklamání; neboť vizte, Nefité kolem sebe navršili násep země, který byl tak vysoký, že po nich Lamanité nemohli vrhati své kameny a své šípy tak, aby měly nějakého účinku, a nemohli je ani napadnouti jinak nežli u místa jejich vchodu."},{"vNo":"5 ","txt":"Nyní, tentokráte byli vrchní velitelé Lamanitů převelice udiveni nad moudrostí Nefitů při přípravě jejich útočišť."},{"vNo":"6 ","txt":"Nyní, vůdcové Lamanitů se pro velikost svého počtu domnívali, ano, domnívali se, že budou míti příležitost napadnouti je tak, jak to činili doposud; ano, a také se vyzbrojili štíty a náprsními pancíři; a také se vybavili oděvy z kůží, ano, velice silnými oděvy, aby zakryli svou nahotu."},{"vNo":"7 ","txt":"A jsouce takto připraveni, domnívali se, že snadno přemohou a podrobí své bratří jhu poroby, anebo je pobijí a povraždí podle libosti své."},{"vNo":"8 ","txt":"Ale vizte, k jejich naprostému úžasu na ně oni byli připraveni způsobem, jaký nebyl nikdy mezi dětmi Lehiovými znám. Nyní byli připraveni, aby bojovali s Lamanity podle pokynů Moroniových."},{"vNo":"9 ","txt":"A stalo se, že Lamanité neboli Amalikiášité byli převelice užaslí nad jejich způsobem přípravy na válku."},{"vNo":"10 ","txt":"Nyní, kdyby král Amalikiáš přišel ze země Nefi v čele svého vojska, možná by Lamanity přiměl, aby zaútočili na Nefity u města Ammonia; neboť vizte, on se nestaral o krev svého lidu."},{"vNo":"11 ","txt":"Ale vizte, Amalikiáš sám do bitvy nešel. A vizte, jeho hlavní velitelé se neodvážili zaútočiti na Nefity u města Ammonia, neboť Moroni pozměnil vedení záležitostí mezi Nefity natolik, že Lamanité byli kvůli jejich útočištím zklamáni a nemohli je napadnouti."},{"vNo":"12 ","txt":"Tudíž se stáhli do pustiny a sebrali svůj tábor a pochodovali směrem k zemi Noé domnívajíce se, že to bude pro ně druhé nejlepší místo k tomu, aby vyšli proti Nefitům."},{"vNo":"13 ","txt":"Neboť nevěděli, že Moroni opevnil neboli vystavěl ochranné pevnosti pro každé město po celé zemi; tudíž pochodovali dále k zemi Noé s pevným odhodláním; ano, jejich hlavní velitelé předstoupili a učinili přísahu, že lid onoho města zničí."},{"vNo":"14 ","txt":"Ale vizte, k jejich úžasu město Noé, které bylo doposud slabým místem, nyní díky prostředkům Moroniovým zesílilo, ano, dokonce tak, že převyšovalo sílu města Ammonia."},{"vNo":"15 ","txt":"A nyní, vizte, to byla moudrost v Moronim; neboť on se domníval, že se uleknou u města Ammonia; a jelikož město Noé bylo až doposud nejslabší částí země, tudíž budou pochodovati, aby bojovali tam; a tak tomu bylo podle přání jeho."},{"vNo":"16 ","txt":"A vizte, Moroni určil Lehiho, aby byl hlavním velitelem nad muži onoho města; a byl to týž Lehi, který bojoval s Lamanity v údolí na východ od řeky Sidon."},{"vNo":"17 ","txt":"A nyní vizte, stalo se, že když Lamanité zjistili, že Lehi velí městu, byli opět zklamáni, neboť se Lehiho nesmírně báli; nicméně jejich hlavní velitelé přísahali přísahou, že na město zaútočí; tudíž, předvedli svá vojska."},{"vNo":"18 ","txt":"Nyní vizte, Lamanité se nemohli do jejich ochranných pevností dostati jinak nežli vchodem, pro výšku valu, který byl navršen, a pro hloubku příkopu, který byl dokola vykopán, ledaže by to bylo vchodem."},{"vNo":"19 ","txt":"A tak byli Nefité připraveni zničiti všechny ty, kteří by se pokusili vyšplhati nahoru, aby vstoupili do pevnosti jinou cestou, tím, že by po nich vrhali kameny a šípy."},{"vNo":"20 ","txt":"Tak byli připraveni, ano, skupina jejich nejsilnějších mužů, se svými meči a se svými praky, aby srazili každého, kdo by se pokusil vejíti do jejich útočiště místem vchodu; a tak byli připraveni brániti se proti Lamanitům."},{"vNo":"21 ","txt":"A stalo se, že velitelé Lamanitů předvedli svá vojska před místo vchodu a počali s Nefity bojovati, aby se dostali do jejich útočiště; ale vizte, byli vždy odraženi natolik, že byli pobíjeni s nesmírným krveprolitím."},{"vNo":"22 ","txt":"Nyní, když zjistili, že nemohou získati moc nad Nefity průchodem, počali skopávati jejich valy země, aby získali cestu pro svá vojska, aby měli rovnocennou příležitost k boji; ale vizte, při těchto pokusech byli smeteni kameny a šípy, které na ně byly vrženy; a namísto aby zaplnili jejich příkopy strženými valy země, naplnili je do určité míry těly svých mrtvých a raněných."},{"vNo":"23 ","txt":"Tak měli Nefité nad svými nepřáteli veškerou moc; a tak se Lamanité pokoušeli Nefity zničiti, až byli všichni jejich hlavní velitelé pobiti; ano, a bylo pobito více nežli tisíc Lamanitů; zatímco na druhé straně nebyla mezi Nefity jediná duše, která by byla zabita."},{"vNo":"24 ","txt":"Okolo padesáti jich bylo zraněno, těch, kteří byli vystaveni šípům Lamanitů v průchodu, ale byli chráněni svými štíty a svými náprsními pancíři a svými přilbicemi, natolik, že jejich poranění byla na nohou, z nichž mnohá byla velmi vážná."},{"vNo":"25 ","txt":"A stalo se, že když Lamanité viděli, že jejich hlavní velitelé jsou všichni zabiti, uprchli do pustiny. A stalo se, že se vrátili do země Nefi, aby zpravili svého krále Amalikiáše, který byl rodem Nefita, o jejich veliké porážce."},{"vNo":"26 ","txt":"A stalo se, že ten se na svůj lid nesmírně rozhněval, protože nedosáhl svého přání ohledně Nefitů; nepodrobil je jhu poroby."},{"vNo":"27 ","txt":"Ano, hněval se nesmírně a zlořečil Bohu a také Moronimu, přísahaje přísahou, že bude píti jeho krev; a to proto, že Moroni při přípravě pro bezpečí svého lidu zachovával přikázání Boží."},{"vNo":"28 ","txt":"A stalo se, že na druhé straně lid Nefiův děkoval Pánu, svému Bohu, za jeho nesmírnou moc při jejich vysvobození z rukou jejich nepřátel."},{"vNo":"29 ","txt":"A tak skončil devatenáctý rok vlády soudců nad lidem Nefiovým."},{"vNo":"30 ","txt":"Ano, a měli mezi sebou trvalý mír a církvi se převelice dařilo pro jejich pozornost a píli, kterou věnovali slovu Božímu, jež jim oznamoval Helaman a Šiblon a Korianton a Ammon a jeho bratří, ano, všichni ti, kteří byli vysvěceni svatým řádem Božím, jsouce pokřtěni ku pokání a vysláni, aby kázali mezi lidem."}]}