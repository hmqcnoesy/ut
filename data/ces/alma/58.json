{"heading":"Helaman, Gid a Teomner dobývají města Manti strategií–Lamanité se stahují–Synové lidu Ammonova jsou zachováni, jelikož stojí pevně v obraně své svobody a víry. Kolem roku 63–62 př. Kr.","prevAbbr":"alma","nextAbbr":"alma","prevNo":57,"nextNo":59,"chapterTitle":"Alma 58","prevTitle":"Alma 57","nextTitle":"Alma 59","verses":[{"vNo":1,"txt":"A viz, nyní, stalo se, že naším dalším záměrem bylo získati město Manti; ale viz, nebylo možnosti, jak by je naše malé skupinky mohly vyvésti z města. Neboť viz, pamatovali si to, co jsme doposud činili; tudíž jsme je nemohli z jejich pevností vylákati."},{"vNo":2,"txt":"A byli o tolik početnější nežli naše vojsko, že jsme se neodvážili jíti a zaútočiti na ně v jejich pevnostech."},{"vNo":3,"txt":"Ano, a stalo se nezbytným, abychom své muže zaměstnávali při hájení oněch částí země, které jsme opět získali jako své vlastnictví; tudíž bylo nezbytné, abychom počkali, abychom mohli získati více posily ze země Zarahemla a také novou zásobu potravin."},{"vNo":4,"txt":"A stalo se, že jsem tedy poslal vyslance ke správci naší země, abych ho zpravil o záležitostech našeho lidu. A stalo se, že jsme čekali, až obdržíme zásoby a posilu ze země Zarahemla."},{"vNo":5,"txt":"Ale vizte, to nám příliš neprospívalo; neboť Lamanité také získávali den za dnem velikou posilu, a také mnohé zásoby; a taková byla naše situace v tomto období."},{"vNo":6,"txt":"A Lamanité proti nám čas od času činili výpady, jsouce rozhodnuti zničiti nás strategií; nicméně my jsme nemohli táhnouti proti nim do bitvy, pro jejich útočiště a jejich pevnosti."},{"vNo":7,"txt":"A stalo se, že jsme za této těžké situace čekali po dobu mnoha měsíců, až jsme téměř počali hynouti pro nedostatek potravy."},{"vNo":8,"txt":"Ale stalo se, že jsme jídlo obdrželi a že nám bylo dodáno pod ochranou vojska dvou tisíc mužů, nám na pomoc; a to byla veškerá pomoc, které se nám dostalo, abychom bránili sebe a svou vlast před pádem do rukou svých nepřátel, ano, abychom bojovali s nepřítelem, kterého bylo nespočetně."},{"vNo":9,"txt":"A nyní, příčinu těchto potíží, neboli příčinu toho, proč nám neposlali více posily, jsme neznali; tudíž jsme byli zarmouceni a také naplněni strachem, aby snad na naši zemi nepřišly soudy Boží, k naší porážce a naprosté zkáze."},{"vNo":10,"txt":"Tudíž vylili jsme svou duši v modlitbě k Bohu, aby nás posílil a vysvobodil z rukou našich nepřátel, ano, a také aby nám dal sílu, abychom mohli uhájiti svá města a své země a svá vlastnictví, na podporu svého lidu."},{"vNo":11,"txt":"Ano, a stalo se, že Pán, náš Bůh, nás navštívil s ujištěním, že nás vysvobodí; ano, natolik, že vnesl pokoj do naší duše a dal nám velikou víru a dal, abychom doufali ve své vysvobození skrze něj."},{"vNo":12,"txt":"A my jsme nabyli odvahy se svou malou posilou, kterou jsme obdrželi, a byli jsme utvrzeni v odhodlání poraziti své nepřátele a uhájiti své země a svá vlastnictví a své manželky a své děti a věc své svobody."},{"vNo":13,"txt":"A tak jsme vyšli s celou svou mocí proti Lamanitům, kteří byli v městě Manti; a rozbili jsme své stany na okraji pustiny, která byla blízko města."},{"vNo":14,"txt":"A stalo se, že nazítří, když Lamanité viděli, že jsme na hranicích pustiny, která je blízko města, rozeslali kolem nás své zvědy, aby mohli vypátrati počet a sílu našeho vojska."},{"vNo":15,"txt":"A stalo se, že když viděli, že co do počtu silní nejsme, a bojíce se, že je odřízneme od jejich podpory, ledaže půjdou proti nám do bitvy a zabijí nás, a také domnívajíce se, že nás mohou svými četnými zástupy snadno zničiti, tudíž počali činiti přípravy, aby vyšli proti nám bojovati."},{"vNo":16,"txt":"A když jsme viděli, že činí přípravy, aby vyšli proti nám, viz, dal jsem, aby se Gid s malým počtem mužů skryl v pustině, a také aby se Teomner a malý počet mužů skryli také v pustině."},{"vNo":17,"txt":"Nyní, Gid a jeho mužové byli napravo a ti druzí nalevo; a když se takto skryli, viz, já jsem zůstal se zbytkem svého vojska na tomtéž místě, kde jsme prve rozbili své stany na dobu, kdy Lamanité vyjdou bojovati."},{"vNo":18,"txt":"A stalo se, že Lamanité vyšli se svým početným vojskem proti nám. A když přišli a chystali se nás napadnouti mečem, dal jsem, aby se moji mužové, ti, kteří byli se mnou, stáhli do pustiny."},{"vNo":19,"txt":"A stalo se, že nás Lamanité s velikou rychlostí pronásledovali, neboť si nesmírně přáli nás dohoniti, aby nás mohli zabíti; tudíž následovali nás do pustiny; a prošli jsme středem mezi Gidem a Teomnerem, takže Lamanité je neobjevili."},{"vNo":20,"txt":"A stalo se, že když Lamanité prošli kolem, neboli když vojsko prošlo kolem, Gid a Teomner se pozvedli ze svých tajných míst a odřízli zvědy Lamanitů, aby se nemohli navrátiti do města."},{"vNo":21,"txt":"A stalo se, že když je odřízli, běželi do města a napadli stráže, které byly zanechány, aby hlídaly město, natolik, že je zničili a zmocnili se města."},{"vNo":22,"txt":"Nyní, toto bylo učiněno, protože Lamanité strpěli, aby celé jejich vojsko, kromě několika stráží, bylo odvedeno do pustiny."},{"vNo":23,"txt":"A stalo se, že Gid a Teomner tímto způsobem získali vlastnictví jejich pevností. A stalo se, že proputovavše mnoho v pustině, vydali jsme se směrem k zemi Zarahemla."},{"vNo":24,"txt":"A když Lamanité viděli, že pochodují směrem k zemi Zarahemla, nesmírně se ulekli z obavy, že je to plán promyšlený k tomu, aby je dovedl do záhuby; tudíž počali se zase stahovati do pustiny, ano, vpravdě zpět stejnou cestou, kterou přišli."},{"vNo":25,"txt":"A viz, byla noc a oni rozbili své stany, neboť hlavní velitelé Lamanitů se domnívali, že Nefité jsou svým pochodem znaveni; a domnívajíce se, že zahnali celé jejich vojsko, tudíž ani nepomysleli na město Manti."},{"vNo":26,"txt":"Nyní, stalo se, že když byla noc, dal jsem, aby moji mužové nespali, ale aby pochodovali dále jinou cestou k zemi Manti."},{"vNo":27,"txt":"A díky tomuto našemu pochodu za noci, viz, druhý den jsme byli před Lamanity natolik, že jsme do města Manti přišli před nimi."},{"vNo":28,"txt":"A tak stalo se, že touto strategií jsme se zmocnili města Manti bez prolití krve."},{"vNo":29,"txt":"A stalo se, že když vojska Lamanitů přišla k městu a viděla, že jsme připraveni se s nimi střetnouti, byla nesmírně užaslá a byla zasažena velikým strachem, natolik, že uprchla do pustiny."},{"vNo":30,"txt":"Ano, a stalo se, že vojska Lamanitů uprchla ze všech těchto částí země. Ale viz, oni s sebou odvedli mnoho žen a dětí ze země."},{"vNo":31,"txt":"A ona města, která byla dobyta Lamanity, jsou všechna v tomto období času v našem vlastnictví; a naši otcové a naše ženy a naše děti se vracejí do svého domova, všichni kromě těch, které zajali a odvedli Lamanité."},{"vNo":32,"txt":"Ale viz, naše vojska jsou malá na to, aby uhájila tak veliký počet měst a tak veliká vlastnictví."},{"vNo":33,"txt":"Ale viz, my důvěřujeme ve svého Boha, který nám dal vítězství nad těmito zeměmi, natolik, že jsme získali ona města a ony země, které byly naším vlastnictvím."},{"vNo":34,"txt":"Nyní, neznáme příčinu toho, proč nám vláda nedodává více posil; ani ti mužové, kteří k nám přišli, nevědí, proč jsme neobdrželi větší posilu."},{"vNo":35,"txt":"Viz, my nic nevíme, ale je možné, že jste neúspěšní a stáhli jste síly do oné části země; je-li tomu tak, nepřejeme si reptati."},{"vNo":36,"txt":"A není-li tomu tak, viz, obáváme se, že je ve vládě nějaký úskok, takže nám neposílají více mužů na pomoc; neboť my víme, že jsou početnější nežli to, kolik poslali."},{"vNo":37,"txt":"Ale viz, na tom nezáleží – my věříme, že nás Bůh vysvobodí, i přes slabost našich vojsk, ano, a vysvobodí nás z rukou našich nepřátel."},{"vNo":38,"txt":"Viz, je dvacátý a devátý rok, jeho sklonek, a my vlastníme své země; a Lamanité uprchli do země Nefi."},{"vNo":39,"txt":"A oni synové lidu Ammonova, o nichž jsem tak pochvalně mluvil, jsou se mnou ve městě Manti; a Pán je podporoval, ano, a ochránil je před padnutím mečem, natolik, že dokonce ani jediná duše nebyla zabita."},{"vNo":40,"txt":"Ale viz, utrpěli mnoho ran; nicméně stojí pevně v oné svobodě, kterou je Bůh vysvobodil; a jsou pečliví v tom, aby pamatovali na Pána, svého Boha, den za dnem; ano, neustále hledí zachovávati ustanovení jeho a soudy jeho a přikázání jeho; a jejich víra v proroctví o tom, co přijde, je pevná."},{"vNo":41,"txt":"A nyní, můj milovaný bratře Moroni, kéž tě Pán, náš Bůh, který nás vykoupil a vysvobodil, neustále zachovává ve své přítomnosti; ano, a kéž projevuje přízeň tomuto lidu, dokonce tak, abyste měli úspěch při získávání vlastnictví všeho toho, co nám Lamanité vzali a co bylo k naší podpoře. A nyní viz, končím svůj list. Já jsem Helaman, syn Almův."}]}