{"heading":"Lamanité jsou poraženi v strašlivé bitvě–Desítky tisíc jsou zabity–Zlovolní jsou vydáni stavu nekonečné bědy; spravedliví dosahují nikdy nekončícího štěstí. Kolem roku 77–76 př. Kr.","prevAbbr":"alma","prevNo":27,"nextAbbr":"alma","nextNo":29,"chapterTitle":"Alma 28","verses":[{"vNo":"1 ","txt":"A nyní, stalo se, že poté, co se lid Ammonův zabydlel v zemi Jeršon, a také co byla v zemi Jeršon založena církev a co byla kolem země Jeršon rozestavěna vojska Nefitů, ano, na všech hranicích okolo země Zarahemla; vizte, vojska Lamanitů následovala své bratří do pustiny."},{"vNo":"2 ","txt":"A tak nastala strašlivá bitva; ano, dokonce taková, jakou nikdo mezi veškerým lidem v zemi nepoznal od doby, kdy Lehi opustil Jeruzalém; ano, a desítky tisíc Lamanitů byly zabity a do široka rozptýleny."},{"vNo":"3 ","txt":"Ano, a také mezi lidem Nefiovým bylo strašlivé krveprolití; nicméně Lamanité byli zahnáni a rozptýleni a lid Nefiův se opět vrátil do své země."},{"vNo":"4 ","txt":"A nyní, byla to doba, kdy bylo po celé zemi slyšeti veliké truchlení a bědování, mezi veškerým lidem Nefiovým –"},{"vNo":"5 ","txt":"Ano, pláč vdov, truchlících pro svého manžela, a také otců, truchlících pro své syny, a dcery pro bratra, ano, bratra pro otce; a tak byl slyšeti truchlivý pláč mezi nimi všemi, truchlení pro jejich příbuzné, kteří byli zabiti."},{"vNo":"6 ","txt":"A nyní, zajisté to byl den plný smutku; ano, čas vážnosti a čas mnohého půstu a modlitby."},{"vNo":"7 ","txt":"A tak končí patnáctý rok vlády soudců nad lidem Nefiovým;"},{"vNo":"8 ","txt":"A toto je zpráva o Ammonovi a jeho bratřích, o jejich putování po zemi Nefi, o jejich utrpení v zemi, o jejich úzkostech a o jejich strastech a o jejich nepředstavitelné radosti a o přijetí a bezpečí bratří v zemi Jeršon. A nyní, kéž Pán, Vykupitel všech lidí, na věky požehná jejich duši."},{"vNo":"9 ","txt":"A toto je zpráva o válkách a svárech mezi Nefity, a také o válkách mezi Nefity a Lamanity; a patnáctý rok vlády soudců je ukončen."},{"vNo":"10 ","txt":"A doba od prvního do patnáctého roku přinesla zničení mnoha tisíc životů; ano, přinesla strašlivý výjev krveprolití."},{"vNo":"11 ","txt":"A těla mnoha tisíc jsou uložena hluboko v zemi, zatímco těla mnoha tisíc tlejí v hromadách na tváři země; ano, a mnohé tisíce truchlí nad ztrátou svých příbuzných, protože, podle příslibů Páně, mají důvod se báti, že jsou vydáni stavu nekonečné bědy."},{"vNo":"12 ","txt":"Zatímco mnohé tisíce jiných vpravdě truchlí nad ztrátou svých příbuzných, a přece se radují a těší v naději, a dokonce vědí, podle příslibů Páně, že ti budou pozdviženi, aby přebývali na pravici Boha ve stavu nikdy nekončícího štěstí."},{"vNo":"13 ","txt":"A tak vidíme, jak veliká je nerovnost člověka kvůli hříchu a přestupku a moci ďáblově, která přichází lstivými plány, které vymyslel, aby polapil srdce lidí."},{"vNo":"14 ","txt":"A tak vidíme veliké povolání lidí pilně pracovati na vinicích Páně; a tak vidíme veliký důvod ke smutku, a také k radosti – ke smutku kvůli smrti a kvůli zničení mezi lidmi a k radosti kvůli světlu Kristovu k životu."}]}