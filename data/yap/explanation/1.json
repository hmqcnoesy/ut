{"heading":"","prevAbbr":"introduction","nextAbbr":"1-ne","prevNo":1,"nextNo":1,"chapterTitle":"Buch'uw I Tamilang Nag Mornga'agen Fare Babyor ku Mormon","verses":[{"txt":"Fare ke Babyor ku Mormon e ba chep nib Thothup ko gidii' ni kakrom nu Mariken, ma kan ker nga dakean yu yangi wasey. Aningeg mit e wasey ni plate ni bay mornga'agen u lan e reke babyor ney:"},{"txt":"Fapi Plates ku Nephi, ni l'agruw mit: fare Plates nib Achig nge fare Plates nib Gaa'. Bin somm'on e baga' nga dakean e tin nib t'uf ko ya'el nge muruwel nge pi michib ko fapi profet, ma bin migid e baga' ni tin ba'ariy ban'en ni chipin e pi gidii' ni bay mornga'agen ko (1 Nephi 9:2–4). Aram ko ngiyal' u nap'an Mosiah, e ku aram rogon, fapi plates nib gaa' e kub un ngay e tin ba'aray ban'en nib thothup mab ga'fan."},{"txt":"Fapi Plates ku Mormon, ni yib ko tin ba'aray ban'en ni ngochngoch nag Mormon i yoloey ni fek ko fapi Plates nib Gaa' ku Nephi, ma ki uneg boech ban'en ngay. Pi plates ney e ku bay riy e mu'ul'ul ko fapi chep ni tay Mormon nge ku boech ni tay ba pagael ni fak ni Moroni."},{"txt":"Fapi Plates ku Ether, ni'ir chipin fapi Jaredites. Biney e chep e Moroni e ngochngoch nag i yoloey, ni ire ki puthuy boech e tirok' ngay me puthuy ko bin kenggin e chep u tanggin e re fithngan ni “Babyor ku Ether.”"},{"txt":"Fapi Plates ni Brass ni fek fapi gidii' ku Lehi u Jerusalem u lan e 600 M.K. Ireray e gin ni bay “fare lal ke babyor ku Moses riy,…Nge ku chipin fapi Jews ni aram ko tobolngin iyib,…nge mada' ko ngiyal' ni suwoy Zedekiah, ni ire pilung nu Judah; Nge ku fapi prophecies ko fapi profet nib thothup” (1 Nephi 5:11–13). Bayo'or bogi thin ko pi plates ney, ni kube yoeg e thin ni i yoeg Isaiah nge ku boech e profet ni bay mornga'agen u lan e bible nge boech ni dariy, pinn'ey e yigo' bay u lan fare ke Babyor ku Mormon."},{"txt":"Fare ke Babyor ku Mormon e bay riy ragag nge lal i babyor ni th'abi ga'fan ara yu ulung ni kan ki'eg, ni yimnang, ni ta'areb e ban'en ni de un ngay, u rogon e pi babyor, ni ra baken ma be magagyel u fithngan e ani yarmiy. Gin somm'on (fa nel' ni somm'on ken e babyor, ni yani mus rok' Omni) e thin ni pilyeg ko fapi Plates ni Achig rok' Nephi. Thilin e babyor ku Omni nge Mosiah e bay baken e babyor nnin' ni kanoeg ni Fapi Thin ku Mormon. Kaney ni ka nin' nga thilin e be puthuy fapi chep ni kan ker nga dakean fapi Plates ni Achig ko tin ni ke ngochngocheg Mormon ni yoloey ni fek ko fapi Plates nib Gaa'."},{"txt":"Fapi yu guruy nib n'un'uw, ko karok' Mosiah nge mada' ko karok' Mormon, nib une, guruy ni 7 ngay, e ni pilyeg ko thin ko karok' Mormon ni ngochngocheg i yoloey ni fek ko fapi Plates nib Gaa' rok' Nephi. Fapi yu guruy ni tomur, ko karok' Mormon, guruy ni 8, nge mada' nga tungun fare ke Babyor ku Mormon, e yoloey bee' nib pagael ni fak Mormon ni Moroni fithngan, ni ire mu' nag i yoloey chipin e yafos ko chitamngin, me ngochngoch nag i yoloey e chep rok' fapi Jaredite (ni fare Babyor ku Ether) me ta'boech riy me puthuy yu yang ngay ni fare Babyor ku Moroni."},{"txt":"U langgin ara nap'an fare duw ni T.Y 421, me Moroni, ni ire bin tomur ko fapi Nephite ni profet-ma tayol chep, ni ire uchmiy fapi chep me cha'ariy nga pa' Somoel, ni nga fin dag u lan e tin tomur e rran, ni aram rogon ni yoeg Got u dakean e pi profet rok' ni kakrom. U langgin T.Y 1823, kuf cha' i Moroni, ni ke fos ko yam' ni kemang ba angel, e yibi m'ug ngak' fare Profet i Joseph Smith me ta'boech riy me pii' fapi yu yangi plates ni kan ker ngak'."}]}