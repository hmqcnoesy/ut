{"heading":"Dalip nii' ni mich riy nge fare muruwel e bayi paer nge micheg fini riyul' fare ke Babyor ku Mormon.","prevAbbr":"ether","prevNo":4,"nextAbbr":"ether","nextNo":6,"chapterTitle":"Ether 5","verses":[{"vNo":"1 ","txt":"Ere chiney e gag, Moroni, e kug yoloey e pi thin ni kan chiyliy ngog, u rogon ni gumnang; ma kug gog ngomed e pin'en ni kug cha'ariy; ere dab maroed ngay ni ngam piliyeged e thin riy; ya rib mathngeluwol ni ngam rin'ed, ma kemus ni rayog ko ngiyal' in'en ni ke gonopiy Got."},{"vNo":"2 ","txt":"Ere musap gaed, rayog ni ngan pii' mat'awmed ni ngam daged fapi yungi plate ngak' e pi'in ra pii' e ayuw ko re muruwel ney;"},{"vNo":"3 ","txt":"Ma ngak' dalip nii' e bay ni dag ngoraed u dakean gelingin Got; ere rib dugil ni yaedra nang ni pinn'ey e rib riyul'."},{"vNo":"4 ","txt":"Ma l'ugun dalip nii' ni mich riy e yira yarmiy e pinn'ey riy; ma mich rok' dalip nii', nge re muruwel ney, ni'ir e yira dag gelingin Got riy nge ku aram rogon ko thin rok', ni'ir e pin'en ni facha' ni Chitamangiy, nge fare Fak, nge fare Kan ni Thothup e yaed be micheg babyoren—ma gubin e pinn'ey e ra paer ni ba mich nib togopluw ko fayleng ko bin tomur e rran."},{"vNo":"5 ","txt":"Ma fa'an yaedra kalngaen' marbaed ngak' e en Chitamangiy u fithingan Yesus, ma yaedra thap nga lan gil'ilungun Got."},{"vNo":"6 ","txt":"Ere chiney, muguyed ko bay mat'awog ko pinn'ey, fa dariy; ya gimed ranang ni bay mat'awog u nap'an ni gimed ra guyeg, ma gaed sak'iy u p'oewchen Got ko bin tomur e rran. Amen."}]}