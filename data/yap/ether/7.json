{"heading":"Orihah e lung nib mat'aw—U nap'an ni yibe gagyeg nag mat'awoy u fithik' e tawasar nge togopluw ni tinoewey, me sum e lung rok' Shule nge Cohor nib taganging—Pi profet e ratayed thibngin e ngongol ni kireb nge pi liyos rok' fapi gidii', mar kalgaed ngaen'raed nga tomuren.","prevAbbr":"ether","prevNo":6,"nextAbbr":"ether","nextNo":8,"chapterTitle":"Ether 7","verses":[{"vNo":"1 ","txt":"Me yibi buch ni Orihah e gagyeg nag e pufthin nib mat'aw u dakean farengi nam u gubin e pi rran rok', ni pi rran rok' e rib yo'or."},{"vNo":"2 ","txt":"Me diyen nag e pagael nge ppin; arragon, i diyen nag guyey nge ta'areb, ni riliw' nge dalip riy e bogi pagael."},{"vNo":"3 ","txt":"Me yibi buch ni ki diyen ni Kib ni ke pilibthir. Me yibi buch ni Kib e paer nggil' ko lung; me diyen Kib ni Corihor."},{"vNo":"4 ","txt":"Ma nap'an ni Corihor e ke gaman guyey nge l'agruw e duw yangren me togopluw ngak' e chitamangin, me chuw nge yaeni paer nga lan fare binaw nu Nehor; me diyen nag e pagael nge ppin, mar manged bogi pagael ni picho'ay nge ppin ni pidorang; ere Corihor e miliy nga orel e gidii' nib yo'or ngar uned ngak'."},{"vNo":"5 ","txt":"Ma nap'an ni ke kunuy nga ta'abang ba ulung i salthaw me yib ko fare binaw nu Moron ni gin be paer fare pilung riy, nge koel ni nge fek ni kalbus, ni'ir e yibi taw ngay ko fare bugithin ni yoeg fare mo'on ni walagen Jared ni yira fekraed riy ni kalbus."},{"vNo":"6 ","txt":"Chiney e fare binaw nu Moron ni'ir e be paer fare pilung riy, e ba chugur ko farengi binaw ni Kanpag fithingan ni tunguy fapi Nephites."},{"vNo":"7 ","txt":"Me yibi buch ni Kib e paer nib kalbus, nge gidii' rok' u tanpa' Corihor ni fare pagael ni fak, nge yaeni mada' ko ngiyal' ni kari pilibthir; machane Kib e ki diyen nag Shule ni ke pilibthir, u nap'an nib kalbus."},{"vNo":"8 ","txt":"Me yibi buch ni Shule e ri damomuw ngak' walagen; ere Shule e mang bee' nib madangdang, me mang bee' nib mo'on nib yargael, ma ku bee' ni kub tamilngaen' i mat'aweg ban'en."},{"vNo":"9 ","txt":"Ere, me yib nga bangi falang ni Efraim, me raanraen nag e wasey ko rengi falang nem, me fal'eg e sayden ko wasey nge fanay e pi'in ni ke miliyraed kar uned ngak'; ma tomuren ni ke tay e sayden nga pa'raed me sul ko fare binaw nu Nehor, me og nag e mael ngak' walagen ni Corihor, ni aram rogon ni fek fare gil'elung me sulweg ngak' e chitamangin ni Kib."},{"vNo":"10 ","txt":"Ere chiney e bachan e n'en ni ke rin' Shule, me pii' e chitamangin ngak' fare gil'elung; ere me tabab ko lung u gil' e chitamangin."},{"vNo":"11 ","txt":"Me yibi buch ni gagyeg nag e pufthin nib mat'aw; me garareg gil'ilungun u dakean ga'angin yang fare nam, ya fapi gidii' e kar riyo'or gaed."},{"vNo":"12 ","txt":"Me yibi buch ni Shule e ki diyen nag bo'or e pagael nge ppin."},{"vNo":"13 ","txt":"Ere Corihor e kalngaen' ko pi ngongol ni kireb ni ke rin'; ere Shule e pii' ngak' ni nge gel lungun u lan gil'ilungun."},{"vNo":"14 ","txt":"Me yibi buch ni Corihor e diyen nag bo'or e pagael nge ppin. Ma fithik' e pi pagael ni fak Corihor e bay bagyaed riy ni fithingan e Noah."},{"vNo":"15 ","txt":"Me yibi buch ni Noah e togopluw ngak' Shule, ni fare pilung, nge ku aram rogon ngak' e chitamangin ni Corihor, me miliy nga orel i Cohor nib pagael ni walagen, nge ku aram rogon ngak' gubin e pi pagael ni walagen nge ku boech e gidii' nib yo'or."},{"vNo":"16 ","txt":"Me ognag e mael ngak' Shule, ni fare pilung, ni aram rogon ni rafeked farengi binaw ni taferaed ko somm'on; me mang pilung ko ginem e binaw."},{"vNo":"17 ","txt":"Me yibi buch niki yibnag bayay e mael ngak' Shule, ni fare pilung; me koel Shule, ni fare pilung, nge fek ni kalbus iyaen nga lan yu Moron."},{"vNo":"18 ","txt":"Me yibi buch ni arame ke chugur ni nge lii' ngem', me nep' riy me n'aeg fapi pagael ni fak Shule lingraed iyib nga na'un rok' Noah ngar lii'ed ngem', mar t'aered e mab ko kalbus nga but' ngar feked e chitamangraed nga wean, mar tayed ko chiya' u gil'ilungun."},{"vNo":"19 ","txt":"Ere, fare pagael ni fak Noah e ire yin' luwan nge toey e lung rok'; machane dakiyog ni nge gel lungraed ngak' Shule ni fare pilung, ma fapi gidii' e rapired nga tan e lung rok' Shule ni fare pilung mar mon'og gaed mar yo'or gaed."},{"vNo":"20 ","txt":"Ere fare nam e kii' u but'; nge paer ni ke l'agruw e lung, gil'ilungun Shule, nge gil'ilungun Cohor, ni fare pagael ni fak Noah."},{"vNo":"21 ","txt":"Ere Cohor, ni fare pagael ni fak Noah, e guy rogon e gidii' rok' ni ngar baed nag e mael ngak' Shule, ni ire gel Shule riy ngoraed me lii' Cohor nge yim'."},{"vNo":"22 ","txt":"Ma chiney e Cohor e bay ba pagael ni fak ni fithingan e Nimrod; ere Nimrod e pii' fare lung rok' Cohor ngak' Shule, me m'agaen' Shule ngak'; ere Shule e pii' mat'awon nib gaa', me gagyeg u lan e gil'ilungun Shule ni rogon ni ba'adag."},{"vNo":"23 ","txt":"Ma ku arragon u nap'an e lung rok' Shule me yib e profet nga fithik' fapi gidii', ni ke l'oegraed Somoel, ni yaed be prophesy nag ni pi ngongol ni kireb nge pi liyoer rok' fapi gidii' ko liyos e be yib nag e riya' nga dakean fare nam, ni yira lii'raed ni fa'anra dabra kalgaed ngaen'raed."},{"vNo":"24 ","txt":"Me yibi buch ni fapi gidii' e ra togopluw gaed ngak' fapi profet, mar muning gaed ngoraed. Me yibi buch ni fare pilung ni Shule e gagyeg nag e pufthin nib togopluw ngak' gubin e pi'in ni kar togopluw gaed ngak' fapi profet."},{"vNo":"25 ","txt":"Ere gagyeg nag ba motochiyel u ga'angin yang fare nam, ni'ir e pii' gelingin fapi profet ni nga ranoed ko yungin ni yaed ba'adag; ere dakean e biney me yog ni ngan fek fapi gidii' iyaen ko kalngaen'."},{"vNo":"26 ","txt":"Ere bachan e kalngaen' fapi gidii' ko pi denen roraed nge pi mongongol liyos roraed me tay raed Somoel ni dar m'aed, mar tabab gaed ko mon'og bayay u dakean fare nam. Me yibi buch ni Shule e diyen nag bogi pagael nge ppin ni ke pilibthir."},{"vNo":"27 ","txt":"Ma arame dakiyib e mael u lan e pi rran rok' Shule; me yib ngaen' fapin'en nib fel' ni rin' Somoel ni fan ngak' e pi chitamangin ni ba'aram ni fekraed iyib ngar th'aebed farengi day nib to'aer ngar baed ko farengi nam nni michmicheg; ere gagyeg nag e puf-oloboch nib mat'aw u lan gubin e pi rran rok'."}]}