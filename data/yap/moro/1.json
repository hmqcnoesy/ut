{"heading":"Moroni e yol ni fan ngak' fapi Lamanites—Fapi Nephites ni dar feked yathin Kristus e nlii'raed ngar m'aed. Nap'an T.Y. 401–421","prevAbbr":"ether","prevNo":15,"nextAbbr":"moro","nextNo":2,"chapterTitle":"Moroni 1","verses":[{"vNo":"1 ","txt":"Chiney e gag, Moroni, e tomuren ni kug mu' i ngochngoch nag i yoloey fare chep ko gidii' ku Jared, mug lemnag ni dab kug yoloey boech, machane kug bay ni dawor gum'; ma dagur guy rogon ni nge nang fapi Lamanites ya gube rus ngay ni yaedra lii'eg nggum'."},{"vNo":"2 ","txt":"Ya musap gaed, pi mael roraed e rib ma'angech u fithik'raed; ma bachan e fananikan roraed mar lii'ed e tin ba'aram e Nephite ni dabra feked yathin Kristus."},{"vNo":"3 ","txt":"Ere gag, Moroni, e dab gufek yathin Kristus; ere, garbael ni gube tay e gube gay e gin ni rayog ni nggu miith riy."},{"vNo":"4 ","txt":"Ere chiney, e nggu yoloey buch'uw ban'en, ni nge thil nga rogon ni gu lemnag; ya gu lemnag ni dab kug yoloey boech; machane nga kug yoloey buch'uw ban'en, ni gomanga yog ni yib angin ngak' pi walageg, ni fapi Lamanites, u lan rebo rran ko tin kubay e rran nga m'on, u rogon ni ba'adag Somoel."}]}