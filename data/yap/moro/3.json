{"heading":"Pi elder e ra yibliyed e pi priest nge teacher ni yibe tay pa'ay nga dakean loelugey. Nap'an T.Y. 401–421.","prevAbbr":"moro","prevNo":2,"nextAbbr":"moro","nextNo":4,"chapterTitle":"Moroni 3","verses":[{"vNo":"1 ","txt":"Ireray yalen ni rin' fapi gachalpen, ni kanoeg ni yaed e pi elder ko galasia, ni ra yibliyed e pi priest nge teacher—"},{"vNo":"2 ","txt":"Tomuren ni kar meybil gaed ngak' e en Chitamangiy u fithingan Kristus, mar tayed pa'araed nga dakean loelugraed, mar ga'ar gaed:"},{"vNo":"3 ","txt":"U fithingan Yesus Kristus e kug yibliyed gur riy ni ngam mang rebe priest (ara fa'anra ire ba teacher, magmed ga'ar: kug yibliyed gur ni ngam mang rebe teacher) ni ngam machib nag e kalngaen' nge man'aegfan ko denen u dakean Yesus Kristus, u dakean e mich rok' nga fithingan nge yaeni mada' ko ngiyal' ni ke mus e yafos rok' u roey. Amen."},{"vNo":"4 ","txt":"Ere aray rogon yalen ni ra yibliyed e pi priest nge teacher, u rogon e pi tawa'ath nge poeng rok' Got ngak' e gidii'; ere ra yibliyed raed u dakean gelingin fare Kan ni Thothup, ni bay roraed."}]}