{"heading":"Pi angel e manon u gelingin fare Kan nib Thothup—Gidii' e thingari meybil me yog e llowaen' ni fan ngoraed ni nge yib rok' fare Kan ni Thothup. Nap'an 559–545 M.K.","prevAbbr":"2-ne","prevNo":31,"nextAbbr":"2-ne","nextNo":33,"chapterTitle":"2 Nephi 32","verses":[{"vNo":"1 ","txt":"Ere chiney, musap gaed, pi walageg nib t'uf rog, gube tafnaey nag ni gimed be lemnag boech ban'en u lan gum'ircha'med ni mornga'agen e pin'en ni ngam rin'ed u tomuren ni kam maroed nga langgin fare pa' i kanawo'. Machane, musap gaed, mangfan ni gimed be lemnag e pinn'ey u lan gum'ircha'med?"},{"vNo":"2 ","txt":"Dakum nanged ni kugog ngomed faram ni tomuren ni kam thapeged fare Kan ni Thothup ma rayog ni ngam non gaed ni boed e pi angel? Ere chiney, uw rogon me yog ni ngam mannaed ni boed e pi angel, ya gathi kemus nu dakean fare Kan ni Thothup?"},{"vNo":"3 ","txt":"Pi angel e manon u dakean gelingin fare Kan ni Thothup; ere, yaed mayoeg e thin rok' Kristus. Ere, gube ga'ar ngomed, mu duruw'iyed gimed ko thin rok' Kristus; ya musap gaed, pi thin rok' Kristus e ra yoeg ngomed rogon gubin e pin'en ni ngam rin'ed."},{"vNo":"4 ","txt":"Ere, chiney u tomuren ni kug weliy e pi thin ney, ma fa'anra damur nanged fan me'ere ra yaeni aw ni bachan e damur de'eriyed, ara mu tugtuguyed e mab; ere, danur fekmed nga tamilang, ere thingar mm'aed u fithik' e lumor."},{"vNo":"5 ","txt":"Ya musap gaed, bayay, gube yoeg ngomed ni fa'an gimed ra yaen u lan fare pa' i kanawo', mi gimed thapeg fare Kan ni Thothup, ma ra dag ngomed gubin ban'en ni ngam rin'ed."},{"vNo":"6 ","txt":"Musap gaed, ireray fare machib rok' Kristus, ma arame dakuriy e machib ni ngan pii' nge yaeni mada' nga tomuren ni ke m'ug ngomed u lan e dowef. Ma nap'an nra m'ug ngomed u lan e dowef, ma pin'en nra yoeg ngomed e ngam guyed rogon ngam rin'ed."},{"vNo":"7 ","txt":"Ere chiney e gag, Nephi, e dab kiyog ni ngunon; ya fare Kan ni Thothup e ke tilegeg, ma ke pageg ni kemus ni mayoer e nggu tay ni bachan fare mich ni dariy, nge ngongol ni kireb, nge fekyath, nge gelaen' ko gidii'; ya dabra gayed e llowaen', ara ra nanged fan e llowaen' nib gaa', u nap'an ni yibe pii' ngoraed u fithik' e tamilang, u rogon nra yog ni nge yaeni aw fini tamilang e thin."},{"vNo":"8 ","txt":"Ere chiney, pi walageg nib t'uf rog, gube pir'eg ni kagmed be lemnag u lan gum'ircha'med; ma be kireb an'ug ngay ni thingar guweliy mornga'agen e tiney. Ya fa'an gimed ra motoyil ko fare Kan ni Thothup ni'ir e mafil ko gidii' ni nge meybil, ma gimed ranang ni thingar um meybil gaed; ya fare ya'el ni mo'oniyan' e dar mafil ko gidii' ni nge meybil, ya mafil ngak' ni nga dabi meybil."},{"vNo":"9 ","txt":"Machane musap gaed, gube yoeg ngomed ni thingar um meybil gaed ni gubin e ngiyal', ma dabi ngochngochaen'med; ma thingar dab mu rin'ed ban'en ngak' Somoel u m'on riy ni ngam meybil gaed ngak' e en Chitamangiy u fithingan Kristus, ni nge fal'eg wa'athmed ko n'en ni gimed be rin', ni nge yaeni aw ni pin'en ni gimed be rin' e ba m'ag nga rogon e paer ko ya'el romed."}]}