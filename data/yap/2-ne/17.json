{"heading":"Yu Ephraim nge yu Syria e ra mael gow ngak' yu Judah—Kristus e yira gargeleg rok' bee' nib ppin ni dawori nang e pumo'on—Mu ta'areb nag ko Isaiah 7. Nap'an 559–545 M.K.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"2 Nephi 17","verses":[{"vNo":"1 ","txt":"Me yibi buch u lan e pi rran rok' Ahaz ni fare pagael ni fak Jotham, ni bee' nib pagael ni fak Uzziah, ni fare pilung nu Judah, me Rezin, ni fare pilung nu Syria, nge Pekah ni bee' nib pagael ni fak Remaliah, ni pilung nu Israel, e ranow iyaen nga Jerusalem ko mael, machane deyog ni ngar gelgow."},{"vNo":"2 ","txt":"Ma noeg ni fare tabinaew rok' David, nni ga'ar: Yu Syria e ba un ngak' yu Ephraim. Ma gum'ircha' rok' e oeb ni murus, nge gum'ircha'en e gidii' rok', ni boed e gak'iy u mapan ni ma mithmitheg e nifeng."},{"vNo":"3 ","txt":"Me ga'ar fare Somoel ngak' Isaiah: Mman e chiney ngam mada' gow Ahaz, gur nge Shearjashub ni fare pagael ni fakam, nga enggin e yubu' u lan e rad rok' e tamalukmad;"},{"vNo":"4 ","txt":"Me ga'ar ngak': Ngam kolchiya', mag th'aeb gulngam; dab murus ara mo'owaer lanin'um ni bachan p'ebugul fagal mol' nibe yaen e ath riy, ni bachan e damomuw rok' Rezin nge yu Syria, nge fare pagael ni fak Remaliah."},{"vNo":"5 ","txt":"Ya bachan yu Syria, nge yu Ephraim, nge fare pagael ni fak Remaliah, e kar puruy' niged e kireb ngom, ni yibe ga'ar:"},{"vNo":"6 ","txt":"Nga daroed ngad togopluw gaed ngak' yu Judah ma gaed magawon nag, ma gaed buthug nga but' ni fan ngodaed, ma gaed mel'eg e pilung ni nge paer riy, arragon, fare pagael ni fak Tabeal."},{"vNo":"7 ","txt":"Ere ba'aray rogon ni yoeg fare Somoel ni Got: Dabi paer nib sak'iy, ara yog ni nge yibi buch."},{"vNo":"8 ","txt":"Ya loelugen yu Syria e yu Damascus, ma loelugen yu Damascus, e Rezin; ma lan dalip riliw' nge lal e duw make garar yu Ephraim ke paer ni dakuriy e gidii' riy."},{"vNo":"9 ","txt":"Ma loelugen yu Ephraim e yu Samaria, ma loelugen yu Samaria e fare pagael ni fak Remaliah. Fa'anra dabi mich u wun'med ma rriyul' ni dabiyog ni ngam ayliyed e lung riy."},{"vNo":"10 ","txt":"Nge ku boech, fare Somoel e non bayay ngak' Ahaz, ni ga'ar:"},{"vNo":"11 ","txt":"Mu ning ba pow ngak' fare Somoel ni Got rom; mu ning ni demutrug ko nge yib u aer, ara lan e lang."},{"vNo":"12 ","txt":"Machane me ga'ar Ahaz: Dab guning, ara gu sikeng nag Somoel."},{"vNo":"13 ","txt":"Ma ki ga'ar: Mmotoyil gaed e chiney, O gimed e gidii' ku David; gul ba'achig ni ngam mo'owaer niged e gum'aen' ko gidii', ma ngkum mo'owaer nag e gum'aen' ko Got rog?"},{"vNo":"14 ","txt":"Ere, fare Somoel e irrok' e ra pii' ba pow ngomed—Musap gaed, bee' nib rugod ni dawori nang e pumo'on e ra diyen, me gargeleg bee' nib pagael, me pining fithingan ni Immanuel."},{"vNo":"15 ","txt":"Pada nge honey e bay i kay, ni nge yog ni nang ni nge siyeg e tin nib kireb, me mel'eg e tin nib fel'."},{"vNo":"16 ","txt":"Ya musap gaed, fare tir e ranang ni nge siyeg e tin nib kireb me mel'eg e tin nib fel', fare nam ni gimed be fananikay e ra chuw fagal pilung riy."},{"vNo":"17 ","txt":"Fare Somoel e ra fek iyib nga dakeanmed, ngo dakean e gidii' romed, ngo dakean e pi gidii' rok' e pi chitamangmed, e pi rran ni dawori yib ko fare rran ni Efraim e ra chuw u Judah, ni pilung nu Assyria."},{"vNo":"18 ","txt":"Ma ra yibi buch u lan e re rran nem ni fare Somoel e ra pining e lal ni bay u ga'angin yang yu Egypt, nge ngul ni bay u lan fare nam nu Assyria."},{"vNo":"19 ","txt":"Ma bay rabaed, ngar toffan gaed ni yaed gubin nga langgin e pi loway ni kanpag, ngo lan e pi loew ko war, ngo dakean gubin e rachangal, ngo dakean gubin yuwan e garger."},{"vNo":"20 ","txt":"Ma ku lan e re rran nem e fare Somoel e ra fek e resa, ni fa pi'in ni bay u barba' e lul', ni fare pilung nu Assyria, nge puy e piy u loelugey, nge piy u ayiy; ngo robey ngay."},{"vNo":"21 ","txt":"Me bay yibi buch u lan e re rran nem, ni bay bee' nib mo'on nra chathowoliy ba garbaw nib bitir nge l'agruw i saaf;"},{"vNo":"22 ","txt":"Ma bay yibi buch, nra yo'or e milik mar pii'ed e pada ngak' nge kay; ya pada nge honey e ire ra kay e pi'in ni ke magaey u lan fare nam."},{"vNo":"23 ","txt":"Ma bay yibi buch u lan e re rran nem, ni gubin yang, ni bay bbiyu'i milaey' ni vine riy ni reb e biyu' e silber pulwon, e bayi tharey e garger ni bay e rachangal riy."},{"vNo":"24 ","txt":"Ma bay yib e gidii' ngaram ni bay e gane gat'ing nge gat'ing roraed, ni bachan e ga'angin yang e re nam nem ma bayi sug dakean ko garger nib rachangal."},{"vNo":"25 ","txt":"Ma gubin e falang e bay ni ker ko kuwa, ma dabi yib e murus ko garger nib rachangal ngaram; machane bayi paer nib tagil' e garbaw, nge saaf nge kaming."}]}