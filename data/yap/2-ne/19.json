{"heading":"Isaiah e weliy mornga'agen fare Messiah—Fapi gidii' u milmor e yaedra guy ba tamilang nib ga'—Ngodaed e kan gargeleg bee' nib bitir—Ire ra mang Pilung ko Gapas ma ra gagyeg u dakean gil'ilungun David—Mu ta'ab nag ko Isaiah 9. Nap'an 559–545 M.K.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2 Nephi 19","verses":[{"vNo":"1 ","txt":"Machane, amith e dabi mang magawon ngak', u nap'an, ni aram ko somm'on nib ba'ud ni un gafgow nag fare binaw nu Zebulun, nge fare binaw nu Naphtali, me tomur riy me ubchiya' nag e gafgow u kanawo' nib sor nga Red Sea nga ba'anem yu Jordan nga langgin e Galilee ko pi nam."},{"vNo":"2 ","txt":"Fapi gidii' ni ranoed u fithik' e lumor e kar guyed bangi tamilang nib gaa'; pi'in nibe paer u lan fare nam u toglul'l'an e yam', e ke aw bangi tamilang nga dakeanraed."},{"vNo":"3 ","txt":"Gur e kam yo'or nag fare nam, ma kam gel nag e falfalaen'—kar falfalaen' gaed u p'oewchem ni boed rogon ni yima falfalaen' u nap'an e togbey, mar falfalaen' gaed u nap'an ni yaed be f'oeth e chugum ni yog u tane mael."},{"vNo":"4 ","txt":"Ya gur e kam t'aer fare mat' ko gafgow rok', nge fare layi gul ni immoy u dakean poen, nge fare koelingin e dumow rok' facha' ma gafgow nag."},{"vNo":"5 ","txt":"Ya gubin e mael ko salthaw ma rib ma'athuk lingan, nge mad roraed ni ke lep u fithik' e racha'; machane biney e bayi mang dramrom nge gapgep ko nifiy."},{"vNo":"6 ","txt":"Ya kan gargeleg bee' nib bitir ngodaed, kan pii' bee' nib pagael ni fak ngodaed; ma bayi paer ni'ir e am; ma fithingan e yira pining ni, Ma'ang'ang, Ta'ayuw, Fare Got ni Gubin marayog Rok', Fare Chitamangiy ni Manemus, nge Fare Pilung ko Gapas."},{"vNo":"7 ","txt":"Gagyeg ko am nge gapas e dabi tal, u dakean tagil' David, ngo dakean gil'ilungun ni nge yarmiy riy, ma ngki gagyeg nag u fithik' e yul'yul' nge justice ko ngiyal' ney iyaen nga m'on, ni manechubog. Ma fare tiyaen' ko fare Somoel ko Yo'or e rarin' e renn'ey."},{"vNo":"8 ","txt":"Fare Somoel e pii' e thin rok' ngak' Jacob ma ke gael' dakean yu Israel."},{"vNo":"9 ","txt":"Ma gubin e gidii' ma ranang, ni boed yu Efraim nge pi gidii' nu Samaria, ni yaed be ga'ar u fithik' e uf'uf nge gaa' ngalang: ko gum' ircha."},{"vNo":"10 ","txt":"Fapi rengga e ke muchbu' nga but', machane gamaed ra ufung ko malang ni falel'; fapi gak'iy ni sycamores e kan th'aeb nga but', machane gamaed ra thilyeg ko pi gak'iy ni cedars."},{"vNo":"11 ","txt":"Ere fare Somoel e ra sunmiy e pi to'ogor rok' Rezin ngar togopluw gaed ngak', me puthuy e to'ogor rok' nga ta'abang;"},{"vNo":"12 ","txt":"Ni gidii' nu Syria nga m'on nge gidii' nu Philistine nga tomur; ma bay ra ful'ed yu Israel. Ma gubin e pinn'ey e dar chefeg e damomuw rok' nga orel, ya kub k'iyeg pa' nge paer."},{"vNo":"13 ","txt":"Ya fapi gidii' e darur chel gaed ngak' ni'ir e rayog ni nge gechig nagraed, ara ra chel gaed ngar gayed fare Somoel ko Yo'or."},{"vNo":"14 ","txt":"Ere fare Somoel e ra th'aeb rok' yu Israel e loelugen nge pochon, nge pa'angin nib tolang nge pan u sobut' u lan ta'areb e rran."},{"vNo":"15 ","txt":"Cha' nib ilal, e ire loelugen; ma fare profet ni ma fil ngoyiy e tin nib baen, e ir pochon."},{"vNo":"16 ","txt":"Ya fapi tiyugang' ko pi gidii' ney e ra olobochiyed raed; ma pi'in ru'uned u pa'araed e ra m'aed."},{"vNo":"17 ","txt":"Ere fare Somoel e dabi falaen' ngak' e pi pagael nib fel' yangren roraed, ara wurengaen' ngak' e pi gidii' roraed ni ke yim' e pi chitamangraed nge pi'in ni kanim' roraed; ya yaed gubin ma ba tadum'thin nge tarin' e kireb, nge gubin e langef ma dar yoeg e tin nib yal'uw. Ma gubin e pinn'ey e dar chefeg e damomuw rok' riy nga orel, ya kub k'iyeg pa' nge paer."},{"vNo":"18 ","txt":"Ya pi ngongol nib kireb e ra mu'uruf ko nifiy; ra urufiy e pi racholoy' nge rachangal, ma ra urufiy e garger nib dub'ag, mar changeg gaed ngalang ni boed e ath."},{"vNo":"19 ","txt":"Damomuw rok' fare Somoel ko Yo'or e ra lumor nag dakean fare nam, ma fapi gidii' e yaedra mang gapgep ko nifiy; ma dariy bee' nra pag walagen nib fos."},{"vNo":"20 ","txt":"Ma bayi chel ni nge fek' ban'en ni nge kay u ba'ani mat'aw i pa' ma ra paer nib bilig; ma bayi chel nge abich u ba'ani gilaey' i pa' ma dabi sow; ere gubin e gidii' nra bee' me chel nge kay e ufin u pa'—"},{"vNo":"21 ","txt":"Manasseh ngak' Efraim; nge Efraim ngak' Manasseh; yow u ta'abang ni yow ra togopluw ngak' yu Judah. Ma gubin e pinn'ey e dar chefeg e damomuw rok' riy nga orel, ya kub k'iyeg pa' nge paer."}]}