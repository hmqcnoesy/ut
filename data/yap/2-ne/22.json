{"heading":"U lan fare biyu' e duw ma gubin e gidii' ma yaedra liyoer ngak' fare Somoel—Ire ra paer u fithik'raed—Mu ta'areb ko Isaiah 12. Nap'an 559–545 M.K.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nephi 22","verses":[{"vNo":"1 ","txt":"Ma lan e re rran nem e gara ga'ar riy: O Somoel, gura liyoer ngom; gur e um puwaen' ngog ma kam chefeg e damomuw rom rog nga orel, ma gur e kam gapaseg lanin'ug."},{"vNo":"2 ","txt":"Musap, Got e tathap rog; gu ra pagan'ug ngak', ma dab gu rus; ya fare Somoel i Jehovah e ir gelingig nge tang rog; ma ku ire kemang tathap rog."},{"vNo":"3 ","txt":"Ere, fithik' e falfalaen' e gara l'ing e raen riy u luwed ni yima thap riy."},{"vNo":"4 ","txt":"Ma lan e re rran nem e gimed ra ga'ar riy: Soerok' fare Somoel, pininged fithingan, mu weliyed e ngongol rok' u fithik' e gidii', mi gimed yoeg ni ngan liyoer nga fithingan."},{"vNo":"5 ","txt":"Mu tang gaed ngak' fare Somoel: ya ke rin' bogi ban'en ni rib fel'; ni biney e yimnang u fayleng ni polo'."},{"vNo":"6 ","txt":"Mu yoer gaed mi gimed tolul, nag e falfalaen', gimed e gidii' nu Zion; ya rib yargael Facha' nib Thothup ku Israel u fithik'med."}]}