{"heading":"Kristus e bayi mang ba malang ni ma tun ayiy ngay nge bangi war ni ma magawon nigey—Mu gayed Somoel, gathi pi tamanbey—Mu chel gaed ko fare motochiyel nge mich ngam gayed e kanawo' riy—Mu ta'areb nag ko Isaiah 8. Nap'an 559–545 M.K.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"2 Nephi 18","verses":[{"vNo":"1 ","txt":"Bin migid, e fare thin rok' Somoel ni ga'ar ngog: Mu fek ngom bangi babyor ni kan bichiy, ngam yol ngay ko pen, ni mornga'agen Maher-shalal-hash-baz."},{"vNo":"2 ","txt":"Mug fek ngog ruwnii' nib yul'yul' ni ngar manged mich ko chep ni ngam yoloey, ni Uriah ni fare priest, nge Zechariah ni fare pagael ni fak Jeberechiah."},{"vNo":"3 ","txt":"Mug waen nggu pirew le'engig; me diyen nge gargeleg nib pagael. Me ga'ar fare Somoel ngog: Mu pining fithingan, ni Maher-shalal-hash-baz."},{"vNo":"4 ","txt":"Ya musap, fare tir e dawori nang ni nge ga'ar, Papa' rog nge nina' rog, u m'on ni ngan fek nge chuw e pi machaf nu Damascus nge pi chugum nu Samaria u m'on ko fare pilung nu Assyria."},{"vNo":"5 ","txt":"Fare Somoel e ki non ngog bayay, ni ga'ar:"},{"vNo":"6 ","txt":"Bachan e pi gidii' ney e kar dubuyed raen e lul' nu Shiloah ni be yaen nib sowath, ma yaed be falfalaen' ngak' i Rezin nge bee' nib pagael ni fak Remaliah;"},{"vNo":"7 ","txt":"Ere chiney, musap gaed, fare Somoel e bayi fek nga dakeanraed e raen ko fare lul', nib gel mab yo'or, ni boed fare pilung nu Assyria nge gubin e rir rok'; ni bay yib ngalang nge tharey gubin wol' e lul' nge gubin yang e but'."},{"vNo":"8 ","txt":"Ma bay yib nge yaen u dakean yu Judah; ma ra suguy me tharey ga'angin yang, me yib nge mada' nga k'angay; ma poen ni ke pithig radan e bayi upnguy dakean e nam rom, O Immanuel."},{"vNo":"9 ","txt":"Mu peth gaed nga ta'abang, O gimed e gidii', min t'et'aer med; mmotoyil gaed gimed gubin e pi'in bay ko pi nam ni palog; mu fal'eged rogmed, ma yira t'et'aer med; mu fal'eged rogmed, ma yira t'et'aer med."},{"vNo":"10 ","txt":"Mu puruy' gaed nga ta'abang, ma ra yaeni aw nib m'ayfan; moeged e thin, ma dabi buch; ya bay Got romaed."},{"vNo":"11 ","txt":"Ya fare Somoel e non ngog nib gel, ni chiyliy ngog ni dab guwaen u wo'en e pi gidii' ney, ni ga'ar:"},{"vNo":"12 ","txt":"Dab moeged, Ba ulung, ngak' gubin e pi'in nra yoeg e pi gidii' ney ngoraed e, Ba ulung; ara murus gaed ngoraed, ara mu tamdag gaed."},{"vNo":"13 ","txt":"Mu liyoer gaed ngak' fare Somoel ko Yo'or, mi gimed pag nge mang ir e mang murus romed nge, tamdag romed."},{"vNo":"14 ","txt":"Ma ire ra mang bangi gil' e meybil; machane ra mang ba malang ni nge tun ayiy ngay, nge ba war ni nge magawon nag e gidii' ku Israel, nge ba wup nge tafich ngak' e gidii' nu Jerusalem."},{"vNo":"15 ","txt":"Ma bayo'or u fithik'raed e pi'in nra tun ay nge aw nga but', mar waer gaed, min koelraed, ngan fekraed."},{"vNo":"16 ","txt":"Mu m'ag fare mich, mag ning fare motochiyel u fithik' i pi gachalpeg."},{"vNo":"17 ","txt":"Ma bay gu soen nag fare Somoel, nibe mithaeg oewchen rok' fapi gidii' ku Jacob, ma bay gu sap nag."},{"vNo":"18 ","txt":"Musap gaed, gag nge pi bitir ni ke pii' Somoel ngog e bogi pow nge 'ang'ang u lan yu Israel ni ke yib rok' fare Somoel ko Yo'or, ni'ir e be paer ko Burey ni Zion."},{"vNo":"19 ","txt":"Ma nap'an ni yaedra ga'ar ngomed: Mu gayed rok' e pi'in ni ku aram rogon e ya'el roraed, nge pi tamanbey nibe sononnon—ma gathi gidii' e yaed e ngar gayed rok' e Got roraed, ni fan ngak' e pi'in nib fos, ni ngar rung'aged laman e pi'in ni kar m'aed?"},{"vNo":"20 ","txt":"Mu gayed ko fare motochiyel nge fare mich; ma fa'anra dab roeged e re bogi thin ney, ma bachan e dariy e tamilang roraed."},{"vNo":"21 ","txt":"Ma bay ranoed u fithik' e gafgow ni ubchiya' nge bilig; ma bay yibi buch u nap'an ni bay ram'aed ko bilig, mar damomuw gaed, mar gerniged e pilung roraed nge Got roraed, mar sap gaed ngalang."},{"vNo":"22 ","txt":"Ma bay ra sap gaed nga but' mar guyed e gafgow, nge lumor, nge amith, mar pired riy nga milmor."}]}