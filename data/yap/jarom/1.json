{"heading":"Fapi Nephites e ra fol gaed ko fare motochiyel rok' Moses, mar athapeged fare wub rok' Kristus, mar fala'ab gaed u dakean farengi nam—Bo'or e profet nra muruwel gaed ni ngar tayed e gidii' ko bin riyul' e kanawo'. Nap'an 399–361 M.K.","prevAbbr":"enos","prevNo":1,"nextAbbr":"omni","nextNo":1,"chapterTitle":"Jarom 1","verses":[{"vNo":"1 ","txt":"Chiney e musap gaed, gag, Jarom, e gu yoloey buch'uw e thin ni rogon ni motochiyel nag e chitamag ngog, i Enos, ni nge yog nni cha'ariy e chep ni mornga'agen e tha' romaed."},{"vNo":"2 ","txt":"Ma bachan e tiney e plates e ba achichig, nge bachan e pinn'ey e kan yoloey ni kan tafnaey nag ni fan ngak' pi walagmaed ni fapi Lamanites, ere, rib t'uf ni nggu yoloey buch'uw; machane dab gu yoloey e pin'en ni gube prophesy nag, ara pi yi'iy rog. Ya mang e kubay ni gura yoloey nib ga'fan ko tin ni ke yoloey e chitamag? Ya gathi kar yi'iy niged fare wo'en e thap? Gube ga'ar ngomed, Arragon; ma biney e ba gaman u wun'ug."},{"vNo":"3 ","txt":"Musap gaed, rib t'uf ni ngan mugu'uliy bo'or ban'en u fithik' e pi gidii' ney, ni bachan e 'el'el u gum'ircha'raed, nge baling u tel raed, nge ma'ew u laniyaen' raed, nge 'el'el u laniyaen'raed; yug aram rogon machane, be runguyraed Got, ma ke mada' ko chiney ma dawori chuweg raed u dakean farengi nam."},{"vNo":"4 ","txt":"Ma bay nib yo'or u fithik' daed e pi'in nib yo'or e yi'iy ni ke yib ngak', ya de 'el'el laniyaen'raed. Ma oren e pi'in nide 'el'el laniyaen'raed ma bay e mich roraed, mab chugur e tha' roraed fare Kan ni Thothup, ni'ir e ma dag ban'en ngak' e pi gidii', u rogon e mich roraed."},{"vNo":"5 ","txt":"Ere chiney, e musap gaed, l'agruw miri'ay e duw ni ke yaen, ma fapi gidii' rok' Nephi e kar yo'or ma kar gel gaed u dakean farengi nam. Mar athamgiliyed ngar fol gaed ko fare motochiyel rok' Moses mar tayed fare rran rok' Somoel nib thothup. Ma darur rin'ed fa roeged e tin nib kireb ara ra nonaed nib togopluw ngak' Got. Ere, pi motochiyel ko farengi nam e thingar ni fol riy."},{"vNo":"6 ","txt":"Ma arame ra garar gaed u dakean farengi nam, ma ku aram rogon ngak' fapi Lamanites. Ma ri yaed ba yo'or ngak' fapi Nephites; ma yaed ba'adag e mathang pogofan nge mu'un racha' ko gamanman."},{"vNo":"7 ","txt":"Me yibi buch ni rabaed nib yo'or yay ngomaed, fapi Nephites, ni mael. Machane pi pilung romaed nge pi mitethin romaed e rib gel e mich roraed ngak' fare Somoel; mar filed ngak' fapi gidii' fapi yalen rok' Somoel; ere, rug gel gaed ko fapi Lamanites mug chuweged raed u dakean e pi binaw romaed, ma arame gu tabab gaed i noemow nag lan e binaw romaed, ara gin'en ni bang ko binaw ni suwmaed."},{"vNo":"8 ","txt":"Ma arame rug yo'or gaed, nggu garar gaed u dakean farengi nam, ma rug fala'ab gaed ko gol, nge silber, nge tin th'abi fel' ban'en, nge rean ni rib fel' rogon ni ngongliy, nge na'un, nge masin, nge wasey nge copper, nge brass nge steel, nib mite wasey ni yibe ngongliy gubin mit e talin e muruwel ko gubin mit ni nga un ker e but' ngay, nge talin e mael—arragon, fapi gane gat'ing nib m'uthm'uth, nge tafen, nge sarey nib ba'ud, nge sarey ni bay e wasey u taban, nge gubin mite tatlin e mael."},{"vNo":"9 ","txt":"Ere bachan e kugu fal'eged rogmaed ni nggu mada' gaed fapi Lamanites, ma yaed e defel' rograed ni ngar baed ngomaed ko mael. Machane fare thin rok' Somoel e ni micheg nib riyul', ni'ir e weliy ngak' e pi chitamangmaed, ni be ga'ar: u n'umngin i nap'an ni gimed ra fol ko pi motochiyel rog ma gimed ra mon'og u dakean farengi nam."},{"vNo":"10 ","txt":"Me yibi buch ni fapi profet rok' Somoel e ra ginnged riy fapi gidii' rok' Nephi, ni boed ni ke yoeg Got, ni fa'anra dabra fol gaed ko fapi motochiyel, mar mul gaed nga fithik' e ngongol ni kireb, ma bay ni lii'raed ngan chuwegraed u dakean farengi nam."},{"vNo":"11 ","txt":"Ere, fapi profet, nge pi priest, nge pi teacher, e ra muruwel gaed ni rib gel nib fel rogon, ma yaed be ning chilen u fithik' e athamgil ngak' fapi gidii' ni ngar yul'yul' gaed; ma yaed be fil ngoraed fare motochiyel rok' Moses, nge fan, ni aramfan ni kan pii'; e ngar pingeged laniyaen'raed ngar sap gaed nga m'on ko fare wub ni bayi tay fare Messiah, ma nge michaen'raed ngak' ni boed rogon ni manga bay roraed. Ma ireray rogon ni fil ngoraed."},{"vNo":"12 ","txt":"Me yibi buch ni aram rogon ni rrin'ed mar ayuweged raed ngar pired ni da kun lii'raed u dakean farengi nam; ya rri kurufed e pi gum'ircha' roraed ko fare thin, ma yug yaed be puguran ngoraed e kalngaen'."},{"vNo":"13 ","txt":"Me yibi buch ni arame ke gaman l'agruw miri'ay nge guyey nge meruk e duw n'umngin i nap'an ni ke yaen—ni yigo' bay e mael, nge male'eg thin, nge togopluw nag e thin nib dake gubin e ngiyal'."},{"vNo":"14 ","txt":"Ma gag, Jarom, e dab gu yoloey nib yo'or, ya fapi plates e rib buch'uw. Machane musap gaed, pi walageg, rayog ni ngam maroed ko fayung nem e plates rok' Nephi; ya muguyed, dakean e tinem e bay riy e chep ni mornga'agen e mael romaed ni kan ker nga dakean, ni rogon e yol ko pi pilung, ara tin nra gagyeg niged ni ngan yoloey."},{"vNo":"15 ","txt":"Ma aram mug tay e tiney e plates nga pa' ba pagael ni fakag i Omni, ni nge yog ni ngan cha'ariy u rogon e pi motochiyel rok' e pi chitamag."}]}