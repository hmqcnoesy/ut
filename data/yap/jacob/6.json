{"heading":"Fare Somoel e ra kunuy piyu Israel nga ta'abang ko tin tomur e rran—Fare fayleng e ra mu'uruf ko nifiy—Gidii' e thingar ra leked Kristus mar chuw gaed ko lupath ko nifiy nge dramrom. Nap'an 544–421 M.K.","prevAbbr":"jacob","prevNo":5,"nextAbbr":"jacob","nextNo":7,"chapterTitle":"Jacob 6","verses":[{"vNo":"1 ","txt":"Ere chiney, musap gaed, pi walageg, ni woed ni gu weliy ngomed ni bay gu prophesy, muguyed, ireray e pi prophecy rog—ni fapin'en nre profet ney i Zenos e ke weliy, ni mornga'agen fapi gidii' ku Israel, ni'ir faram e ke ta'areb nagraed nga bake gak'iy ni olive ni fi'iy, ni thangri yibi buch."},{"vNo":"2 ","txt":"Nge fare rran ni ra k'iyeg pa' riy bayay ko yan l'agruw yay ni ra kunuy e gidii' rok', e ireram e re rran, arragon, ni ireram e yan tomur, ni fapi tapigpig rok' fare Somoel e bay ranoed iyaen ni bay gelingin roraed, ni ngar fogloliyed mar th'eth'aebed papa'ngin fapi yuke gak'iy ko farengi mileay' rok'; ma tomuren e binem ma arame fare ngiyal' nib tomur e kari chugur ni bayi taw."},{"vNo":"3 ","txt":"Ma rib fel' wa'athan e pi'in ni muruwel u fithik' e l'agaen' u lan farengi mileay' rok'; ma rib buch wa'athan e pi'in ni bay ni tharbog raed ko gin tagil'raed! Ma fare fayleng e bayi mo'ruf ko nifiy."},{"vNo":"4 ","txt":"Ma rib sug e murnguy rok' e Got rodaed ngodaed, ya kumnang fapi gidii' ku Israel, ni yow l'agruw ni lik'ngin nge papa'ngin; me k'iyeg pa' nga dakeanraed ni nge ayuwegraed ni polo' fare rran; ma rib 'el'el laniyaen' raed nge gidii' ni ma non nib togopluw; machane oren e pi'in ni dabra 'el'el niged gum'ircha'raed e yaedra thap nga gil'ilungun Got."},{"vNo":"5 ","txt":"Ere, piwalageg, gube wenig ngomed u fithik' e thin nib tamilang ni ngam kalngaen'gaed, mi gimed yib u polo' i gum'ircha'med, ngam chech'eyed gimed ngak' Got ni woed nibe chech'ey ir ngomed. Nge ngiyal' ni ra k'iyeg pa' ngomed nib sug ko murnguy u lan e tamilang ni rran, ma dabmu 'el'el niged gum'ircha'med."},{"vNo":"6 ","txt":"Arragon, daba', e fa'an gimed ra rung'ag e thin rok', ma dabmu 'el'el niged e gum'ircha' romed; fa mangfan ni ngam m'aed?"},{"vNo":"7 ","txt":"Ya musap gaed, tomuren ni kan chathowoliymed ko fare thin rok' Got nib mangil ni polo' e rran, ma gimed pii' e wa'amngin nib kireb, ma thingar ni th'aebmed nga but' min'inmed nga mite nifiy?"},{"vNo":"8 ","txt":"Musap gaed, gimed ra fek yathin e pi yu bugithin ney? Gimed ra fek yathin fapi thin ko fapi profet; ma gimed ra fek yathin gubin fapi thin ni kan weliy ni mornga'agen Kristus, u tomuren ni aray fini yo'or e pi'in ni kar weliyed mornga'agen; mi gimed yoeg ni deriyul' fare thin nib mangil rok' Kristus, nge fare gelingin Got, nge fare tawa'ath ko fare Kan ni Thothup, mi gimed tileg gam'ingin fare Kan ni Thothup, mi gimed moning nag fare wo'en e bayul, ni kan tay ni fan ngomed?"},{"vNo":"9 ","txt":"Dam nanged ni fa'an gimed rarin' e pinn'ey, ma fare gelingin e bayul nge fare foskoyam', ni'ir e bay rok' Kristus, e ra fekmed ngam sak'iy gaed u fithik' e tamra' nge m'ingaen' nga tagil' e pufthin rok' Got?"},{"vNo":"10 ","txt":"Ma rogon gelingin yalen e justice, ya yalen e justice e dabiyog i siyeg, ni thingar mmaroed nga langgin fare lupath ko nifiy nge dramrom, ni dabi math e dramrom riy, nge ath riy e be yaen ngalang ni dabi tal, nib lupath ko nifiy nge dramrom nib gechig ni dabi m'ay bi'id."},{"vNo":"11 ","txt":"O ere, gimed piwalageg nib t'uf rog, mu kalgaed ngaen'med, mi gimed yaen ko fare garog nib wu'in'in, mi gimed yaen ko re ginn'em iyaen nib achig radan, nge mada' ko ngiyal' ni ke yog ngomed e yafos ni manemus."},{"vNo":"12 ","txt":"O mu gonop yed; mang e kubay ni gura yoeg?"},{"vNo":"13 ","txt":"Ere fin aray, e nggu fingichiymed mug waen, nge mada' ko ngiyal' ni kug mada' nagmed u tagil' e pufthin rok' Got, ni ireray e re tagil' e pufthin ni ma gafgow e pi'in nib tadenen riy ko murus nge tamdag. Amen."}]}