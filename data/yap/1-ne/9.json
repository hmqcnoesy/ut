{"heading":"Nephi e ngongoliy l'agruw kean e chep—Ra baken ma kanoeg ni plate rok' Nephi—Ken nib gaa' e plate e bay riy mornga'agen e chep nu fayleng; ma kean ni ba achichig e bal'eg rogon ko tin nib thothup ban'en. Nap'an 600–592 M.K.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nephi 9","verses":[{"vNo":"1 ","txt":"Ma gubin e pinn'ey ma i guy e chitamag, ma i rung'ag, ma i weliy, u nap'an ni be paer u lan e tent, u lan e fare loway ku Lemuel, nge kub yo'or boech ban'en, ni dabiyog i yoloey nga dakean e yuyang ney e plate."},{"vNo":"2 ","txt":"Ere chiney, ni gube weliy mornga'agen e pi yuyang i plate ney, ma gathi ireray e yungi plate ni nggu yoloey urngin chipin e pi gidii' rog ngay ni kakrom; ya pi yungi plate ni'ir e nggu yoloey urngin babyoren e gidii' rog ngay e kug tunguy fithingan ni Nephi; Ere, kanoeg ni plate ku Nephi, ni kan tunguy fithingag ngay; ma yuyang ney e plate e kunoeg ni plate ku Nephi."},{"vNo":"3 ","txt":"Machane, ke taw ba motochiyel rok' Somoel ngog ni thingar gu fal'eg e pi yungi plate ney, riffan e thingari yib ba babyor ni kan yoloey ni mornga'agen e machib ko gidii' rog."},{"vNo":"4 ","txt":"Ma nga dakean fa yuyang nem e plate e thingar ni yoloey ngay babyoren e lung ko pi pilung, nge pi mael, nge pi male'eg thin ko gidii' rog; ere yungney e plates e baga' ni fan ko machib; ma yungin ni kubay e plates e baga' ni fan ko lung ko pi pilung nge pi mael nge pi male'eg thin ko gidii' rog."},{"vNo":"5 ","txt":"Ere, fare Somoel e ke motochiyel nag ngog ni nggu fal'eg e yungi plate ney ni fan ngab lem ni tay nib gonop, nib lem ni dagnang fan."},{"vNo":"6 ","txt":"Machane fare Somoel e manang urngin ban'en ni aram ko tabolngin; ere, ke t'aer midlen ni nge yog ni mugu'uliy gubin e muruwel rok' u fithik' e pi gidii'; ya musap gaed, gubin e gelingin ma bay rok' ni ra yog ni nge mugu'uliy urngin e thin rok'. Ere aram rogon. Amen."}]}