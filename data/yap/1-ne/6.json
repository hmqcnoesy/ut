{"heading":"Nephi e yoloey mornga'agen e tirok' Got ban'en–Nephi e athapeg ni nge yal'uweg u laniyaen' e pi gidii' ni ngarbaed ngak' e Got ku Abraham mar thap gaed. Nap'an 600–592 M.K.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nephi 6","verses":[{"vNo":"1 ","txt":"Ma chiney e gag, Nephi, e dab gu pii' chipin e tha' ko pi chitamag u lan e giney e chep rog; ma dariy bingyal' ni gura pii' nga tomuren u dakean e pi yungi plate ney ni gube yoloey; ya bay u lan e chep nibe cha'ariy e chitamag; ere, dab gu yoloey nga langgin e guruy ney e muruwel."},{"vNo":"2 ","txt":"Ya ke gaman u wun'ug ma gub falaen' ngay ni nggog ni gamaed pigachalpen Yosef."},{"vNo":"3 ","txt":"Ma de ga'fan ngog ni nggu pii' urngin babyoren e tirok' e chitamag, ya dabiyog i yoloey nga dakean e tiney e plate, ya gu ba'adag ni nge puf e gin ni nggu yoloey e tirok' Got ngay."},{"vNo":"4 ","txt":"Ya n'en ni gube lemnag e gomanga yigi wurengaen' e gidii' ngarbaed ngak' fare Got ku Abraham, ni'ir fare Got ku Isaac ni'ir fare Got ku Jacob, me yog ni ngar thap gaed."},{"vNo":"5 ","txt":"Ere, pin'en nib m'ag u waen' e fayleng e dagur yoloey, ma kemus ni fapin'en nib m'agaen' Got ngay, nge pi'in ni darur m'aged yaed ko tin u fayleng ban'en."},{"vNo":"6 ","txt":"Ere, nggu motochiyel nag ngak' pifakag, ni dab ri suguyed e yungi plate ney ko pin'en ni de ga'fan ngak' e gidii'."}]}