{"heading":"T'aer midil ntay ni fan ko fapi gidii' ni ngar miil gaed ngar chuw gaed u tanpa' fapi Lamanites—Fapi Lamanites e ni guy rogon ngar chingaw' gaed—Fapi gidii' e ra miil gaed, mar suloed nga Zarahemla, mar m'ing gaed nga tanpa' fare Pilung i Mosiah. Nap'an 121–120 M.K.","prevAbbr":"mosiah","prevNo":21,"nextAbbr":"mosiah","nextNo":23,"chapterTitle":"Mosiah 22","verses":[{"vNo":"1 ","txt":"Ere chiney e yibi buch ni Ammon nge fare pilung i Limhi e ra weliyew ko fapi gidii' rogon ni ngar rin'ed me yog ni ngar chuw gaed u kalbus; ma rruguyew rogon ni gubin fapi gidii' ni ngar mukun gaed nga ta'abang; ma rin'ew e biney ni nge yog ni ta'areb lungun fapi gidii' u mornga'agen fare miil ni ngar tayed."},{"vNo":"2 ","txt":"Me yibi buch ni dar pir'eged rogon wo'en ni ngar miil gaed u kalbus, ma kemus ni ngar feked e ppin roraed nge bitir roraed, nge gamanman roraed, nge yu' ulung i garbaw roraed, nge tent roraed, ngar ranoed nga lan wuru' e binaw; ya fapi Lamanites e riyaed bo'or, ma ribe math liyiben ko fapi gidii' rok' Limhi ni ngar togopluw gaed ngoraed, ni gomanga ngar fineyed ni ngar chuw gaed u kalbus u dakean e cham ko sayden."},{"vNo":"3 ","txt":"Ere chiney e yibi buch ni Gideon e yaen nge yaeni sak'iy nga p'oewchen fare pilung, me ga'ar ngak': Chiney O pilung, gur e kam motoyil ko thin rog ni ke yo'or yay u nap'an ni gadaed be togopluw ngak' pi walagdaed, ni fapi Lamanites."},{"vNo":"4 ","txt":"Ere chiney O pilung, fa'anra dawor mu pir'egeg ni guba tapigpig ni dariy angin, ara fa'anra ku aram i yib ke mada' ko ngiyal' ney ni gabe motoyil ko thin rog ni demutrug rogon, ma be m'ug nib ga'fan ngom, ere ku arragon ni guba'adag ni ngam motoyil ko thin rog e chiney, ma bay gumang tapigpig rom nggu fek e pi gidii' ney nggu chuwegraed u kalbus."},{"vNo":"5 ","txt":"Ere fare pilung e pii' mat'awon ni nge non. Ere me ga'ar Gideon ngak':"},{"vNo":"6 ","txt":"Gamnang, bay bangi n'en nib mab u tabgul nga wuru' e binaw, nib mab nga wuru' e rungrung ko yoror u tabgul, u ba'an tabgul ko farengi binaw. Ma fapi Lamanites, ara fapi matanag ko Lamanites, e ranep' ma yaed ma chingnag; ere mman ngad weregew e thin nga fithik' gubin e pi gidii' ney ni ngar kunuyed nga ta'abang e pi gamanman roraed nge yu' ulung i garbaw roraed, ni nge yog nra wawliyedraed nga wuru' e binaw ni ke nep'."},{"vNo":"7 ","txt":"Ma bay guwaen nggu rin' nrogon ni kam chiyliy ngog ma nggu pii' e waeyin ngak' fapi Lamanites ko yan tomur, ma bay ra unumed ngar ching gaed; ma gaed yaen u ba'ani gilaey' ko gin ni yaed ma paer riy ko farengi n'en nib miith mornga'agen nib mab nga wuru' e binaw u nap'an ni kar ching gaed ma yaed be mol."},{"vNo":"8 ","txt":"Ma aray rogon ni gadaed ra yaen, ni gadaed e pi ppin rodaed nge pi bitir rodaed, nge gamanman rodaed, nge pi yu' ulung i garbaw roraed nga lan wuru' e binaw; ma gadaed milekag ngad liyeged fare binaw nu Shilom."},{"vNo":"9 ","txt":"Ere yibi buch ni fare pilung e motoyil ko thin rok' Gideon."},{"vNo":"10 ","txt":"Ere pilung i Limhi e yoeg ni fapi gidii' rok' e ngar kunuyed e gamanman roraed nga ta'abang; me pii' e waeyin ni oren ni yima pii' ngan fek iyaen ngak' fapi Lamanites; ma ki pii' boech e waeyin nib yo'or nib tawa'ath ngoraed; mar unumed fapi waeyin ni rib puf rograed ngay ni'ir e ke mal'og fare pilung i Limhi kan pii' ngoraed."},{"vNo":"11 ","txt":"Ere yibi buch ni fapi gidii' rok' fare pilung i Limhi e ranoed ni ke nep' nga lan wuru' e binaw ni yaed nge pi gamanman roraed, nge pi yu' ulung i garbaw roraed, ma ranoed ngar liyeged fare binaw nu Shilom u lan wuru' e binaw, mar puluweged ko fare binaw nu Zarahemla, ni be powi'iyraed Ammon nge pi walagen."},{"vNo":"12 ","txt":"Ma kar feked gubin e gol nge silber roraed, nge pin'en nib ga'fan ngoraed, ni tin nra yog ni ngar feked, nge ku arragon nge ggan roraed, nra feked nga lan wuru' e binaw; mar 'ul'ul gaed ko milekag roraed."},{"vNo":"13 ","txt":"Ma tomuren ni ke yo'or e rran yaed u lan wuru' e binaw mar taw gaed nga lan fare binaw nu Zarahemla, mar cheag gaed ko gidii' rok' Mosiah, mar pired ni kar m'ing gaed nga tanpa'."},{"vNo":"14 ","txt":"Me yibi buch ni Mosiah e thapegraed u fithik' e falfalaen'; ma ki thapeg e pi chep roraed, nge ku fapi chep ni fa'ani pir'eg fapi gidii' rok' Limhi."},{"vNo":"15 ","txt":"Ere chiney e yibi buch u nap'an ni fapi Lamanites e kar pir'eged ni fapi gidii' rok' Limhi e kar chuw gaed u lan fare binaw ni ke nep', mar l'oeged ba ulung i salthaw nga lan wuru' e binaw ni ngar l'oel'oeged yaed;"},{"vNo":"16 ","txt":"Ma tomuren ni kar l'oel'oeged yaed u lan l'agruw e rran, ma dakiyog nra laeked abraed; ere ra malog gaed u lan wuru' e binaw."}]}