{"heading":"Pilung ni Benjamin e yoloey fithingan e gidii' nga babyor me mel'eg e pi priest riy ni nge fil ban'en ngoraed—Mosiah e yoeg e lung ni boed e pilung nib mat'aw. Nap'an 124–121 M.K.","prevAbbr":"mosiah","prevNo":5,"nextAbbr":"mosiah","nextNo":7,"chapterTitle":"Mosiah 6","verses":[{"vNo":"1 ","txt":"Ma chiney, fare pilung i Benjamin e lemnag ni rib t'uf, ni tomuren ni ke mu' ko numon ngak' fapi gidii', ma nge fek fithingan e pi'in ni kar fal'eged e m'ag u thilraed Got ni ngar fol gaed ko pi motochiyel rok'."},{"vNo":"2 ","txt":"Me yibi buch ni dariy bee' ni magaey, ma kemus ni yigo' pi'in bitir nib achichig, nge pi'in ni kar michmich gaed ko fare m'ag ma kar feked nga dakeanraed fithingan Kristus."},{"vNo":"3 ","txt":"Nge ku bayay, yibi buch u nap'an ni ke mu' fare pilung i Benjamin i rin' e pinn'ey, ma ke bangbeng nag fare pagael ni fak ni Mosiah ni nge mang ba mitethin nge pilung ko gidii' rok', make pii' ngak' gubin e pi yalen ni baa' rogon ko fare lung, maki mel'eg e priest ni ngar filed ban'en ko fapi gidii', ni nge yog riy ni ngar rung'aged mar nanged fapi motochiyel rok' Got, ma ngar puged uran ngoraed fare michmich ni kar tayed, me pag fare ulung ngar suloed nga taferaed, mar suloed, ni yaed gubin, nga taferaed nra reb e tabnaew ma yaed roraed."},{"vNo":"4 ","txt":"Ma arame tabab Mosiah ko lung u tagil e chitamangin. Me tabab ko lung u nap'an e guyey e duw rok', ma arame ke yaeni aw ni gonpon e ke polo', aningeg miri'ay nge medilip nge nel' e duw ni ke yaen u nap'an ni chuw Lehi u Jerusalem."},{"vNo":"5 ","txt":"Ma pilung ni Benjamin e paer ni dalip e duw me yim'."},{"vNo":"6 ","txt":"Me yibi buch ni pilung ni Mosiah e paer ni be yaen u wo'en fare Somoel, ma i fol ko pi motochiyel rok' nge pi yalen rok', ma i fol ko pi motochiyel rok' u fithik' gubin ban'en ni demutrug ko mang e ke chiyliy ngak'."},{"vNo":"7 ","txt":"Ma pilung ni Mosiah e guy rogon e gidii' rok' ni ngar ngongoliyed e mileay'. Nge ku arragon ngak', ni'ir, maki ngongoliy e mileay', ni nge yaeni aw ni dabi yin' dakean e gafgow ko gidii' rok', ya nge yog ni rin' ni boed rogon ni rin' e chitamangin u fithik' gubin ban'en. Ma arame yaeni aw ni dakuriy e silele'eg thin u fithik' e gidii' rok' u langgin dalip e duw."}]}