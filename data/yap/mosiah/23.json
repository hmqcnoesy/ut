{"heading":"Alma e siyeg ni nge dabi mang pilung—I pigpig ni ire tolang ko priest—Fare Somoel e gechig nag e gidii' rok', ma fapi Lamanites e ra suweyed fare binaw nu Helam—Amulon, e ire gaa' ko fapi priest ni kireb rok' fare Pilung i Noah, e gagyeg nag fare binaw nu Helam u tanpa' fare pilung ko Lamanites. Nap'an 145–121 M.K.","sectionHeading":"Bbabyor ni mornga'agen Alma nge fapi gidii' rok' Somoel, ni yaed e tuluf raed fapi gidii' rok' fare Pilung i Noah nga lan wuru' e binaw.","prevAbbr":"mosiah","prevNo":22,"nextAbbr":"mosiah","nextNo":24,"chapterTitle":"Mosiah 23","verses":[{"vNo":"1 ","txt":"Ere bachan e ke yoeg fare Somoel ngak' Alma ni fapi salthaw rok' fare pilung i Noah e bay rabaed ngoraed, ma ki yoeg ngak' fapi gidii' rok', ere ra kunuyed nga ta'abang fapi gamanman roraed, mar feked boech e awoch roraed, ma ranoed nga lan wuru' e binaw u m'on ko fapi salthaw rok' fare pilung i Noah."},{"vNo":"2 ","txt":"Ma fare Somoel e pii' gelingraed, ni nga dabi koel raed fapi gidii rok fare pilung i Noah ngar lii'ed raed."},{"vNo":"3 ","txt":"Mar milekag gaed ni dalip e rran nga lan wuru' e binaw."},{"vNo":"4 ","txt":"Mar baed nga bangi binaw, arragon, nga bangi binaw nib fel' usun mab fel' e paer riy, ni bangi binaw nib machalbog e rran riy."},{"vNo":"5 ","txt":"Mar n'ufed e pi tent roraed ngalang, mar tabab gaed i ngongoliy e mileay', mar tabab ko dumow na'un; arragon, riyaed ba tamuruwel, ere ur muruwel gaed ni rib gel."},{"vNo":"6 ","txt":"Ma fapi gidii' e yaed ba'adag ni Alma ni nge mang pilung roraed, ya rib t'uf ko gidii' rok'."},{"vNo":"7 ","txt":"Machane ga'ar ngoraed: Musap gaed, det'uf ni nge yog e pilung ngodaed; ya ga'ar fare Somoel: Dab mu tayed bee' ni nge tolang ngak' bee', ara bee' nib mo'on e dabi lemnag ir nib fel' ngak' yug bee'; ere gube yoeg ngomed ni det'uf ni nge yog e pilung ngomed."},{"vNo":"8 ","txt":"Yug aram rogon machane, fa'anra yog ni nge gubin e ngiyal' ma bay e pumo'on nib mat'aw ni nge mang pilung romed me'ere rib mangil ni nge yog e pilung ngomed."},{"vNo":"9 ","txt":"Machane mu tayed u wun'med fare ngongol rok' fare pilung i Noah nge fapi priest rok'; ya mus ngog magu oloboch riy, nggu rin' bo'or bogi ban'en ni th'abi kireb u mit Somoel, ni'ir e k'aring ngog e makalngaen' ni rib almarin."},{"vNo":"10 ","txt":"Machane, tomuren nib gel e kirbaen' ni kug tay, ma fare Somoel e runguyeg nge motoyil ko meybil ni gube tay, me pii' e fulweg ko pi meybil rog, ma ke tayeg ni gub talin e muruwel u lani pa' ni nggu fek bo'or i gimed iyib ko na'ab ni mornga'agen e tin riyul' rok'."},{"vNo":"11 ","txt":"Machane, dagur 'uf ko biney, ya gag e dabi bung rogog ni nggu 'uf ni mornga'ageg."},{"vNo":"12 ","txt":"Ere chiney e gube yoeg ngomed, ni ke gafgow nagmed fare pilung i Noah, ma ku'um manged sib ngak' nge fapi priest rok', ma kar feked gimed iyib nga fithik' e ngongol ni kireb, ere ni m'agmed nga gafan e ngongol ni kireb."},{"vNo":"13 ","txt":"Ere chiney ni kan chuwegmed u gelingin Got kam chuw gaed ko fapi m'agan e ngongol ni kireb, arragon, u pa' e pi to'ogor romed ni pilung i Noah nge fapi gidii' rok', nge ku pi m'agan e ngongol ni kireb, ere ri aramfan nug ba'adag ni ngam chichi'iyed gimed ko gin ni ke puf-mat'awmed riy, ma dabi pagaen'med ngak' bee' ni nge mang pilung romed."},{"vNo":"14 ","txt":"Ma ku dabi pagaen'med ngak' bee' ni nge mang sensey romed ara tamachib romed, ma kemus ni fa'anra bee' nib gidii' rok' Got, ni be yaen ko pi wo' rok' ma be fol ko pi motochiyel rok'."},{"vNo":"15 ","txt":"Aray rogon ni Alma e fil ko gidii' rok', ni nge gubin e gidii' ma nge t'ufeg e cha' ni bugul yoror rok' ni boed ir, ni nge dabi yibe male'eg thin nga fithik'raed."},{"vNo":"16 ","txt":"Ere chiney e Alma, e ire tolang ko priest roraed, ya ire yarmiy e galasia roraed."},{"vNo":"17 ","txt":"Me yibi buch ni dariy bee' ni bay mat'awon ni nge machib ara fil ban'en ma kemus ni'ir e ke pii' Got mat'awon. Ere bangbeng nag gubin e priest roraed nge sensey roraed; ma dariy bee' nni bangbeng nag ma kemus ni fa'anra bee' nib mo'on nib mat'aw."},{"vNo":"18 ","txt":"Ere ur guyed e gidii' roraed, mar duruw'iyed raed ko pin'en nib l'eag rogon ko tin nib mat'aw."},{"vNo":"19 ","txt":"Me yibi buch ni arame ra tabab gaed ko mon'og me fel' rograed u lan fare binaw; mar tunguyed fithingan e re binaw nem ni Helam."},{"vNo":"20 ","txt":"Me yibi buch ni ra yo'or gaed ma ri fel' rograed u lan fare binaw nu Helam; mar ngongoliyed nib binaw, mar tunguyed fithingan ni fare binaw nu Helam."},{"vNo":"21 ","txt":"Yug aram rogon ma fare Somoel e be guy nib t'uf ni nge yal'uweg e gidii' rok'; arragon, ma sikeng nag e gum'aen' roraed nge mich roraed."},{"vNo":"22 ","txt":"Machane—anra tay e pagaen' rok' ngak' e ireram e cha' ni yira chibiy ngalang ko bin tomur e rran. Arragon, ma aray rogon ko tiney e gidii'."},{"vNo":"23 ","txt":"Ya musap gaed, bay gu dag ngomed nni fekraed nga kalbus, ma dariy bee' ni yog ni nge pagraed ma kemus ni fare Somoel ni Got roraed, arragon, ni fare Got ku Abraham nge Isaac nge Jacob."},{"vNo":"24 ","txt":"Me yibi buch ni pagraed u kalbus, medag fare gelingin rok' ngoraed, ma rigel e falfalaen' roraed."},{"vNo":"25 ","txt":"Ya musap gaed, yibi buch u nap'an ni ur moyed u lan fare nam nu Helam, arragon, u lan fare binaw nu Helam, u nap'an ni yaed be ngongoliy e mileay' u yungi binaw nib liyeg raed, ma musap gaed baey ba ulung i salthaw rok' fapi Lamanites u wuru' fare binaw."},{"vNo":"26 ","txt":"Ere chiney e yibi buch ni fa pi'in walagen Alma e ra miil gaed ngar chuw gaed ko fayungi falang roraed, mar mukun gaed nga ta'abang u lan fare binaw nu Helam; ma kar tamdag gaed nga rarogon e m'ug ni ke tay fapi Lamanites."},{"vNo":"27 ","txt":"Machane Alma e yaen nge yaen i sak'iy nga p'oewchraed, me yoeg ngoraed ni dabra tamdag gaed, ma nge yib ngaen'raed fare Somoel ni Got roraed ma ra ayuwegraed."},{"vNo":"28 ","txt":"Ere m'ay e tamdag roraed, mar tabab gaed ko meybil ngak' Somoel ni nge munguy nag gum'ircha'en fapi Lamanites, ni ngar paged ni dabra lii'ed raed, nge pi le'engiraed, nge pi bitir roraed."},{"vNo":"29 ","txt":"Me yibi buch ni fare Somoel e munguy nag gum'ircha'en fapi Lamanites. Ma Alma nge pi walagen e ranoed ngar pii'ed yaed nga lan pa'raed; ma fapi Lamanites e ra suweyed fare binaw nu Helam."},{"vNo":"30 ","txt":"Chiney e fapi salthaw rok' fapi Lamanites, ni yaed e ur leaked fapi gidii' rok' fare pilung i Limhi, e ra malog gaed u lan wuru' e binaw nib yo'or e rran."},{"vNo":"31 ","txt":"Ere musap gaed, ra pir'eged fapi priest rok' fare pilung i Noah, u bangi ban'en ni karoeged e Amulon ngay; mar tabab gaed i suwey fare binaw nu Amulon mar tabab niged i ngongoliy e mileay'."},{"vNo":"32 ","txt":"Arame chiney e fithingan facha' nib gaa' ko fapi priest e Amulon."},{"vNo":"33 ","txt":"Me yibi buch ni Amulon e wenig ngak' fapi Lamanites; ma kur l'oeged e pi le'engiraed ni yaed fapi ppin ni fak fapi Lamanites, ni ngar wenig gaed ngak' pi walagraed, ni nge dabra lii'ed e pi figirngiraed."},{"vNo":"34 ","txt":"Ma fapi Lamanites e rrunguyed fa'anem i Amulon nge pi walagen, ma dar lii'ed raed, ni bachan e pi le'engiraed."},{"vNo":"35 ","txt":"Ere Amulon nge pi walagen e ra manged ngak' fapi Lamanites, ma ur milekag gaed u lan wuru' e binaw ni yaed be gay farengi binaw ku Nephi u nap'an nra pir'eged fare binaw nu Helam, ni'ir e be paer Alma nge pi walagen riy."},{"vNo":"36 ","txt":"Me yibi buch ni fapi Lamanites e ra michmich gaed ngak' Alma nge pi walagen, ni fa'an yaedra dag ngoraed e kanawo' ni yaen ko fare binaw ku Nephi ma dab ni lii'raed ma yira pii' e puf-mat'awon roraed ngoraed."},{"vNo":"37 ","txt":"Machane tomuren ni Alma e ke dag ngoraed e kanawo' ni yaen ko fare binaw ku Nephi ma fapi Lamanites e dar fol gaed ko michmich nra tayed; ere ratayed e matanag nge liyeg fare binaw nu Helam, ni ngar matangiyed Alma nge pi walagen."},{"vNo":"38 ","txt":"Ma pi'in ni magaey e ranoed ko fare binaw ku Nephi; ma boechi yaed e ra suloed ko fare binaw nu Helam, ma kur feked pi le'engin nge pi bitir ko fapi matanag ni fa'an yaed e kan tay raed ko fare binaw."},{"vNo":"39 ","txt":"Ma fare pilung ko fapi Lamanites e pii' mat'awon Amulon ni nge mang pilung me mang gaa' ko gidii' rok', ni yaed bay u lan fare binaw ku Helam; machane dariy gelingin ni nge rin' ni demutrug ban'en nib togopluw nga rogon ni ba'adag fare pilung ko Lamanites."}]}