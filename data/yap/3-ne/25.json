{"heading":"U nap'an e bin L'agruw e Wub, ma pi'in nib 'uf'uf nge pi'in nib kireb e yaedra mu'uruf ni boed e pan nib malik'—Elijah e rasul u m'on ko re rran nem nib gaa' mab digow—Mu ta'areb nag ko Malachi 4. Nap'an T.Y. 34.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nephi 25","verses":[{"vNo":"1 ","txt":"Ya musap gaed, fare rran e be yib ni yira mu'uruf riy ni boed ba oven; ma gubin e pi'in nib uf'uf, arragon, nge gubin e pi'in nib tarin' e kireb e bay ra boeded e pan nib mororoy; ma fare rran nibe yib e bay ra mooruf gaed, nibe yoeg fare Somoel ko Yo'or, nra pagraed ni dakriy lik'ngiraed ara papangiraed."},{"vNo":"2 ","txt":"Machane, gamaed e pi'in ni nibe yib madguwan fithingag ngomed, e bay yib facha' ni Fak e tin nib Mat'aw nge gol nagmed; ma bay mu pired ngam ilal gaed ni boed pifak e garbaw u lan e sum."},{"vNo":"3 ","txt":"Ma bay mu yit'ed nga but' e pi'in kireb; ya bay ra manged awat u tan rifrifan aymed u lan fare rran ni bay gurin' e renn'ey, nibe yoeg fare Somoel ko Yo'or."},{"vNo":"4 ","txt":"Kagmed manang fare motochiyel ku Moses, ni tapigpig rog, ni'ir e gu chiyliy ngak' u Horeb ni fan ngak' gubin piyu Israel, nib mu'un e pi yalen nge motochiyel ngay."},{"vNo":"5 ","txt":"Musap gaed, gura pii' Elijah ni fare profet nge yib ngomed u m'on ni nge yib fare rran rok' Somoel nib gaa' mab gel e digow riy;"},{"vNo":"6 ","txt":"Ma bayi sepeg e tawureng rok' e pi matam ngak' e pi'in bitir, nge tawureng rok' e pi'in bitir ngak' e pi chitamangraed, mesiy ni nggub gu kireb nag wa'athan e fayleng."}]}