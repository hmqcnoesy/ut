{"heading":"Yesus e tamilngeg fan urngin ban'en aram ko tabolngin iyib nge mada' ko tomur—Madway nge bitir e ma yoeg bogi ban'en nib ma'ang'ang ni dabiyog i yoloey—Pi'in ni bay u lan fare Galasia ku Kristus e gubin ban'en ma ta'areb rogon u fithik'raed. Nap'an T.Y. 34.","prevAbbr":"3-ne","prevNo":25,"nextAbbr":"3-ne","nextNo":27,"chapterTitle":"3 Nephi 26","verses":[{"vNo":"1 ","txt":"Ere chiney e yibi buch u nap'an ni ke yoeg Yesus e pinn'ey me tamilngeg fan ngak' fare ulung i gidii'; ere tamilngeg gubin ban'en ngoraed, ni tin baga' nge tin ba'achig."},{"vNo":"2 ","txt":"Ere ga'ar: Pi chep ney nib thothup, ni dariy romed, e chiyliy e en Chitamangiy ni nggu pii' ngomed; ya ba gonop rok' ni thingar ni pii' ko tin kubay e mfen nga m'on."},{"vNo":"3 ","txt":"Me tamilngeg fan urngin ban'en, ni aram ko tabolngin iyib nge mada' ko ngiyal' ni bay yib u fithik' e rir rok'—arragon, ni gubin ban'en ni bayi buch u dakean e fayleng, nge yaeni mada' ko ngiyal' ni ke ranraen e gabin ko gawael ni gel, ma fare fayleng e ra yabochboch nga ta'abang ni gowa bangi babyor ni kan bachiy, ma tharmiy nge fare fayleng e bayi chuw;"},{"vNo":"4 ","txt":"Nge yaeni mada' ko fabin gaa' mab tomur e rran, ni gubin e gidii', nge gubin e pi mfen, nge gubin e pi nam nge thin ma ra sak'iy nga p'oewchen Got, ni ngan pufthin nagraed ko pi muruwel roraed, ko ba mangil fa ba kireb—"},{"vNo":"5 ","txt":"Ma fa'anra yaed ba mangil, ma yaedra foskoyam' ni yafos ni dabimus bi'id; ma fa'anra yaed ba kireb, ma yaedra foskoyam' ni gafgow; ni l'agruw ni bay yib, reb nga barba' i pa'ay ma reb nga barba', u rogon e runguy, nge justice, nge thothup ni bay rok' Kristus, ni'ir e immoy u m'on ni ngan sunmiy e fayleng."},{"vNo":"6 ","txt":"Ere chiney e mus nga ra'ay yang ko pin'en ni'ir e kefil Yesus ngak' fapi gidii' ma dabiyog i yoloey nga lan e reke babyor ney;"},{"vNo":"7 ","txt":"Machane musap gaed fapi plates ku Nephi e bay riy oren e pin'en ni ke fil ngak' fapi gidii'."},{"vNo":"8 ","txt":"Ma pinn'ey e gag e kug yoloey, ni'ir lichen e pin'en ni ke fil ngak' fapi gidii'; ma kug yoloey ni fan ko nge yog ni ngan fek bayay iyib ngak' e pi gidii' ney, ni nge yib rok' fapi Gentiles, ni boed rogon e pi thin ni ke yoeg Yesus."},{"vNo":"9 ","txt":"Ma nap'an nra thap ngoraed e pinn'ey, ni'ir e bat'uf ni nge yib ngoraed ko somm'on, ni ngan sikeng nag e mich roraed, ma fa'anra aram rogon ni nge mich u wun'raed e pinn'ey ma arame bay ni dag e tin yo'or ngoraed."},{"vNo":"10 ","txt":"Ma fa'anra aram rogon ni dabi mich u wun'raed e pinn'ey, ma arame bay ni tel e tin nib manging' roraed, nge mada' ko ngiyal' ni kar gafgow gaed."},{"vNo":"11 ","txt":"Musap gaed, ku guwaen ni nggu yoloey e pinn'em, gubin e pin'en ni kan ker nga dakean fapi plates ku Nephi, machane fare Somoel e siyeg, ni ga'ar: Gura sikeng nag e mich ko gidii' rog."},{"vNo":"12 ","txt":"Ere gag, Mormon, e gu yoloey e pin'en ni ke tay Somoel chilen ngog. Ere chiney e gag, Mormon, e nggu museg e thin rog u roey, ma nggu tabab i yoloey e pin'en ni kan chiyliy ngog."},{"vNo":"13 ","txt":"Ere, gu ba'adag ni ngam guyed ni fare Somoel e rriyul' ni machib nag fapi gidii', u lan dalip e rran; ma tomuren ni'i yib i m'ug ngoraed, ni'i t'et'aer e flowa, nge yibliy, nge pii' ngoraed."},{"vNo":"14 ","txt":"Me yibi buch ni machib me pigpig ngak' e pi bitir ni fak fare ulung i gidii' ni kan weliy mornga'agraed, me pithig balowthraed, mar weliyed bogi ban'en nib fel' mab polo' fal'ngin, ni rib mangil ko tin ni ke yi'iy nag ngak' fapi gidii'; me pithig balwothraed ni nge yog ni ngar non naed."},{"vNo":"15 ","txt":"Me yibi buch u tomuren ni ke yaen nga tharmiy—ko yan l'agruw yay ni ke yibi m'ug ngoraed, me yaen ngak' e en Chitamangiy, u tomuren ni ke golnag gubin e pi m'ar roraed, nge mugutgut roraed, me bing oewchen e pi ma'ew roraed me bing tel e pi'in nib baling, me golnag gubin mit e liliy u fithik'raed, me faseg bee' nib mo'on ko yam', me dag gelingin ngoraed, me yaen ngak' e en Chitamangiy—"},{"vNo":"16 ","txt":"Machane, yibi buch ni rebo rran riy me mukun fare ulung i gidii' nga ta'abang, mar guyed mar rung'aged laman e pi bitir ney; arragon, ni mus ko madway mar binged langraed nga roeged bogi ban'en nib ma'ang'ang; ma pin'en nra weliyed e bogi ban'en nib mathngeluwol ni arame dariy bee' ni nge yoloey."},{"vNo":"17 ","txt":"Me yibi buch ni fapi gachalpen Yesus ni mel'eg raed e ra tabab gaed e ngiyal' nem iyaen nga m'on ko tawfe nge machib ngak' oren e pi'in ni rabaed ngoraed; ma gubin e pi'in ni tawfe nagraed u fithingan Yesus e rra sug gaed ko fare Kan ni Thothup."},{"vNo":"18 ","txt":"Ma bo'or iyaed e guy me rung'ag bogi ban'en ni dab ni weliy, ni dab ni pag ngan yoloey."},{"vNo":"19 ","txt":"Mar machib gaed, mar pigpig gaed ngoraed; ma urngin ban'en ma bay roraed, ma yaed gubin mab fel' pa'araed ngoraed, ni taareb rogon."},{"vNo":"20 ","txt":"Me yibi buch ni rrin'ed gubin ban'en ni woed ni chiyliy Yesus ngoraed."},{"vNo":"21 ","txt":"Ma pi'in ni tawfe nagraed u fithingan Yesus, e noeg ni yaed fare galasia ku Kristus."}]}