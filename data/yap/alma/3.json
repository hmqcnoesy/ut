{"heading":"Fapi Amlicites e kar tayed e pow nga da kean raed u rogon e thin ko Profet—Fapi Lamanites e ni gechig nagraed ko togopluw ni yaed ma tay—gidii' e yaed ma girngiy e gechig roraed nga dakeanraed—Fapi Nephites e ra lii'ed boech e salthaw ko Lamanite. Nap'an 87–86 M.K.","prevAbbr":"alma","prevNo":2,"nextAbbr":"alma","nextNo":4,"chapterTitle":"Alma 3","verses":[{"vNo":"1 ","txt":"Me yibi buch ni fapi Nephites ni dan lii'raed ko pi tatalin e mael, ma tomuren ni kar mu' gaed i k'eyag e pi'in ni kar m'aed—chiney e urngin e pi'in ni kar m'aed e dan thi'eg raed, ni bachan e kay gur yo'or gaed—ere tomuren ni kar mu' gaed i k'eyag e pi ldow roraed mar suloed ko pi binaw roraed, nge pi na'un roraed, nge pi le'engiraed, nge pi bitir roraed."},{"vNo":"2 ","txt":"Chiney e rib yo'or e pi'in nib ppin nge bitir ni kan lii'raed ngar m'aed ko sayden, nge kub yo'or e gamanman roraed nge garbaw roraed; nge kub yo'or yang ko pi rad roraed nib sug tafi'iraed ni grain riy ni kan gatheay, ya yu ulung e gidii' ni ka ranoed u dakean kar dili'iyed nga but'."},{"vNo":"3 ","txt":"Ere chiney e urngin fapi Lamanites nge Amlicites ni kan lii'raed kar m'aed u dakean e binaw u mirichlen fare lul' ni Sidon e nin'raed nga manal'ul u Sidon; ere musap gaed pi yilraed e bay u 'aer u maday, ni rib yo'or."},{"vNo":"4 ","txt":"Ere fapi Amlicites e kar kii'eged yaed ko fapi Nephites, ya kar acheyed e pow nib row nga peri'raed ni boed rogon fapi Lamanites; machane dawor ra puyed e piy u loelugraed ni boed fapi Lamanites."},{"vNo":"5 ","txt":"Chiney e loelugen fapi Lamanites e kan puy e piy riy; ma dariy e mad roraed, ma kemus ni keru' e gamanman e kar longbiyed nga lukungraed, nge ku pi madan e mael roraed, e ire kar yin'ed nga dakeanraed, nge pi gat'ing roraed, nge pi gane gat'ing roraed, nge malang ni gane gawul, nge gawul roraed, nge ku boech."},{"vNo":"6 ","txt":"Ma yalach u doew fapi Lamanites e ba lumor ra'en, ni boed rogon fare pow nni tay nga dakean e pi chitamangraed, nib gechig ngoraed ni bachan e denen roraed nge togopluw roraed ngak' pi walagraed, ni arame Nephi, Jacob, nge Yosef, nge Sam, ni bognii' nib mat'aw mab thothup."},{"vNo":"7 ","txt":"Ma pi walagraed e ur gayed rogon ni ngar lii'ed raed ngar m'aed, ere ni gechig nagraed; ma fare Somoel ni Got e tay ba pow nga dakeanraed, arragon, nga dakean Laman nge Lemuel, nge ku fapi pagael ni fak Ishmael, nge pi ppin ni bay ko nug rok' Ishmael."},{"vNo":"8 ","txt":"Ma biney e nrin' ni nge yog ni kii' pifakraed rok' e pi'in pifak pi walagraed, ni nge yog riy ni fare Somoel ni Got e nge ayuweg e gidii' rok', ni nga dabra ma'athuk gaed me michaen'raed ko pi yalen ni demat'aw ni'ir e ra gafgow nagraed."},{"vNo":"9 ","txt":"Me yibi buch ni enra athkuy e bitir rok' nga fak fapi Lamanites e ireram e cha' ni ku aram rogon e gechig nra aw nga dakean pifak."},{"vNo":"10 ","txt":"Ere, enra pag ir nge gagyeg nag fapi Lamanites e ireram e cha' ni kanoeg ni'ir e bagyaed, ma arame ra aw fare pow nga dakean."},{"vNo":"11 ","txt":"Me yibi buch ni pi'in dabi mich u wun'raed ko fare yalen ko fapi Lamanites, machane i mich u wun'raed fapi chep ni'ir e ni fek nga wuru' fare nam nu Jerusalem, nge ku fapi yalen rok e pi chitamangraed, ni'ir e ba mat'aw, ni yaed e pi'in ni michaen'raed ko fapi motochiyel rok' Got ma ur fol gaed riy, min piningraed ni fapi Nephites, ara fapi gidii' ku Nephi, ko ngiyal' nem iyaen nga m'on—"},{"vNo":"12 ","txt":"Ma yaed e pi'in ni ku'ur cha'ariyed fapi chep ni riyul' ni mornga'agen e gidii' roraed, nge ku mornga'agen fapi gidii' rok' fapi Lamanites."},{"vNo":"13 ","txt":"Chiney e ngad suloed bayay ko fapi Amlicites, ya yaed e kubay ba pow nni tay nga dakeanraed; arragon, yaed e ra yigl'iyed e re pow nem nga dakeanraed, arragon, ni ba pow nib row ni kar acheyed nga dakean i peri'raed."},{"vNo":"14 ","txt":"Ere aray rogon ni mugu'ul fare thin rok' Got, ya ba'aray e pi thin ni yoeg ngak' Nephi: Musap, fapi Lamanites e kug kireb nag wa'athraed, ma bay gu tay ba pow nga dakeanraed ni nge yog ni yaed nge pifakraed e ngar kii' gaed rom nge pifakam, ko chiney iyaen e ngaram nge gubinfen, ma kemus ni fa'an yaedra kalngaen' ko pi denen roraed mar chel gaed ngar sap gaed ngog ni nge yog ni gomanga gu runguy raed."},{"vNo":"15 ","txt":"Ma ku bayay: Bay gu tay ba pow nga dakean e cha' ni ra athkuy pifak ngak' e pi walagem, ni nge yog niki buch wa'athraed."},{"vNo":"16 ","txt":"Ma ku bayay: Bay gu tay ba pow nga dakean e cha' ni ra yib nag e cham ngom nge pifakam."},{"vNo":"17 ","txt":"Ma ku bayay, ma cha' ni ra chuw rom e dab kun pining ni fakam; ma bay gu tawa'ath nigem, nge cha' ni gomanga bay ni pining ni fakam, e chiney iyaen e ngaram nge gubinfen; ma ireray e michmich rok' Somoel ngak' Nephi nge pifak."},{"vNo":"18 ","txt":"Chiney e fapi Amlicites e dar nanged ni yaed be mugu' u liy fapi thin rok' Got u nap'an ni kar tabab gaed i tay e pow nga peri'raed; machane rabaed nga tamilang ni togopluw ngak' Got; ere rib t'uf ni ngan bucheg wa'athraed."},{"vNo":"19 ","txt":"Chiney e gu ba'adag ni ngam guyed ni yaed e kar miliyed e gechig nga dakeanraed; ma aram rogon ni gubin e gidii' nra bee' ni ke buch wa'athan ma ire ke miliy e gafgow nga dakean."},{"vNo":"20 ","txt":"Chiney e yibi buch ni deyo'or e rran nga tomuren e mael u lan fare binaw u Zarahemla, ni fapi Lamanites nge fapi Amlicites, ma ku bay bu'ulung e salthaw ko fapi Lamanites ni rabaed ni mael ngak' fapi gidii' ku Nephi, aram ko farengi n'en ni fa ulung ni m'on e salthaw e ra mada' gaed fapi Amlicites riy."},{"vNo":"21 ","txt":"Me yibi buch ni immoy ba ulung i salthaw nni l'oegraed ngar tulufed yaed nga wuru' e binaw roraed."},{"vNo":"22 ","txt":"Chiney e Alma e ke mad'ad ere daki un e yane' ko mael ngak' fapi Lamanites;"},{"vNo":"23 ","txt":"Machane me l'oeg ba ulung i salthaw nib yo'or nga ranoed ngoraed ko cham; ma ranoed ra lii'ed e Lamanites nib yo'or, mar tulufed e tin ni ke magaey roraed nga wuru' e mathil ko fare binaw roraed."},{"vNo":"24 ","txt":"Ma arame ra suloed bayay ngar tabab gaed i yarmiy e gapas nga lan fare binaw, ni daki magawon nagraed fapi to'ogor roraed u bangi yal'i n'en."},{"vNo":"25 ","txt":"Chiney e pinn'ey e nrin', arragon, gubin e pi mael ney nge togopluw e tabab me yaeni m'ay u lan e bin lal e duw ko lung ko fapi tapuf-oloboch."},{"vNo":"26 ","txt":"Ma lan ta'areb e duw ma yu biyu' nge ragag e biyu' e gidii' ni kan pii'raed ko fare fayleng ni manechubog, ni gomanga ra pir'eged e pi tawa'ath roraed u rogon e pi muruwel roraed, ko ba mangil fa ba kireb, ni ngar pir'eged e falfalaen' ni manechubog fa kirbaen' ni manechubog, ni be yaen u rogon e ra ya'el ni nra dugiliyed ni ngar fol gaed rok', ko bin fel' e ya'el fa bin kireb."},{"vNo":"27 ","txt":"Ya gubin e gidii' ni ra bee' ma rayog puluwon ngak' rok' e cha' ni ke dugliy ni nge fol rok', ma biney e be yaen u rogon fapi thin ko fare nangaen' ko prophecy; ere ngan pag nge yaeni aw nrogon e tin riyul'. Ere aray rogon ni yaeni mus e bin lal e duw ko lung ko fapi tapuf-oloboch."}]}