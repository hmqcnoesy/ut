{"heading":"Fare machib ko fare bugithin e gatheay fare luguy ko fapi Zoramites—Ra chuweged e pi'in ni ke michaen'raed ngak' Somoel, mar peth gaed ko fapi gidii' ku Ammon ni bay u Jershon—Alma e kirbaen' ni bachan e denen ko fapi gidii'. Nap'an 74 M.K.","prevAbbr":"alma","prevNo":34,"nextAbbr":"alma","nextNo":36,"chapterTitle":"Alma 35","verses":[{"vNo":"1 ","txt":"Chiney e yibi buch u tomuren ni ke mu' Amulek i yoeg e pi thin ney, mar chuw gaed ko fare ulung i gidii' marbaed nga lan fare binaw nu Jershon."},{"vNo":"2 ","txt":"Arragon, ma pi'in ni ke magaey roraed, u tomuren ni kar mu' gaed i machib nag fare thin ngak' fapi Zoramites, e kur baed nga lan fare binaw nu Jershon."},{"vNo":"3 ","txt":"Me yibi buch u tomuren ni pi'in nib gilbugwan ko fapi Zoramites e ra weliyed nga ta'abang mornga'agen fapi thin ni kan machib nag ngoraed, mar damomuw gaed ni bachan fare thin, ya ke gatheay e wup roraed; ere dar motoyil gaed ko fapi thin."},{"vNo":"4 ","txt":"Mar mal'og gaed ngar kunuyed gubin e gidii' nga ta'abang u ga'angin yang fare binaw, mar weliyed rogon ngoraed mornga'agen fapi thin ni kan weliy."},{"vNo":"5 ","txt":"Ere chiney e pi tiyugang' roraed nge priests roraed nge sensey roraed ma dar weliyed ni ngan nang chirogon rogon e tafnaey roraed; ere ur simithmithaeged i fith laniyaen' gubin fapi gidii'."},{"vNo":"6 ","txt":"Me yibi buch u tomuren ni kar nanged e tafnaey rok' gubin fapi gidii', ma pi'in nib m'agaen'raed ko fapi thin ni ke weliy Alma nge pi walagen e ni chuwegraed u lan fare binaw; ni yaed bayo'or; ma kur baed nga lan fare binaw nu Jershon."},{"vNo":"7 ","txt":"Me yibi buch ni arame Alma nge pi walagen e ra pigpig gaed ngoraed."},{"vNo":"8 ","txt":"Chiney e fapi gidii' ko fapi Zoramites e ra puwaen' gaed ngak' fapi gidii' ku Ammon ni yaed bay u lan yu Jershon, ma cha' ni pilung ko fapi Zoramites, e bee' nib mo'on ni rib kireb, ere mal'og nge yaen ngak' fapi gidii' ku Ammon ni ba'adag ni ngar chuweged u lan e binaw roraed gubin e pi'in ni kar chuw gaed roraed ngar baed nga lan e binaw roraed."},{"vNo":"9 ","txt":"Me yoeg yu bugithin nib yo'or ni be mak'ar murus ngoraed. Machane chiney e fapi gidii' ku Ammon e dar rus gaed ko pi thin roraed; ere dar chuweged yaed u lan e binaw, machane ra feked gubin e pi'in gafgow ko fapi Zoramites ni karbaed ngoraed; mar duruw'iyedraed, mar pii'ed e mad ngoraed, mar pii'ed ngoraed e binaw ni ngar tafnayed; mar ayuwegedraed u rogon e tin ni yaed ba'adag ban'en."},{"vNo":"10 ","txt":"Chiney e biney e n'en e k'aring e damomuw ko fapi Zoramites ngar damomuw gaed ngak' fapi gidii' ku Ammon, ma aram mar tabab gaed ko ma'athuk nga fithik' fapi Lamanites mar k'arnged raed nga kur damomuw gaed ngoraed."},{"vNo":"11 ","txt":"Ere aray rogon ni fapi Zoramites nge fapi Lamanites e ra tabab gaed i t'aer midlen e mael ni nge yaen ngak' fapi gidii' ku Ammon, nge ku aram rogon ngak' fapi Nephites."},{"vNo":"12 ","txt":"Ere aray rogon ni mus ko bin ragag nge medilip e duw ko fare lung ko fapi tapuf-oloboch nga dakean fapi gidii' ku Nephi."},{"vNo":"13 ","txt":"Ma fapi gidii' ku Ammon e ra chuw gaed u lan fare binaw nu Jershon, marbaed nga lan fare binaw nu Melek, mar pii'ed tagil' e salthaw ko fapi Nephites u lan fare binaw nu Jershon, ni nge yog nra togopluw gaed ko salthaw ko fapi Lamanites nge salthaw ko fapi Zoramites; ere aray rogon ni tabab e mael nga thilin fapi Lamanites nge fapi Nephites, u lan e bin ragag nge meruk e duw ko fare lung ko fapi tapuf-oloboch; ere bay rebe babyor ni bay finni pii' boech nga m'on ni mornga'agen e pi mael roraed."},{"vNo":"14 ","txt":"Ere Alma, nge Ammon, nge pi walagrow, nge fagal pagael ni fak Alma e ra suloed ko fare binaw nu Zarahemla, u tomuren ni kar manged talin e muruwel u lan pa' Got ni kar feked boech fapi Zoramites nib yo'or iyib ko kalngaen'; ma gubin e pi'in nra kalgaed ngaen'raed e ni suruyraed nga wuru' e binaw roraed; machane bay e binaw ni taferaed u lan fare binaw nu Jershon, ma kar feked e talin e cham ni nge ayuwegraed, nge pi le'engiraed, nge bitir, nge binaw roraed."},{"vNo":"15 ","txt":"Ere Alma, e kari kirbaen' ni fan e denen ko gidii' rok', arragon nge fan e pi mael, nge pu'oeg racha', nge pi male'eg thin ni bay u fithik'raed; nge bachan e ke weliy fare thin, ara ke mal'og ni ngan weliy fare thin, u fithik' gubin fapi gidii' u lan gubin e binaw; ma bachan e ke guy ni ke tabab e 'el'el nga gum'ircha'en fapi gidii', mar puwaen' gaed ni bachan fini almarin fare thin, ere gum'ircha'en e ri kirbaen' ni rib gel."},{"vNo":"16 ","txt":"Ere, guy rogon ni nge mukun fapi pagael ni fak nga ta'abang, ni nge yog ni midil ngoraed ni yaed gubin, ni ra bagyaed ma bay e tin ni nge chiyliy ngak', ni mornga'agen e pin'en nib l'eag rogon ko tin nib mat'aw. Ma bay romaed ba babyoren e pi motochiyel rok', ni'ir e ke pii' ngoraed u rogon e chep rok'."}]}