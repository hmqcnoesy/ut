{"heading":"Ammoron e yin' luwan Amalickiah ni pilung ko fapi Lamanites—Moroni, Teancum, nge Lehi e ra powi'iyed fapi Nephites u fithik' ba mael nra gel gaed riy iyaen ngak' fapi Lamanites—Fare binaw ku Mulek e kun fek bayay, ma Jacob ni fare Zoramite e ni lii' ngem'. Nap'an 66–64 M.K.","prevAbbr":"alma","prevNo":51,"nextAbbr":"alma","nextNo":53,"chapterTitle":"Alma 52","verses":[{"vNo":"1 ","txt":"Ere chiney, e yibi buch u nap'an lan e bin riliw' nge nel' e duw ko fare lung ko fapi tapuf-oloboch nga dakean fapi gidii' ku Nephi, ma musap gaed, nap'an ni fapi Lamanites e ra odgaed ko bin somm'on e kadbul ko bin m'on e pul, musap gaed, mar pir'eged Amalickiah nib yam' u lan e tent rok'; ma kur guyed ni Teancum e ke fal'eg rogon ni nge yib ngoraed ko mael e re rran nem."},{"vNo":"2 ","txt":"Ere chiney, e nap'an ni guy fapi Lamanites e biney mar rus gaed; mar paged i lemnag e yaen ko fare binaw ni bay ko lelu'och, mar suloed ni yaed gubin e salthaw roraed nga lan fare binaw ku Mulek, mar gayed e gin ni yaed ba murungrung riy u lan e yoror roraed."},{"vNo":"3 ","txt":"Me yibi buch ni walagen Amalickiah e ni dugliy ni nge pilung ko fapi gidii'; ma fithingan e Ammoron; ere pilung Ammoron, ni walagen fare pilung i Amalickiah, e ni dugliy ni nge yin' luwan."},{"vNo":"4 ","txt":"Me yibi buch ni yoeg ngak' e gidii' rok' ni nge paer e pi binaw nem u pa'raed, ni'ir e ke yog ngoraed u dakean e pu'oeg racha'; ya dawori yog ni ngar feked ba binaw ni de map' racha'raed riy nib yo'or."},{"vNo":"5 ","txt":"Ere chiney, e Teancum e guy ni fapi Lamanites e kar lemniged ni nge paer e pi binaw nem u pa'raed ni ke yog ngoraed, nge yung ni ba'aram e binaw ni kar suweyed; ma ki guy urngin e salthaw roraed, me lemnag Teancum ni det'uf ni nge ognag e mael ngoraed nga lan e yoror roraed."},{"vNo":"6 ","txt":"Machane me tay e salthaw rok' nib liyeg e ginnn'em, ni gowa kan fal'eg rogoy ni ngan mael; arragon, ma bin riyul' e be falfal'eg rogon ni nge yororiy ir roraed, ni nge ufung e yoror nge liyeg raed me fal'eg tagil' e gin ni ngar miith gaed ngay."},{"vNo":"7 ","txt":"Me yibi buch ni aram rogon ni fal'eg rogon ko mael nge mada' ko ngiyal' ni Moroni e ke pii' e gidii' nib yo'or ni nge gel nag e salthaw rok'."},{"vNo":"8 ","txt":"Ma Moroni e ki pii' e milwol nge yaen ngak' ni nge chech'ey pa' ko pi kalbus ni kar mul gaed nga lan pa'; ya fa'anra fapi Lamanites e kar feked e kalbus nib yo'or, ma nge tay rok' gubin e kalbus ko fapi Lamanites nib bbayul ko pi'in ba'aram ni ke fekraed fapi Lamanites."},{"vNo":"9 ","txt":"Ma ki pii' e milwol nge yaen ngak' ni nge ayuweg fare binaw ni Galwog, ma nge noemow nag fagin nib achig radan ni yima yaen riy nga lan fare nam nib kan nga lelu'och, ya be rus nag ni richey me thap nga lan pa' fapi Lamanites e gi nam nem me yib gelingraed ni ngar gafgow nigedraed u gubin raba'."},{"vNo":"10 ","txt":"Ere Moroni e ki mal'og nge yaen ngak', ni ba'adag ni nge yul'yul' i matangiy e ginem e binaw, ma nge guy rogon ni gubin e ngiyal' ma nge lii' fapi Lamanites u lan e gi binaw nem, ni rogon nrayog u gelingin, ni sana gomanga rayog ni fek bayay u rogon e tanam ara rebo kanawo' fapi binaw ni kan fek u pa'raed; ma kub ba'adag ni nge noemow nag me gel nag fapi binaw nib liyeg e ginn'em, ni dawori mul nga lan pa' fapi Lamanites."},{"vNo":"11 ","txt":"Ma ki ga'ar ngak', bay gub ngom, machane musap, fapi Lamanites e kar oggaed ngomaed u lan e mathil ko fare binaw ni bay u charen e day ko ngael; ere musap, ngguwon ngoraed ni mael, ere dabiyog ni nggub ngom."},{"vNo":"12 ","txt":"Ere, fare pilung i (Ammoron) e chuw u lan fare binaw nu Zarahemla, me yoeg ngak' fa'en le'engin e pilung mornga'agen e yam' ni ke tay walagen, me kunuy nga ta'abang ba ulungi gidii' nib yo'or, ma ranoed iyaen ngak' fapi Nephites ni bay nga mathil u charen e day ko ngael."},{"vNo":"13 ","txt":"Ere aray rogon ni i nomeg ni nge gafgow nag fapi Nephites, ma nge wawliy nga orel e salthaw roraed iyaen ko ginem e binaw, u nap'an ni ke yoeg ngak' e pi'in ni pagraed ni ngar tafnayed fapi binaw ni ke fek, ni nge yog ni ngar gafgow niged fapi Nephites u mathil ni bay nga charen e day ko ngek, ma ngar feked e pi binaw roraed u rogon ni rayog u gelingraed, ni rogon gelingin e pi salthaw roraed."},{"vNo":"14 ","txt":"Ere aray rogon ni fapi Nephites e kar awgaed nga fithik' e dodow nib yoyowol u tungun e bin riliw' nge nel' e duw ko fare lung ko fapi tapuf-oloboch nga dakean fapi gidii' ku Nephi."},{"vNo":"15 ","txt":"Machane musap gaed, i yibi buch nu lan e bin riliw' nge medilip e duw ko fare lung ko fapi tapuf-oloboch, ma Teancum, ni ke chiyliy Moroni ngak'—ni'ir e ke yarmiy e salthaw ni nge matangiy e mathil u yimuch ngu ngael ko fare binaw, ma ke tabab nag e milekag rok' iyaen ko fare binaw ni Galwog, ni nge yog ni'ir nge salthaw rok' e ngar ayuweged Teancum ngar sulweged fapi binaw ni ke chuw u pa'raed—"},{"vNo":"16 ","txt":"Me yibi buch ni Teancum e thap ngak' e milwol ni nge ognag e mael ko fare binaw ku Mulek, ni nge sulweg ni fa'anra yog."},{"vNo":"17 ","txt":"Ere yibi buch ni Teancum e falfal'eg rogon e mael ni nge yaen ko fare binaw ku Mulek, ere ra thelep gaed e pi salthaw rok' iyaen ni mael ngak' fapi Lamanites; machane me guy nib math liyiben ni nge gel ngoraed u nap'an ni yaed bay u lan e yoror roraed; ere pag e tin ni i nomeg me sul ko fare binaw ni Galwog, ni nge soen nag e wub ku Moroni, ni nge yog ni gel boech e salthaw rok'."},{"vNo":"18 ","txt":"Me yibi buch ni Moroni nge salthaw rok' e ra taw gaed ko fare binaw ni Galwog, ni ke chugur nga tungun e bin riliw' nge medilip e duw ko fare lung ko fapi tapuf-oloboch nga dakean fapi gidii' ku Nephi."},{"vNo":"19 ","txt":"Ma nap'an ni tabab e bin riliw' nge meruk e duw, me Moroni nge Teancum nge tin yo'or ko fapi pilung ko kapten e ra tayed ba mo'olung nib l'eag rogon ko mael—ko mang e ngar rin'ed me yib fapi Lamanites nga tamilang ni ngar mael gaed; ara gomanga ba'rogon ni rayog ni ngar sabaenbaen nigedraed ngar baed nga wuru' e yugin tagil' e miith roraed, ni nge yog ni ngar lii'edraed mar feked bayay fare binaw ku Mulek."},{"vNo":"20 ","txt":"Me yibi buch ni ra l'oeged ba ulung i tamal'og nga ranoed ko fapi salthaw ko Lamanites, ni yaed be matangiy fare binaw ku Mulek, ngak' e cha' ni gaa' roraed, ni fithingan e Jacob, ni yaed be yoeg ni yaed ba'adag ni ngar baed e salthaw rok' nga tamilang ngar mada' gaed nga dakean e falang u thilin e galyang i binaw nem. Machane musap gaed, Jacob, ni'ir ba Zoramite, e dabi yib nge salthaw rok' nga tamilang ngar mada' gaed nga dakean e falang."},{"vNo":"21 ","txt":"Me yibi buch ni Moroni, e arame ke pag i athapeg ni ngar mada' gaed nga dakean e gin nib puf, ere, ki lemnag rogon rebo kanawo' ni gomanga rayog ni nge baen nag fapi Lamanites riy ngar baed nga wuru' e yugin tagil' e miith roraed."},{"vNo":"22 ","txt":"Ere yoeg ni Teancum e nge fek buch'uw e salthaw ngar ranoed u charen e dapp'el'ay; ma Moroni nge salthaw rok', e nap'an ni ke nep', ma ranoed nga lan wuru' e binaw, nga ba'an ngael fare binaw u Mulek; ere aray rogon, ni yaeni rebo rran riy, me pir'eg fapi matanag ko Lamanites i Teancum, mar miil gaed nga roeged ngak' Jacob, ni'ir e gaa' roraed."},{"vNo":"23 ","txt":"Me yibi buch ni fapi salthaw ko Lamanites e ranoed iyaen ni mael ngak' Teancum, ni yaed be lemnag ni urngiraed e ngar gelgaed riy ngak' Teancum ni bachan e ba lich e salthaw rok'. Ma nap'an ni guy Teancum fapi salthaw ko Lamanites ni karbaed iyib ngak' me tabab nag e miil u dapp'e l'ay, iyaen ko lelu'och."},{"vNo":"24 ","txt":"Me yibi buch u nap'an ni guy fapi Lamanites ni ke tabab nag e miil, ma fin arame ra tulufedraed nib almarin. Ma nap'an ni aram rogon nibe miil Teancum rok' fapi Lamanites ni yaed be tulufraed, ma musap gaed, Moroni e yoeg ngak' boech e salthaw rok' ni yaed bay rok' e nga ranoed iyaen nga lan fare binaw, ngar koeled nge gaa' lungraed riy."},{"vNo":"25 ","txt":"Ere aray rogon ni rrin'ed, mar lii'ed gubin e pi'in ni magaey ni ngar matangiyed fare binaw, arragon, gubin e pi'in ni dabra tayed e pi talin e mael roraed nga but'."},{"vNo":"26 ","txt":"Ere aray rogon ni Moroni e yog ni suwey fare binaw ni Mulek ni yaed boech e salthaw rok', u nap'an ni yaed be thelep e tin kubay ko salthaw rok' iyaen, ni ngar mada' gaed fapi Lamanites ko ngiyal' ni bay ra suloed i tuluf Teancum."},{"vNo":"27 ","txt":"Me yibi buch ni fapi Lamanites e ra tulufed Teancum nge mada' ko ngiyal' ni karbaed nga charen fare binaw ni Galwog, ma arame ra mada' gaed Lehi nge boechi ulung i salthaw, ni kan tayraed ni ngar matangiyed fare binaw ni Galwog."},{"vNo":"28 ","txt":"Ere chiney e musap gaed, nap'an ni fapi pilung ko kapten ko fapi Lamanites e kar guyed Lehi nge salthaw rok' ni yaed be yib ngoraed, mar miil gaed ni ke balyangaen'raed, ma kar rus gaed ni richey ma dabiyog ni ngar suloed ko fare binaw nu Mulek u m'on ni nge m'on Lehi roraed; ya kar magaer gaed ni bachan e yaen ni kar tayed, ma fapi gidii' ku Lehi e dawor ra magaer gaed."},{"vNo":"29 ","txt":"Chiney e fapi Lamanites e dar nanged ni Moroni nge salthaw rok' e yaed be lay u tomur; ma kemus ni pi'in ni yaed be rus ngoraed e Lehi nge gidii' rok'."},{"vNo":"30 ","txt":"Ere Lehi e de athapeg ni nge koelraed nge mada' ko ngiyal' ni kar mada' gaed Moroni nge salthaw rok'."},{"vNo":"31 ","txt":"Me yibi buch u m'on ni fapi Lamanites e ngar miil gaed nga palog me liyegraed fapi Nephites, ni fapi gidii' ku Moroni nga barba' nge fapi gidii' ku Lehi nga barba', ni yaed gubin ma dawor ra magaer gaed ma kubay gelingraed; machane fapi Lamanites e kar magaer gaed ni bachan e ba n'uw yang e gin ni ka ranoed riy."},{"vNo":"32 ","txt":"Ere Moroni e yoeg ko gidii' rok' ni ngar oggaed ngoraed nge mada' ko ngiyal' ni kar tayed e pi talin e mael roraed nga but'."},{"vNo":"33 ","txt":"Me yibi buch ni Jacob, ni'ir e gaa' roraed, ni ir rebo Zoramite, ma bachan e bay ba lem rok' ni dabiyog ni ngan lii', ere powi'iy fapi Lamanites nga ranoed ko mael nib almarin ngak' Moroni."},{"vNo":"34 ","txt":"Ere Moroni e yib nga puluwon e gin ni yaed be sor ngay, ere lemnag Jacob ni nge lii'raed nge bing e gin ni nge yaen riy nga lan fare binaw nu Mulek. Machane musap gaed, Moroni nge gidii' rok' e riyaed bagael; ere dar binged e wo' ngak' fapi Lamanites."},{"vNo":"35 ","txt":"Me yibi buch ni ra mael gaed ni ruw raba' ni rib ma'angech; ma rib yo'or e pi'in ni yim' ko gal raba' i salthaw nem; arragon, ma Moroni e mad'ad me Jacob e ni lii' ngem'."},{"vNo":"36 ","txt":"Ma Lehi e yib ngoraed u wuryal ni yaed e salthaw rok' nib yargael ngar cham gaed u fithik' e ma'angech, ma fapi Lamanites ni yaed bay nga wuryal e ra yin'ed e talin e mael roraed nga but'; ma pi'in ni magaey roraed, e ra balyang gaed, mada kur nanged e gin ni ngar sor gaed ngay ara ngar cham gaed ngay."},{"vNo":"37 ","txt":"Ere nap'an ni guy Moroni ni kar balyang gaed, me ga'ar ngoraed: Fa'an gimed ra fek iyib e pi talin e mael romed ngam pii'ed ngomaed, ma musap gaed, gamaed ra tileg i pu'oeg racha'med."},{"vNo":"38 ","txt":"Me yibi buch u nap'an ni rung'ag fapi Lamanites e pi thin ney, ma fapi pilung ko kapten roraed, ni gubin i yaed ni dawor ra m'aed, e rabaed nga m'on ngar yin'ed talin e mael roraed nga but' nga charen rifrifan'ay Moroni, ma ku roeged ko gidii' roraed ni ngar rin'ed ni aram rogon."},{"vNo":"39 ","txt":"Machane musap gaed, bo'or i yaed e derin'; ere pi'in ni dar pii'ed e sayden roraed e ni koelraed ngan m'agraed, ma pi talin e mael roraed e ni fek nge chuw roraed, man tawasariy raed ngar uned ngak' pi walagraed iyaen nga lan fare binaw ni Galwog."},{"vNo":"40 ","txt":"Ere chiney e urngin e kalbus rib yo'or nga oren e pi'in ni kar m'aed, arragon, rib yo'or nga oren e pi'in ni kar m'aed ko ruw raba'i salthaw."}]}