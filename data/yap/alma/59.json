{"heading":"Moroni e yoeg ku Pahoran ni nge pii' gelingin e pi salthaw ku Helaman—Fapi Lamanites e ra koeled fare binaw nu Nephihah—Moroni e puwaen' ko fare am. Nap'an 62 M.K.","prevAbbr":"alma","prevNo":58,"nextAbbr":"alma","nextNo":60,"chapterTitle":"Alma 59","verses":[{"vNo":"1 ","txt":"Chiney e yibi buch u lan e bin guyey e duw ko fare lung ko fapi tapuf-oloboch ko fapi gidii' ku Nephi, ma tomuren ni ke thap me bi'eg Moroni e babyor ku Helaman, ma ri falfalaen' ni bachan fare rogon e paer, arragon, rogon fini fel' ni ke mugu'uliy Helaman, rogon ni sulweg fapi binaw ni malog."},{"vNo":"2 ","txt":"Arragon, ma arame weliy ngak' gubin e gidii' rok', u lan gubin e binaw nib liyeg e ginn'em ni bay riy, ni gomanga kur falfalaen' gaed boech."},{"vNo":"3 ","txt":"Me yibi buch ni pii' nib gur bangi babyor ku Pahoran, ni ba'adag ni nge guy rogon e gidii' ni ngar mukun gaed nga ta'abang ni ngar pii'ed e ayuw ku Helaman, ara fapi salthaw ku Helaman, ni arame gomanga yog ni moem ngak' ni nge ayliy e ginem e binaw ni'ir e ke yog ni tawa'ath riy nge sulweg."},{"vNo":"4 ","txt":"Me yibi buch u nap'an ni Moroni e pii' e gi babyor ney ko fare binaw nu Zarahemla, me tabab bayay i tanmeg rogon ni nge yog ni sulweg e yungin ku bay ko fapi yungi n'en nge pi binaw ni fek fapi Lamanites roraed."},{"vNo":"5 ","txt":"Me yibi buch u nap'an ni Moroni e be falfal'eg rogon e mael ni nge yaen ngak' fapi Lamanites, ma musap gaed, fapi gidii' ku Nephihah, nra mukun gaed nga ta'abang ni rabaed ko fare binaw ku Moroni nge fare binaw ku Lehi nge fare binaw ku Morianton, e og fapi Lamanites ngoraed."},{"vNo":"6 ","txt":"Arragon, ni mus ko fa pi'in ni kan towasariyraed ngar chuw gaed ko fare binaw nu Manti, nge pi yungi binaw nib liyeg, e karbaed ngar peth gaed ngak' fapi Lamanites nga lan e giney e binaw."},{"vNo":"7 ","txt":"Ma bachan e yaed bayo'or, arragon, ma yibe pii' e ayuw ngoraed u rebo rran ngo reb, ngu dakean gelingin e thin ku Ammoron mar baed riy ngak' fapi gidii' ku Nephihah, mar tabab gaed i lii'raed ni yibe th'eth'aebraed u but'."},{"vNo":"8 ","txt":"Ma pi salthaw roraed e riyaed bo'or ni arame tin ni magaey ko fapi gidii' ku Nephihah e ra miil gaed roraed; ma arame rabaed ngar cheag gaed ko fapi salthaw ku Moroni."},{"vNo":"9 ","txt":"Ere chiney e nap'an ni lemnag Moroni ni nge pii' e gidii' nge yaen ko fare binaw nu Nephihah, ma bachan e manang ni kub moem ni ngan ayuweg fare binaw ni nge siyi mul nga lani pa' fapi Lamanites ko bin ni ngan sulweg roraed, ere lemnag nib moem ngoraed ni ngar ayuweged fare binaw."},{"vNo":"10 ","txt":"Ere tel gubin e salthaw rok' ni ngar ayliyed e pi yungi binaw ni ba'aram ni ke sulweg."},{"vNo":"11 ","txt":"Ere chiney, e nap'an ni guy Moroni ni fare binaw ku Nephihah ni ke malog mari kirbaen' nib gel, me maerwaer u waen' ko yaedra mul nga lani pa' pi walagraed fa dangay, ni bachan e pi ngongol ni kireb ko fapi gidii'."},{"vNo":"12 ","txt":"Ma chiney e ku aray rogon ngak' gubin e pi pilung ko kapten rok'. Ki maerwaeraen'raed me balyangaen'raed ni bachan e pi ngongol ni kireb ko fapi gidii', ma biney e aray rogon ni bachan e be gel fapi Lamanites ngoraed."},{"vNo":"13 ","txt":"Me yibi buch ni Moroni e puwaen' ko fare am, ni bachan e fekyath roraed u mornga'agen yalen e paer ni puf-rogon ko nam roraed."}]}