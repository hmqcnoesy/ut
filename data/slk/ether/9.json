{"heading":"Kráľovstvo prechádza z jedného na druhého skrze rod, úklady a vraždy – Emer videl Syna Spravodlivosti – Mnohí proroci volajú k pokániu – Hlad a jedovaté hady sužujú ľud.","prevAbbr":"ether","prevNo":8,"nextAbbr":"ether","nextNo":10,"chapterTitle":"Eter 9","verses":[{"vNo":"1 ","txt":"A teraz ja, Moroni, pokračujem v zázname svojom. Takže, hľa, stalo sa, že pomocou tajných spolkov Akiša a priateľov jeho, hľa, zvrhli kráľovstvo Ómerove."},{"vNo":"2 ","txt":"A predsa, Pán bol k Ómerovi milosrdný, a tiež k synom jeho a dcéram jeho, ktorí neusilovali o zničenie jeho."},{"vNo":"3 ","txt":"A Pán varoval Ómera v sne, aby odišiel z krajiny; a preto Ómer odišiel z krajiny s rodinou svojou a putovali po mnoho dní, a prišli k pahorku Šim, a prešli okolo neho, a prišli k miestu, kde boli zničení Nefiti, a odtiaľ išli na východ, a prišli na miesto, ktoré sa nazývalo Ablom, pri pobreží, a tam vztýčil stan svoj, a tiež synovia jeho a dcéry jeho, a celý dom jeho, okrem Járeda a rodiny jeho."},{"vNo":"4 ","txt":"A stalo sa, že Járed bol rukou zlovoľnosti pomazaný za kráľa nad ľudom; a dal Akišovi dcéru svoju za manželku."},{"vNo":"5 ","txt":"A stalo sa, že Akiš usiloval o život svokra svojho; a požiadal tých, ktorých si zaviazal prísahou oných za stara, a tí získali hlavu svokra jeho, keď sedel na tróne svojom, prijímajúc ľud svoj."},{"vNo":"6 ","txt":"Lebo tak veľké bolo rozšírenie zlovoľného a tajného spolku tohto, že skazil srdcia všetkých ľudí; takže, Járed bol na tróne svojom zavraždený a Akiš vládol na jeho mieste."},{"vNo":"7 ","txt":"A stalo sa, že Akiš začal byť žiarlivý na syna svojho, takže ho zavrel do väzenia a dával mu len málo potravy, alebo žiadnu, až vytrpel smrť."},{"vNo":"8 ","txt":"A teraz, brat toho, ktorý vytrpel smrť (a meno jeho bolo Nimrá), sa nahneval na otca svojho pre to, čo otec jeho učinil bratovi jeho."},{"vNo":"9 ","txt":"A stalo sa, že Nimrá zhromaždil malý počet mužov a utiekol z krajiny, a prišiel prebývať k Ómerovi."},{"vNo":"10 ","txt":"A stalo sa, že Akiš splodil ďalších synov, a tí získali srdcia ľudu, napriek tomu, že sa mu zaprisahali, že budú činiť všetku neprávosť podľa toho, čo si bude priať."},{"vNo":"11 ","txt":"Teraz, ľud Akišov túžil po zisku, rovnako ako Akiš túžil po moci; a preto, synovia Akišovi im ponúkli peniaze, čím k sebe pritiahli väčšiu časť ľudu."},{"vNo":"12 ","txt":"A medzi synmi Akišovými a Akišom začala byť vojna, ktorá trvala po dobu mnohých rokov, áno, až ku skaze takmer celého ľudu v kráľovstve, áno, dokonca všetkých, okrem tridsiatich duší a tých, ktorí utiekli s domom Ómerovým."},{"vNo":"13 ","txt":"A preto, Ómerovi bola znova prinavrátená krajina dedičstva jeho."},{"vNo":"14 ","txt":"A stalo sa, že Ómer začal byť starý; a predsa v starobe svojej splodil Emera; a pomazal Emera, aby bol kráľom, aby vládol na jeho mieste."},{"vNo":"15 ","txt":"A potom, čo pomazal Emera, aby bol kráľom, videl mier v krajine po dobu dvoch rokov a zomrel potom, čo videl nesmierne mnoho dní, ktoré boli plné zármutku. A stalo sa, že Emer vládol na jeho mieste a išiel v šľapajach otca svojho."},{"vNo":"16 ","txt":"A Pán znova začal snímať prekliatie z krajiny a domu Emerovmu sa za vlády Emerovej neobyčajne darilo; a v období šesťdesiatich a dvoch rokov nesmierne zosilneli, natoľko, že nesmierne zbohatli –"},{"vNo":"17 ","txt":"Majúc všelijaké ovocie a obilie, a hodváb, a jemné plátno, a zlato, a striebro, a drahocenné veci;"},{"vNo":"18 ","txt":"A tiež všelijaký dobytok, voly a kravy, a ovce, a prasatá, a kozy, a tiež mnoho iných druhov zvierat, ktoré boli vhodné pre potravu človeka."},{"vNo":"19 ","txt":"A tiež mali kone a osly a boli tam slony a kurelomi, a kumomi; a všetky boli človeku užitočné, a obzvlášť slony a kurelomi, a kumomi."},{"vNo":"20 ","txt":"A tak Pán vylieval požehnania na krajinu túto, ktorá bola vyvolená nad všetky iné krajiny; a prikázal, že tí, ktorí budú krajinu túto vlastniť, majú ju vlastniť pre Pána, inak budú zničení, keď dozrejú v neprávosti; lebo takým hovorí Pán: Vylejem plnosť hnevu svojho."},{"vNo":"21 ","txt":"A Emer vykonával súd v spravodlivosti po všetky dni svoje a splodil mnoho synov a dcér; a splodil Koriantuma, a Koriantuma pomazal, aby vládol na jeho mieste."},{"vNo":"22 ","txt":"A potom, čo pomazal Koriantuma, aby vládol na jeho mieste, žil štyri roky a videl mier v krajine; áno, a dokonca videl Syna Spravodlivosti a radoval sa a tešil z jeho dňa; a zomrel v mieri."},{"vNo":"23 ","txt":"A stalo sa, že Koriantum kráčal v šľapajach otca svojho a postavil mnoho mocných miest, a po všetky dni svoje udeľoval ľudu svojmu to, čo je dobré. A stalo sa, že nemal žiadne deti, dokonca až do doby, kedy bol nesmierne starý."},{"vNo":"24 ","txt":"A stalo sa, že manželka jeho zomrela, majúc sto a dva roky. A stalo sa, že Koriantum si v starobe svojej vzal za manželku mladé dievča a splodil synov a dcéry; a preto, dožil sa veku sto a štyridsať a dva roky."},{"vNo":"25 ","txt":"A stalo sa, že splodil Koma, a Kom vládol na jeho mieste; a vládol štyridsať a deväť rokov a splodil Heta; a splodil aj ďalších synov a dcéry."},{"vNo":"26 ","txt":"A ľud sa znova rozšíril po celej tvári krajiny a na tvári krajiny začala byť znova nesmierne veľká zlovoľnosť a Het sa znova začal chytať starodávnych tajných plánov, aby zničil otca svojho."},{"vNo":"27 ","txt":"A stalo sa, že zosadil otca svojho z trónu, lebo ho zabil vlastným mečom svojím; a vládol na jeho mieste."},{"vNo":"28 ","txt":"A znova prišli do krajiny proroci, volajúc ich k pokániu – že musia pripravovať cestu Pánovi, inak má na tvár krajiny prísť prekliatie; áno, dokonca má byť veľký hlad, pri ktorom majú byť zničení, ak nebudú činiť pokánie."},{"vNo":"29 ","txt":"Ľudia však slovám prorokov neverili, ale vyvrhovali ich; a niektorých z nich uvrhli do jám a nechali ich zahynúť. A stalo sa, že činili všetky veci tieto podľa prikázania kráľa Heta."},{"vNo":"30 ","txt":"A stalo sa, že v krajine začal byť veľký nedostatok a obyvatelia začali byť pre oný nedostatok nesmierne rýchlo ničení, lebo na tvár krajiny nepadal žiaden dážď."},{"vNo":"31 ","txt":"A na tvári krajiny sa tiež objavili jedovaté hady a otrávili mnoho ľudí. A stalo sa, že ich stáda začali pred jedovatými hadmi utekať smerom ku krajine južnej, ktorú Nefiti nazývali Zarahemla."},{"vNo":"32 ","txt":"A stalo sa, že mnohí z nich cestou zahynuli; a predsa boli niektorí, ktorí utiekli do krajiny južnej."},{"vNo":"33 ","txt":"A stalo sa, že Pán dal, aby ich hady už neprenasledovali, ale aby zatarasili cestu, aby tak ľudia nemohli prejsť, aby každý, kto by sa pokúsil prejsť skrze jedovatých hadov, padol."},{"vNo":"34 ","txt":"A stalo sa, že ľudia sledovali smer zvierat a hltali zdochliny tých, ktoré padli cestou, až ich pohltali všetky. Teraz, keď ľudia videli, že musia zahynúť, začali činiť pokánie z neprávostí svojich a volať k Pánovi."},{"vNo":"35 ","txt":"A stalo sa, že keď sa pred Pánom dostatočne pokorili, zoslal dážď na tvár krajiny; a ľudia začali znova ožívať a v severných krajinách a vo všetkých krajinách okolo začali byť plody. A Pán im ukázal moc svoju skrze ich záchranu pred hladom."}]}