{"heading":"Vetry ženú járeditské člny do zasľúbenej krajiny – Ľudia chvália Pána za jeho dobrotivosť – Oria je nad nimi ustanovený za kráľa – Járed a jeho brat umierajú.","prevAbbr":"ether","prevNo":5,"nextAbbr":"ether","nextNo":7,"chapterTitle":"Eter 6","verses":[{"vNo":"1 ","txt":"A teraz ja, Moroni, pokračujem, aby som podal záznam Járeda a brata jeho."},{"vNo":"2 ","txt":"Lebo, stalo sa, že potom, čo Pán pripravil kamene, ktoré brat Járedov vyniesol na horu, zišiel brat Járedov z hory a vložil kamene do plavidiel, ktoré boli pripravené, jeden na každý ich koniec; a hľa, oni poskytovali plavidlám svetlo."},{"vNo":"3 ","txt":"A tak Pán spôsobil, že kamene svietili v temnote, aby dávali svetlo mužom, ženám a deťom, aby nemuseli preplaviť veľké vody v temnote."},{"vNo":"4 ","txt":"A stalo sa, že keď pripravili všelijakú potravu, aby z nej mohli žiť na vode, a tiež potravu pre stáda svoje a dobytok, a všetku zver či zviera, či vtáka, ktoré so sebou mali niesť – a stalo sa, že keď učinili všetky veci tieto, nalodili sa na plavidlá svoje alebo člny a vyplávali na more, zveriac sa Pánovi, svojmu Bohu."},{"vNo":"5 ","txt":"A stalo sa, že Pán Boh spôsobil, že na tvári vôd smerom k zasľúbenej krajine dul zúrivý vietor; a tak boli vetrom unášaní na vlnách morských."},{"vNo":"6 ","txt":"A stalo sa, že boli mnohokrát pochovaní v hlbinách morských kvôli vlnám ako hory, ktoré sa o nich trieštili, a tiež kvôli veľkým a strašným búrkam, ktoré spôsobila prudkosť vetra."},{"vNo":"7 ","txt":"A stalo sa, že keď boli pochovaní v hlbine, nebolo žiadnej vody, ktorá by im mohla ublížiť, pretože ich plavidlá boli utesnené ako nádoba a boli tesné ako koráb Nóachov; takže keď boli obklopení mnohými vodami, volali k Pánovi a on ich znova vyniesol hore na hladinu vôd."},{"vNo":"8 ","txt":"A stalo sa, že zatiaľ čo boli na vodách, vietor nikdy neprestal duť smerom k zasľúbenej krajine; a tak boli hnaní vetrom vpred."},{"vNo":"9 ","txt":"A spievali chválospevy Pánovi; áno, brat Járedov spieval Pánovi chválospevy a ďakoval Pánovi, a chválil ho po celý deň; a keď nadišla noc, neprestali Pána chváliť."},{"vNo":"10 ","txt":"A tak boli hnaní vpred; a žiadny netvor morský ich nemohol rozbiť, ani veľryba ich nemohla zničiť; a neustále mali svetlo, či už to bolo nad vodou, či pod vodou."},{"vNo":"11 ","txt":"A tak boli hnaní vpred, tristo a štyridsať a štyri dni na vode."},{"vNo":"12 ","txt":"A pristáli na brehu zasľúbenej krajiny. A keď položili nohy svoje na breh zasľúbenej krajiny, sklonili sa na tvári krajiny a pokorili sa pred Pánom, a prelievali pred Pánom slzy radosti pre množstvo láskyplných milosrdenstiev jeho voči nim."},{"vNo":"13 ","txt":"A stalo sa, že vyšli na tvár krajiny a začali obrábať zem."},{"vNo":"14 ","txt":"A Járed mal štyroch synov; a volali sa Jakom a Gilga, a Maha, a Oria."},{"vNo":"15 ","txt":"A brat Járedov tiež splodil synov a dcéry."},{"vNo":"16 ","txt":"A priateľov Járeda a brata jeho bolo čo do počtu okolo dvadsať a dve duše; a tí tiež splodili synov a dcéry, než prišli do zasľúbenej krajiny; a takže ich začalo byť mnoho."},{"vNo":"17 ","txt":"A boli poučovaní, aby kráčali pokorne pred Pánom; a boli tiež poučovaní z výsosti."},{"vNo":"18 ","txt":"A stalo sa, že sa začali šíriť po tvári krajiny a množiť sa, a obrábať zem; a silneli v krajine."},{"vNo":"19 ","txt":"A brat Járedov začal byť starý a videl, že čoskoro bude musieť zísť dole do hrobu; a preto povedal Járedovi: Zhromaždime ľud svoj, aby sme ich mohli spočítať, aby sme sa od nich mohli dozvedieť, čo si od nás budú priať, skôr ako zídeme dole do hrobov našich."},{"vNo":"20 ","txt":"A tak sa ľud zhromaždil. Teraz, počet synov a dcér brata Járedovho bol dvadsať a dve duše; a počet synov a dcér Járedových bol dvanásť a mal štyroch synov."},{"vNo":"21 ","txt":"A stalo sa, že ľud svoj sčítali; a potom, čo ich sčítali, priali si od nich vedieť, čo by chceli, aby urobili, než zídu dole do hrobov svojich."},{"vNo":"22 ","txt":"A stalo sa, že ľud si prial, aby pomazali jedného zo synov svojich, aby bol nad nimi kráľom."},{"vNo":"23 ","txt":"A teraz hľa, to ich zarmútilo. A brat Járedov im povedal: Vec táto určite vedie k zajatiu."},{"vNo":"24 ","txt":"Ale Járed povedal bratovi svojmu: Dovoľ im, aby mohli mať kráľa. A takže on im povedal: Vyvoľte si spomedzi synov našich kráľa, kohokoľvek chcete."},{"vNo":"25 ","txt":"A stalo sa, že si vyvolili dokonca prvorodeného syna brata Járedovho, a meno jeho bolo Pagag. A stalo sa, že ten odmietol a nechcel byť ich kráľom. A ľudia chceli, aby ho otec jeho prinútil, ale otec jeho nechcel; a prikázal im, aby nikoho nenútili, aby bol ich kráľom."},{"vNo":"26 ","txt":"A stalo sa, že si vyvolili všetkých bratov Pagagových, a oni nechceli."},{"vNo":"27 ","txt":"A stalo sa, že nechceli ani synovia Járedovi, dokonca nikto, až na jedného; a Oria bol pomazaný, aby bol kráľom nad ľudom."},{"vNo":"28 ","txt":"A začal vládnuť a ľuďom sa začalo dariť; a nesmierne zbohatli."},{"vNo":"29 ","txt":"A stalo sa, že Járed zomrel, a brat jeho tiež."},{"vNo":"30 ","txt":"A stalo sa, že Oria kráčal pokorne pred Pánom a pamätal, aké veľké veci Pán učinil pre otca jeho, a tiež učil ľud svoj, aké veľké veci Pán učinil pre ich otcov."}]}