{"heading":"Vojny, odštiepenia a zlovoľnosť ovládajú život Járeditov – Proroci predpovedajú úplné zničenie Járeditov, pokiaľ nebudú činiť pokánie – Ľudia zavrhujú slová prorokov.","prevAbbr":"ether","prevNo":10,"nextAbbr":"ether","nextNo":12,"chapterTitle":"Eter 11","verses":[{"vNo":"1 ","txt":"A za dní Komových prišlo tiež mnoho prorokov a prorokovali zničenie oného veľkého ľudu, pokiaľ nebudú činiť pokánie a neobrátia sa k Pánovi, a nezanechajú svoje vraždy a zlovoľnosti."},{"vNo":"2 ","txt":"A stalo sa, že ľud prorokov zavrhoval, a oni utiekli ku Komovi pre ochranu, lebo ľud usiloval o to, aby ich zničil."},{"vNo":"3 ","txt":"A oni prorokovali Komovi mnohé veci; a on bol požehnaný po celý zvyšok dní svojich."},{"vNo":"4 ","txt":"A dožil sa veľmi vysokého veku a splodil Šibloma; a Šiblom vládol na jeho mieste. A brat Šiblomov sa proti nemu vzbúril a v celej krajine začala byť nesmierne veľká vojna."},{"vNo":"5 ","txt":"A stalo sa, že brat Šiblomov dal, aby všetci proroci, ktorí prorokovali o zničení ľudu, boli zabití;"},{"vNo":"6 ","txt":"A v celej krajine nastala veľká pohroma, lebo oni dosvedčovali, že na krajinu príde veľké prekliatie, a tiež na ľud, a že medzi nimi nastane veľké zničenie, také, aké ešte na tvári zeme nikdy nenastalo, a ich kosti budú ako hromady zeme na tvári krajiny, pokiaľ nebudú činiť pokánie zo zlovoľnosti svojej."},{"vNo":"7 ","txt":"A oni hlas Pána nepočúvali, pre zlovoľné spolky svoje; a preto v celej krajine začali vojny a sváry, a tiež mnohý hlad a mor, natoľko, že nastalo veľké zničenie, také, aké ešte nikto na tvári zeme nepoznal; a toto všetko sa stalo za dní Šiblomových."},{"vNo":"8 ","txt":"A ľudia začali činiť pokánie z neprávosti svojej; a nakoľko toto činili, Pán k nim bol milosrdný."},{"vNo":"9 ","txt":"A stalo sa, že Šiblom bol zabitý a Šét bol privedený do zajatia a prebýval v zajatí po všetky dni svoje."},{"vNo":"10 ","txt":"A stalo sa, že Aha, syn jeho, získal kráľovstvo; a vládol ľudu po všetky dni svoje. A činil za dní svojich všelijakú neprávosť, čím spôsobil preliatie mnohej krvi; a málo bolo dní jeho."},{"vNo":"11 ","txt":"A Etem, súc potomkom Ahovým, získal kráľovstvo; a tiež on činil za dní svojich to, čo je zlovoľné."},{"vNo":"12 ","txt":"A stalo sa, že za dní Etemových prišlo mnoho prorokov a prorokovali ľudu znova; áno, prorokovali, že Pán ich úplne vyhladí z tváre zeme, pokiaľ nebudú činiť pokánie z neprávostí svojich."},{"vNo":"13 ","txt":"A stalo sa, že ľudia zatvrdili srdcia svoje a nechceli počúvať ich slová; a proroci žialili a stiahli sa z prostred ľudu."},{"vNo":"14 ","txt":"A stalo sa, že Etem vykonával súd v zlovoľnosti po všetky dni svoje; a splodil Morona. A stalo sa, že Moron vládol na jeho mieste; a Moron činil to, čo je zlovoľné pred Pánom."},{"vNo":"15 ","txt":"A stalo sa, že medzi ľudom došlo k vzbure pre oný tajný spolok, ktorý bol vybudovaný, aby dosiahol moc a zisk; a povstal medzi nimi muž mocný v neprávosti a stretol sa s Moronom v bitke, v ktorej zvrhol polovicu kráľovstva; a po mnoho rokov si polovicu kráľovstva udržal."},{"vNo":"16 ","txt":"A stalo sa, že Moron ho zvrhol a kráľovstvo znova získal."},{"vNo":"17 ","txt":"A stalo sa, že povstal iný mocný muž; a bol to potomok brata Járedovho."},{"vNo":"18 ","txt":"A stalo sa, že zvrhol Morona a získal kráľovstvo; a preto, Moron prebýval v zajatí po celý zvyšok dní svojich; a splodil Koriantora."},{"vNo":"19 ","txt":"A stalo sa, že Koriantor prebýval v zajatí po všetky dni svoje."},{"vNo":"20 ","txt":"A za dní Koriantorových tiež prišlo mnoho prorokov a prorokovali veľké a podivuhodné veci, a volali ľud k pokániu, a pokiaľ nebudú činiť pokánie, Pán Boh na nich vykoná súd k ich úplnému zničeniu;"},{"vNo":"21 ","txt":"A že Pán Boh mocou svojou vyšle alebo privedie iný ľud, aby vlastnil krajinu, spôsobom, ktorým priviedol ich otcov."},{"vNo":"22 ","txt":"A oni zavrhovali všetky slová prorokov pre tajný spolok svoj a zlovoľné ohavnosti."},{"vNo":"23 ","txt":"A stalo sa, že Koriantor splodil Etera a zomrel, prebývajúc v zajatí po všetky dni svoje."}]}