{"heading":"Izaiáš hovorí ako Mesiáš – Ľud v temnote uvidí veľké svetlo – Dieťa sa nám narodilo – Bude Kniežaťom pokoja a bude vládnuť na Dávidovom tróne – Porovnaj s Izaiášom 9. Okolo roku 559 – 545 pred Kr.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"2. Nefi 19","verses":[{"vNo":"1 ","txt":"A predsa, šero nebude také, aké bolo počas jej útlaku, kedy on sprvu mierne sužoval krajinu Zebúlún a krajinu Naftálí, a potom bolestnejšie sužoval pozdĺž cesty k Červenému moru za Jordánom v Galilei národov."},{"vNo":"2 ","txt":"Ľud, ktorý kráčal v temnote, uvidel veľké svetlo; na tých, ktorí prebývajú v krajine tieňa smrti, na nich svetlo zažiarilo."},{"vNo":"3 ","txt":"Ty si rozmnožil národ a rozhojnil radosť – radujú sa pred tebou ako sa radujú pri žatve a ako sa radujú muži, keď si delia korisť."},{"vNo":"4 ","txt":"Lebo ty si prelomil jarmo bremena jeho a podporu ramena jeho, palicu utláčateľa jeho."},{"vNo":"5 ","txt":"Lebo každá bitka bojovníka je so zmäteným hlukom a s odevom vyváľanom v krvi; ale táto bude s pálením a potravou pre oheň."},{"vNo":"6 ","txt":"Lebo dieťa sa nám narodilo, syn nám je daný; a vláda bude na ramene jeho; a nazvané bude meno jeho Predivný, Radca, Mocný Boh, Večný Otec, Knieža pokoja."},{"vNo":"7 ","txt":"Rastu vlády a pokoja niet konca na tróne Dávidovom a v kráľovstve jeho, až ho uvedie do poriadku a ustanoví ho so súdom, a so spravodlivosťou odteraz naďalej, až naveky. Horlivosť Pána mocností to vykoná."},{"vNo":"8 ","txt":"Pán poslal slovo svoje k Jákobovi a ono zasvietilo na Izrael."},{"vNo":"9 ","txt":"A dozvie sa celý ľud, dokonca Efrajim a obyvatelia Samárie, ktorí v pýche a zarytosti srdca hovoria:"},{"vNo":"10 ","txt":"Tehly padli dole, ale my budeme stavať s tesanými kameňmi; platany sú zoťaté, ale my ich vymeníme za cédre."},{"vNo":"11 ","txt":"Takže Pán pozdvihne protivníkov Recínových proti nemu a spojí nepriateľov jeho;"},{"vNo":"12 ","txt":"Sýrčanov spredu a Filištíncov zozadu; a oni zhltnú Izrael otvorenými ústami. Lebo po tomto všetkom sa hnev jeho neodvrátil, ale ruka jeho je stále pozdvihnutá."},{"vNo":"13 ","txt":"Lebo ľud sa neobracia k tomu, kto ich bije, ani Pána mocností nevyhľadávajú."},{"vNo":"14 ","txt":"Takže Pán odreže od Izraela hlavu i chvost, vetvu i šašinu v jeden deň."},{"vNo":"15 ","txt":"Starší, ten je hlavou; a prorok, ktorý učí lži, ten je chvostom."},{"vNo":"16 ","txt":"Lebo vodcovia ľudu tohto spôsobujú, že chybujú; a tí, ktorí sú nimi vedení, sú zničení."},{"vNo":"17 ","txt":"Takže Pán nebude mať radosť z ich mladých mužov, ani nebude milosrdný k ich deťom bez otcov a k vdovám; lebo každý z nich je pokrytec a zlosyn, a každé ústa hovoria bláznovstvá. Lebo po tomto všetkom sa hnev jeho neodvrátil, ale ruka jeho je stále pozdvihnutá."},{"vNo":"18 ","txt":"Lebo zlovoľnosť horí ako oheň; stravuje bodľačie a tŕnie, a zapáli húštiny lesov, a oni vystúpia hore ako stúpa dym."},{"vNo":"19 ","txt":"Skrze hnev Pána mocností je krajina zatemnená a ľudia budú ako potrava pre oheň; žiaden človek neušetrí brata svojho."},{"vNo":"20 ","txt":"A zahryzne sa napravo, a bude hladný; a bude žrať naľavo, a nebudú nasýtení; budú žrať, každý človek, mäso vlastného ramena svojho –"},{"vNo":"21 ","txt":"Menašše Efrajima; a Efrajim Menaššeho; spoločne budú proti Júdovi. Lebo po tomto všetkom sa hnev jeho neodvrátil, ale ruka jeho je stále pozdvihnutá."}]}