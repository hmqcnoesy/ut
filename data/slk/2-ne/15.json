{"heading":"Pánova vinica (Izrael) spustne a jeho ľud bude rozptýlený – Prídu na nich biedy v ich padlom a rozptýlenom stave – Pán pozdvihne koruhvu a zhromaždí Izrael – Porovnaj s Izaiášom 5. Okolo roku 559 – 545 pred Kr.","prevAbbr":"2-ne","prevNo":14,"nextAbbr":"2-ne","nextNo":16,"chapterTitle":"2. Nefi 15","verses":[{"vNo":"1 ","txt":"A potom budem spievať premilému svojmu pieseň milého môjho o vinici jeho. Môj premilý má vinicu na veľmi úrodnom pahorku."},{"vNo":"2 ","txt":"A ohradil ju a vybral z nej kamene, a osadil ju najvyberanejším viničom, a postavil vežu uprostred nej, a tiež v nej zhotovil vínny lis; a dohliadal, aby priniesla hrozno, a ona priniesla hrozno plané."},{"vNo":"3 ","txt":"A teraz, ó obyvatelia Jeruzalema a mužovia júdski, súďte, prosím vás, medzi mnou a vinicou mojou."},{"vNo":"4 ","txt":"Čo viac ešte mohlo byť urobené pre vinicu moju, čo som na nej neurobil? A preto, keď som dohliadal, aby priniesla hrozno, priniesla hrozno plané."},{"vNo":"5 ","txt":"A teraz, hľa; poviem vám, čo učiním vinici svojej – odnímem jej ohradu a bude vyjedená; a zborím jej hradby, a bude pošliapaná;"},{"vNo":"6 ","txt":"A nechám ju spustnúť; nebude prerezávaná ani okopávaná; ale vzíde v nej bodľačie a tŕnie; tiež prikážem oblakom, aby ju dažďom neskrápali."},{"vNo":"7 ","txt":"Lebo vinica Pána mocností je dom Izraela a mužovia júdski príjemnou rastlinou jeho; a on očakával súd, a hľa, útlak; očakával spravodlivosť, ale hľa, plač."},{"vNo":"8 ","txt":"Beda tým, ktorí pripájajú dom k domu dovtedy, kým tam nie je miesta, tak aby mohli byť uprostred zeme sami!"},{"vNo":"9 ","txt":"Do uší mojich povedal Pán mocností, skutočne mnohé domy budú opustené a veľké a krásne mestá bez obyvateľov."},{"vNo":"10 ","txt":"Áno, desať honov vinice vydá jeden okov a chómer semena vydá éfu."},{"vNo":"11 ","txt":"Beda tým, čo včasráno vstávajú, aby sa mohli držať silného nápoja, a ktorí pokračujú až do noci a víno ich rozpaľuje!"},{"vNo":"12 ","txt":"A harfa, a lutna, a bubon, a flauta, a víno patria na ich hody; ale oni nehľadia na dielo Pánove, ani neuvažujú o pôsobení rúk jeho."},{"vNo":"13 ","txt":"Takže, ľud môj ide do zajatia, pretože nemajú žiadnu znalosť; a vznešení ich ľudia sú vyhladovaní a ich zástupy sú vysušené smädom."},{"vNo":"14 ","txt":"Takže, peklo samotné sa rozšírilo a neobmedzene roztvorilo papuľu svoju; a ich sláva, a ich zástup, a ich nádhera, a ten, kto sa raduje do neho zostúpia."},{"vNo":"15 ","txt":"A obyčajný človek bude ponížený a mocný muž bude pokorený, a oči spupného budú pokorené."},{"vNo":"16 ","txt":"Ale Pán mocností bude povýšený v súde, a Boh, ktorý je svätý, bude posvätený v spravodlivosti."},{"vNo":"17 ","txt":"Potom sa budú baránky pásť podľa zvyku svojho a pusté miesta tučných budú cudzinci vyjedať."},{"vNo":"18 ","txt":"Beda tým, ktorí priťahujú neprávosť povrazmi márnivosti a hriech vozovým lanom;"},{"vNo":"19 ","txt":"Ktorí hovoria: Nech sa ponáhľa, urýchli dielo svoje, aby sme ho mohli vidieť; a nech sa rada Svätého Izraelského priblíži a príde, aby sme ju mohli poznať."},{"vNo":"20 ","txt":"Beda tým, ktorí nazývajú zlo dobrom a dobro zlom, ktorí vydávajú temnotu za svetlo a svetlo za temnotu, ktorí vydávajú horké za sladké a sladké za horké!"},{"vNo":"21 ","txt":"Beda tým, ktorí sú múdri vo vlastných očiach svojich a rozvážni v pohľade svojom vlastnom!"},{"vNo":"22 ","txt":"Beda mocným v pití vína a mužom sily v miešaní silného nápoja;"},{"vNo":"23 ","txt":"Ktorí ospravedlňujú zlovoľného za odmenu a spravodlivosť spravodlivého odnímajú od neho!"},{"vNo":"24 ","txt":"Takže, ako oheň stravuje strnisko a plameň požiera plevy, ich koreň bude zahnívať a ich kvety sa rozletia ako prach; pretože oni zavrhli zákon Pána mocností a pohrdli slovom Svätého Izraelského."},{"vNo":"25 ","txt":"Takže, hnev Pána vzplanul proti ľudu jeho a on pozdvihol proti nim ruku svoju, a udrel ich; a pahorky sa triasli, a ich mŕtvoly boli roztrhané uprostred ulíc. Lebo po tomto všetkom sa hnev jeho neodvrátil, ale ruka jeho je stále pozdvihnutá."},{"vNo":"26 ","txt":"A on pozdvihne koruhvu národom ďalekým, a zapíska na tých od končín zeme; a hľa, prídu rýchlo a pohotovo; žiadny medzi nimi nebude unavený a nebude sa potkýnať."},{"vNo":"27 ","txt":"Žiadny nebude driemať ani spať; ani pás na ich bedrách nebude uvoľnený, ani remienok na ich obuvi sa nepretrhne;"},{"vNo":"28 ","txt":"Ich šípy budú ostré a všetky ich luky napnuté, a kopytá ich koní budú považované za kremeň, a ich kolesá za víchricu, a ich rev za rev leva."},{"vNo":"29 ","txt":"Budú revať ako mladé levy; áno, budú revať, a zdrapia korisť a odnesú ju do bezpečia, a nikto ju nevyslobodí."},{"vNo":"30 ","txt":"A v onen deň budú proti nim revať ako reve more; a ak sa pozrú na krajinu, hľa, tma a smútok, a svetlo je zatemnené tam v nebesiach."}]}