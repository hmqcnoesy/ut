{"heading":"Izaiáš hovorí ako Mesiáš – Mesiáš bude hovoriť jazykom učených – Nastavuje svoj chrbát bijúcim – Nebude ponížený – Porovnaj s Izaiášom 50. Okolo roku 559 – 545 pred Kr.","prevAbbr":"2-ne","prevNo":6,"nextAbbr":"2-ne","nextNo":8,"chapterTitle":"2. Nefi 7","verses":[{"vNo":"1 ","txt":"Áno, lebo tak hovorí Pán: Zapudil som ťa alebo odvrhol som ťa naveky? Lebo tak hovorí Pán: Kde je prepúšťací list matky vašej? Ku komu som ťa vypudil, či ktorému z veriteľov svojich som vás predal? Áno, komu som vás predal? Hľa, pre neprávosti svoje predali ste sami seba a pre priestupky vaše je matka vaša zapudená."},{"vNo":"2 ","txt":"A preto, keď som prišiel, nebolo tu nikoho; keď som volal, áno, nebolo tu nikoho, kto by odpovedal. Ó dom Izraela, či je ruka moja nejako skrátená, že nemôže vykúpiť, či nemám žiadnej moci vyslobodiť? Hľa, pokarhaním svojím vysušujem more, ich rieky činím pustatinou a ich ryby zapáchajú, pretože vody sú vysušené a oni umierajú smädom."},{"vNo":"3 ","txt":"Odievam nebesia v čierňavu a vrecovinu im dávam za odev."},{"vNo":"4 ","txt":"Pán Boh mi dal jazyk učených, aby som vedel ako hovoriť v príhodnú dobu slovo k tebe, ó dom Izraela. Keď ustatí ste, on prebúdza ráno za ránom. On prebúdza ucho moje, aby počulo ako učení."},{"vNo":"5 ","txt":"Pán Boh otvoril ucho moje a ja som sa neprotivil, ani som sa neodvrátil."},{"vNo":"6 ","txt":"Nastavil svoj som chrbát bijúcemu a líce svoje tým, ktorí bradu trhali. Neskrýval som tvár svoju pred potupou a pľuvaním."},{"vNo":"7 ","txt":"Lebo Pán Boh mi pomôže, a preto nebudem ponížený. Takže som nastavil tvár ako kremeň a viem, že nebudem zahanbený."},{"vNo":"8 ","txt":"A Pán je blízko a ospravedlňuje ma. Kto sa bude so mnou prieť? Postavme sa spolu. Kto je protivníkom mojím? Nech predstúpi predo mňa a ja ho udriem silou úst svojich."},{"vNo":"9 ","txt":"Lebo Pán Boh mi pomôže. A všetci, ktorí ma odsúdia, hľa, oni všetci zvetrajú ako odev a moľ ich zožerie."},{"vNo":"10 ","txt":"Kto sa medzi vami bojí Pána, kto poslúcha hlas služobníka jeho, kto kráča v temnote a nemá žiadneho svetla?"},{"vNo":"11 ","txt":"Hľa, vy všetci, ktorí rozdúchavate oheň, ktorí sa obklopujete iskrami, kráčajte vo svetle ohňa svojho a v iskrách, ktoré ste rozdúchali. Toto budete mať z ruky mojej – líhať budete v žiali."}]}