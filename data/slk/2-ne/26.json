{"heading":"Kristus bude slúžiť Nefitom – Nefi predvída zničenie svojho ľudu – Budú hovoriť z prachu – Pohania vybudujú falošné cirkvi a tajné spolky – Pán zakazuje ľuďom dopúšťať sa kňazských ľstivostí. Okolo roku 559 – 545 pred Kr.","prevAbbr":"2-ne","prevNo":25,"nextAbbr":"2-ne","nextNo":27,"chapterTitle":"2. Nefi 26","verses":[{"vNo":"1 ","txt":"A potom, čo Kristus vstane z mŕtvych, ukáže sa vám, deti moje a milovaní bratia moji; a slová, ktoré k vám bude hovoriť budú zákonom, ktorý budete vykonávať."},{"vNo":"2 ","txt":"Lebo hľa, hovorím vám, že som uzrel, že mnohé pokolenia prejdú a budú veľké vojny a sváry medzi ľudom mojím."},{"vNo":"3 ","txt":"A potom, čo príde Mesiáš, budú ľudu môjmu dané znamenia o jeho narodení, a tiež o jeho smrti a vzkriesení; a veľký a hrozný bude onen deň pre zlovoľných, lebo oni zahynú; a oni zahynú, pretože vyvrhujú prorokov a svätých, a kameňujú ich, a zabíjajú ich; a preto krik krvi svätých bude vystupovať zo zeme k Bohu proti nim."},{"vNo":"4 ","txt":"A preto všetkých tých, ktorí sú pyšní a ktorí činia zlovoľne spáli deň, ktorý prichádza, hovorí Pán mocností, lebo budú ako strnisko."},{"vNo":"5 ","txt":"A tých, ktorí zabíjajú prorokov a svätých, tých pohltia hlbiny zeme, hovorí Pán mocností; a hory ich prikryjú a víchre odnesú, a stavby na nich popadajú, a rozmliaždia ich na kusy, a rozdrvia ich na prach."},{"vNo":"6 ","txt":"A budú navštívení hromami a bleskami, a zemetraseniami, a všelijakým zničením, lebo oheň hnevu Pánovho vzplanie proti nim a budú ako strnisko, a deň, ktorý prichádza ich strávi, hovorí Pán mocností."},{"vNo":"7 ","txt":"Ó, tá bolesť a úzkosť duše mojej pre stratu zabitých z ľudu môjho! Lebo ja, Nefi, som to videl, a skoro aj mňa to v prítomnosti Pánovej stravuje; ale musím volať k svojmu Bohu: Cesty tvoje sú spravodlivé."},{"vNo":"8 ","txt":"Ale hľa, spravodliví, ktorí počúvajú slová prorokov a neničia ich, ale s neochvejnosťou očakávajú Krista pre znamenia, ktoré sú dané, nehľadiac na všetko to prenasledovanie – hľa, to sú tí, ktorí nezahynú."},{"vNo":"9 ","txt":"Ale Syn Spravodlivosti sa im ukáže; a bude ich uzdravovať, a s ním budú mať pokoj, pokiaľ neprejdú tri pokolenia, a mnohí zo štvrtého pokolenia sa pominú v spravodlivosti."},{"vNo":"10 ","txt":"A keď veci tieto pominú, príde na ľud môj rýchle zničenie; lebo nehľadiac na bolesti duše svojej som to videl; a preto, ja viem, že sa to stane; a oni sa predávajú za nič; lebo ako odmenu za pýchu svoju a pochabosť svoju zožnú zničenie; lebo preto, že sa poddávajú diablovi a radšej volia diela temnoty ako svetlo, a preto musia zísť dole do pekla."},{"vNo":"11 ","txt":"Lebo Duch Pána sa nebude neustále s človekom namáhať. A keď sa Duch prestane s človekom namáhať, potom príde rýchle zničenie, a toto rmúti dušu moju."},{"vNo":"12 ","txt":"A ako som hovoril o presvedčovaní Židov, že Ježiš je pravý Kristus, musí to nevyhnutne byť, aby pohania boli tiež presvedčení, že Ježiš je Kristus, Večný Boh;"},{"vNo":"13 ","txt":"A že sa prejavuje všetkým tým, ktorí v neho veria, mocou Ducha Svätého; áno, každému národu, pokoleniu, jazyku a ľudu, vykonávajúc mocné zázraky, znamenia a divy medzi deťmi ľudskými podľa ich viery."},{"vNo":"14 ","txt":"Ale hľa, prorokujem vám o posledných dňoch; o dňoch kedy Pán Boh prinesie tieto veci deťom ľudským."},{"vNo":"15 ","txt":"Potom, čo semeno moje a semeno bratov mojich bude upadať do neviery, a bude bité pohanmi; áno, potom, čo Pán Boh rozostaví tábory proti nim koldokola a valom ich obľahne, a postaví proti nim pevnosti; a potom, čo budú zrazení do prachu, tak ako keby neboli, predsa len slová spravodlivých budú napísané a modlitby verných budú vypočuté, a všetci tí, ktorí upadali do neviery, nebudú zabudnutí."},{"vNo":"16 ","txt":"Lebo tí, ktorí budú zničení budú k nim hovoriť zo zeme a ich reč bude z hĺbky prachu, a ich hlas bude ako hlas vyvolávača duchov; lebo Pán Boh mu dá moc, aby o nich mohol šepkať, tak ako keby to bolo zo zeme; a reč ich bude šepkať z prachu."},{"vNo":"17 ","txt":"Lebo tak hovorí Pán Boh: Oni napíšu veci, ktoré sa medzi nimi udiali a budú napísané a zapečatené v knihe, a tí, ktorí upadali do neviery ich nebudú mať, lebo sa snažia zničiť veci Božie."},{"vNo":"18 ","txt":"A preto, ako tí, ktorí boli zničení, boli zničení rýchlo; a zástup ich strašných bude ako plevy, ktoré odlietajú – áno, tak hovorí Pán Boh: Bude to v okamihu, náhle –"},{"vNo":"19 ","txt":"A stane sa, že tí, ktorí upadali do neviery, budú bití rukou pohanov."},{"vNo":"20 ","txt":"A pohania sú povýšení v pýche očí svojich a potkýnajú sa pre veľkosť svojho kameňa úrazu, a tak vybudovali mnohé cirkvi; a predsa znižujú moc a zázraky Božie, a vychvaľujú si svoju vlastnú múdrosť, a svoju vlastnú učenosť, aby mohli dosiahnuť zisk a drviť tváre chudobných."},{"vNo":"21 ","txt":"A je vybudovaných mnoho cirkví, ktoré spôsobujú závidenie a rozbroje, a zlobu."},{"vNo":"22 ","txt":"A sú i tajné spolky, dokonca ako v časoch starodávnych, podľa spolkov diablových, lebo on je pôvodcom všetkých vecí týchto; áno, pôvodcom vraždenia a diel temnoty; áno, a on ich vedie za ľanový povrázok okolo krku, až kým ich nespúta silnými povrazmi svojimi naveky."},{"vNo":"23 ","txt":"Lebo hľa, milovaní bratia moji, hovorím vám, že Pán Boh nepracuje v temnote."},{"vNo":"24 ","txt":"Nečiní nič, okrem toho, čo je pre osoh sveta; lebo on miluje svet, dokonca tak, že položí vlastný život svoj, aby mohol pritiahnuť všetkých ľudí k sebe. A preto, neprikazuje nikomu, aby sa nepodieľal na spáse jeho."},{"vNo":"25 ","txt":"Hľa, či volá k niekomu, hovoriac: Odstúp odo mňa? Hľa, hovorím vám: Nie; ale hovorí: Poďte ku mne, vy všetky končiny zeme, kupujte mlieko a med, bez peňazí a bez ceny."},{"vNo":"26 ","txt":"Hľa, prikázal niekomu, aby odišiel zo synagóg či z domov uctievania? Hľa, hovorím vám: Nie."},{"vNo":"27 ","txt":"Prikázal niekomu, aby sa nepodieľal na spáse jeho? Hľa, hovorím vám: Nie; ale dal ju bezplatne pre všetkých ľudí; a prikázal ľudu svojmu, aby presvedčovali všetkých ľudí k pokániu."},{"vNo":"28 ","txt":"Hľa, prikázal Pán niekomu, aby sa nepodieľal na dobrotivosti jeho? Hľa, hovorím vám: Nie; ale všetci ľudia majú onú výsadu, jeden ako druhý, a žiadnemu nie je zakázané."},{"vNo":"29 ","txt":"On prikazuje, aby nebolo žiadnych kňazských ľstivostí; lebo hľa, kňazské ľstivosti znamenajú, že ľudia kážu a vyzdvihujú seba ako svetlo svetu, aby mohli dosiahnuť zisk a chválu sveta; ale oni neusilujú o blaho Sionu."},{"vNo":"30 ","txt":"Hľa, Pán vec túto zakázal; a preto Pán Boh dal prikázanie, aby všetci ľudia mali pravú lásku, ktorá to pravá láska je láska. A ak nemajú pravú lásku, nie sú ničím. A preto, keby mali pravú lásku, nestrpeli by, aby pracovník v Sione zahynul."},{"vNo":"31 ","txt":"Ale pracovník v Sione bude pracovať pre Sion; lebo ak pracujú pre peniaze, zahynú."},{"vNo":"32 ","txt":"A znova, Pán Boh prikázal, že ľudia nemajú vraždiť; že nemajú klamať; že nemajú kradnúť; že nemajú brať meno Pána, svojho Boha, nadarmo; že nemajú závidieť; že nemajú mať zlobu; že sa nemajú sváriť jeden s druhým; že sa nemajú dopúšťať smilstiev; a že nemajú činiť žiadnu z týchto vecí; lebo kto ich činí, zahynie."},{"vNo":"33 ","txt":"Lebo žiadna z týchto neprávostí neprichádza od Pána; lebo on činí medzi deťmi ľudskými to, čo je dobré; a nečiní nič bez toho, aby to bolo deťom ľudským jasné; a on pozýva všetkých, aby prišli k nemu a podieľali sa na dobrotivosti jeho; a neodopiera žiadnemu, ktorý ku nemu prichádza, čiernemu ani bielemu, porobenému ani slobodnému, mužovi ani žene; a pamätá na neznabohov; a všetci sú Bohu rovnakí, ako Žid, tak aj pohan."}]}