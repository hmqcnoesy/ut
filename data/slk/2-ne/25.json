{"heading":"Nefi sa raduje z jasnosti – Izaiášove proroctvá budú pochopené v posledných dňoch – Židia sa vrátia z Babylonu, ukrižujú Mesiáša a budú rozptýlení, a sužovaní – Budú znovuzriadení, až keď uveria v Mesiáša – Ten príde prvýkrát šesťsto rokov po tom, čo Lechí opustil Jeruzalem – Nefiti zachovávajú zákon Mojžišov a veria v Krista, ktorý je Svätým Izraelským. Okolo roku 559 – 545 pred Kr.","prevAbbr":"2-ne","prevNo":24,"nextAbbr":"2-ne","nextNo":26,"chapterTitle":"2. Nefi 25","verses":[{"vNo":"1 ","txt":"Teraz ja, Nefi, hovorím niečo o slovách, ktoré som napísal, ktoré boli hovorené ústami Izaiáša. Lebo hľa, Izaiáš hovoril mnohé veci, ktoré boli mnohým z ľudu môjho ťažko zrozumiteľné; lebo nevedia nič ohľadom spôsobu prorokovania medzi Židmi."},{"vNo":"2 ","txt":"Lebo ja, Nefi, som ich neučil veľa o spôsobe Židov; lebo ich diela boli dielami temnoty a ich činy boli činmi ohavností."},{"vNo":"3 ","txt":"A preto píšem ľudu svojmu, všetkým tým, ktorí neskôr obdržia veci tieto, ktoré píšem, aby mohli poznať súdy Božie, že oni prídu na všetky národy podľa slova, ktoré hovoril."},{"vNo":"4 ","txt":"A preto počúvaj, ó ľud môj, ktorý si z domu Izraela a doprajte sluchu slovám mojim; lebo aj keď slová Izaiášove vám nie sú jasné, predsa len sú jasné všetkým tým, ktorí sú naplnení duchom proroctva. Ale dávam vám proroctvo podľa ducha, ktorý je vo mne; a preto budem prorokovať podľa jasnosti, ktorá je vo mne od tej doby, čo som vyšiel z Jeruzalema s otcom svojím; lebo hľa, duša moja sa raduje z jasnosti pre ľud môj, aby sa mohli poučiť."},{"vNo":"5 ","txt":"Áno, a duša moja sa raduje zo slov Izaiášových, lebo pochádzam z Jeruzalema a oči moje uzreli veci Židov, a ja viem, že Židia rozumejú veciam prorokov, a niet žiadneho iného ľudu, ktorý by rozumel oným veciam, ktoré boli hovorené k Židom ako oni, ibaže by boli učení podľa spôsobu Židov."},{"vNo":"6 ","txt":"Ale hľa, ja, Nefi, som neučil deti svoje podľa spôsobu Židov; ale hľa, ja sám som prebýval v Jeruzaleme, a preto poznám okolité kraje; a zmienil som sa deťom svojim ohľadom súdov Božích, ktoré sa stali medzi Židmi, deťom svojim, podľa toho všetkého, čo hovoril Izaiáš, a nepíšem o nich."},{"vNo":"7 ","txt":"Ale hľa, pokračujem so svojím vlastným proroctvom podľa jasnosti svojej; v ktorej, ako viem, žiadny človek nemôže pochybiť; a predsa, v dňoch, kedy sa proroctvá Izaiášove naplnia, budú ľudia poznať ich význam s istotou, v dobách, kedy sa tak stane."},{"vNo":"8 ","txt":"A preto sú cenné pre deti ľudské, a ten, kto sa domnieva, že nie sú, k nim budem obzvlášť hovoriť a obmedzím slová na vlastný ľud svoj; lebo viem, že pre nich budú veľmi cenné v posledných dňoch; lebo v onen deň im budú rozumieť; a preto, pre ich dobro som ich napísal."},{"vNo":"9 ","txt":"A tak, ako bolo pre neprávosť zničené medzi Židmi jedno pokolenie, práve tak boli ničení z pokolenia na pokolenie podľa neprávostí svojich; a nikdy nebolo žiadne z nich zničené bez toho, aby to nebolo predpovedané prorokmi Pána."},{"vNo":"10 ","txt":"A preto im bolo povedané ohľadom zničenia, ktoré na nich príde, hneď potom, čo otec môj opustil Jeruzalem; a predsa zatvrdili srdcia svoje; a podľa proroctva môjho boli zničení, okrem tých, ktorí boli unesení do zajatia do Babylonu."},{"vNo":"11 ","txt":"A teraz, toto hovorím pre ducha, ktorý je vo mne. A napriek tomu, že boli unesení, opäť sa navrátia a budú vlastniť krajinu Jeruzalem; a preto budú znova znovuzriadení v krajine dedičstva svojho."},{"vNo":"12 ","txt":"Ale hľa, budú mať vojny a zvesti o vojnách; a keď príde deň, kedy Jednorodený Otcov, áno, dokonca Otec neba a zeme, sa im prejaví v tele, hľa, oni ho odmietnu pre neprávosti svoje a tvrdosť sŕdc svojich, a tvrdosť šijí svojich."},{"vNo":"13 ","txt":"Hľa, oni ho ukrižujú; a potom, čo je uložený v hrobe po dobu troch dní, vstane z mŕtvych s uzdravením na krídlach svojich; a všetci tí, ktorí budú veriť v meno jeho budú spasení v kráľovstve Božom. A preto, dušu moju teší prorokovať o ňom, lebo ja som videl deň jeho a srdce moje velebí sväté meno jeho."},{"vNo":"14 ","txt":"A hľa, stane sa, že potom, čo Mesiáš vstane z mŕtvych a prejaví sa ľudu svojmu, toľkým, koľkí z nich budú veriť v meno jeho, hľa, Jeruzalem bude znova zničený; lebo beda tým, ktorí bojujú proti Bohu a ľudu cirkvi jeho."},{"vNo":"15 ","txt":"A preto, Židia budú rozptýlení medzi všetky národy; áno, a tiež Babylon bude zničený; a preto, Židia budú rozptýlení inými národmi."},{"vNo":"16 ","txt":"A potom, čo budú rozptýlení a Pán Boh ich bude trestať inými národmi po dobu mnohých pokolení, áno, dokonca z pokolenia na pokolenie, kým nebudú presvedčení, aby verili v Krista, Syna Božieho, a v uzmierenie, ktoré je nekonečné pre celé ľudstvo – a keď onen deň príde, že budú veriť v Krista a uctievať Otca v jeho mene, s čistými srdcami a nevinnými rukami, a nebudú už viac očakávať iného Mesiáša, potom, v tej dobe, príde deň, kedy bude nevyhnutne nutné, aby týmto veciam verili."},{"vNo":"17 ","txt":"A Pán znova vystrie ruku svoju po druhýkrát, aby znovuzriadil ľud svoj zo strateného a padlého stavu jeho. A preto, on bude naďalej vykonávať podivuhodné dielo a div medzi deťmi ľudskými."},{"vNo":"18 ","txt":"A preto, prinesie im slová svoje, ktoré to slová ich budú súdiť v posledný deň, lebo im budú dané za tým účelom, aby ich presvedčili o pravom Mesiášovi, ktorý bol nimi odmietnutý; a aby ich presvedčili, že už viac nemusia očakávať príchod Mesiáša, lebo žiadny iný nepríde, okrem falošného Mesiáša, ktorý bude klamať ľud; lebo je iba jeden Mesiáš, o ktorom hovorili proroci, a onen Mesiáš je ten, ktorý bude Židmi odmietnutý."},{"vNo":"19 ","txt":"Lebo podľa slov prorokov príde Mesiáš až za šesťsto rokov od doby, kedy otec môj opustil Jeruzalem; a podľa slov prorokov, a tiež podľa slova anjela Božieho, jeho meno bude Ježiš Kristus, Syn Boží."},{"vNo":"20 ","txt":"A teraz, bratia moji, hovoril som jasne, takže nemôžete pochybiť. A akože žije Pán Boh, ktorý vyviedol Izrael z krajiny egyptskej a dal Mojžišovi moc, aby uzdravoval národy po tom, čo boli poštípané jedovatými hadmi, ak upreli oči svoje na hada, ktorého pred nimi pozdvihol, a tiež mu dal moc, aby udrel do skaly a vyšla voda; áno, hľa, hovorím vám, že tak ako sú všetky veci tieto pravdivé, a tak akože žije Pán Boh, niet daného žiadneho iného mena pod nebom okrem tohto Ježiša Krista, o ktorom som hovoril, ktorým človek môže byť spasený."},{"vNo":"21 ","txt":"A preto, z tohto dôvodu mi Pán Boh prisľúbil, že veci tieto, ktoré píšem, budú udržované a zachovávané, a odovzdávané semenu môjmu, z pokolenia na pokolenie, aby mohol byť splnený sľub daný Jozefovi, že semeno jeho nikdy nezahynie, pokiaľ bude zem existovať."},{"vNo":"22 ","txt":"A preto, veci tieto budú prechádzať z pokolenia na pokolenie, pokiaľ bude zem existovať; a pôjdu podľa vôle a potešenia Božieho; a národy, ktoré ich budú vlastniť, budú nimi súdené podľa slov, ktoré sú napísané."},{"vNo":"23 ","txt":"Lebo pracujeme usilovne na písaní, aby sme presvedčili deti naše, a tiež bratov našich, aby verili v Krista a aby boli zmierení s Bohom; lebo vieme, že milosťou sme spasení po všetkom, čo my môžeme urobiť."},{"vNo":"24 ","txt":"A navzdory tomu, že veríme v Krista, zachovávame zákon Mojžišov, a s neochvejnosťou očakávame Krista, dokiaľ nebude zákon naplnený."},{"vNo":"25 ","txt":"Lebo z tohto dôvodu bol zákon daný; a preto sa zákon pre nás stal mŕtvym, a my sme obživli v Kristovi pre vieru svoju; a predsa zachovávame zákon kvôli prikázaniam."},{"vNo":"26 ","txt":"A my hovoríme o Kristovi, radujeme sa v Kristovi, kážeme o Kristovi, prorokujeme o Kristovi a píšeme podľa proroctiev svojich, aby deti naše mohli vedieť, k akému prameňu majú hľadieť pre odpustenie hriechov svojich."},{"vNo":"27 ","txt":"A preto hovoríme ohľadom zákona, aby deti naše mohli poznať mŕtvosť oného zákona; a oni tým, že budú poznať mŕtvosť zákona, môžu očakávať ten život, ktorý je v Kristovi, a vedieť, z akého dôvodu bol zákon daný. A potom, čo sa zákon naplní v Kristovi, aby proti nemu nemuseli zatvrdzovať srdcia svoje, keď sa zákon pominie."},{"vNo":"28 ","txt":"A teraz hľa, ľud môj, vy ste ľudom tvrdošijným; a preto som k vám hovoril jasne, aby ste nemohli mylne chápať. A slová, ktoré som hovoril, budú stáť ako svedectvo proti vám; lebo postačujú k tomu, aby kohokoľvek učili správnu cestu; lebo správnou cestou je veriť v Krista, a nezapierať ho; lebo keď ho zapierate, zapierate aj prorokov a zákon."},{"vNo":"29 ","txt":"A teraz hľa, hovorím vám, že správnou cestou je veriť v Krista, a nezapierať ho; a Kristus je Svätý Izraelský; a preto sa musíte pred ním skloniť, a uctievať ho celou svojou mocou, mysľou a silou, a celou dušou svojou; a ak tak činíte, nebudete nijakým spôsobom vyvrhnutí."},{"vNo":"30 ","txt":"A nakoľko to bude nevyhnutné, musíte zachovávať úkony a obrady Božie, pokiaľ nebude naplnený zákon, ktorý bol daný Mojžišovi."}]}