{"heading":"Jákob videl svojho Vykupiteľa – Zákon Mojžišov predstavuje Krista a dokazuje, že príde. Okolo roku 559 – 545 pred Kr.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2. Nefi 11","verses":[{"vNo":"1 ","txt":"A teraz, Jákob vtedy hovoril oveľa viac vecí k ľudu môjmu; a predsa iba veci tieto som nechal zapísať, lebo veci, ktoré som napísal mi postačujú."},{"vNo":"2 ","txt":"A teraz ja, Nefi, píšem viac slov Izaiášových, lebo duša moja sa raduje zo slov jeho. Lebo vztiahnem slová jeho na ľud svoj a vyšlem ich ku všetkým deťom svojim, lebo on skutočne videl Vykupiteľa môjho, rovnako ako som ho videl ja."},{"vNo":"3 ","txt":"A brat môj Jákob ho tiež videl, ako som ho videl ja; a preto vyšlem ich slová k deťom svojim, aby som im dokázal, že slová moje sú pravdivé. A preto slovami troch, hovoril Boh, potvrdím slovo svoje. A predsa, Boh posiela viac svedkov a dokazuje všetky slová svoje."},{"vNo":"4 ","txt":"Hľa, dušu moju teší dokazovať ľudu svojmu pravdu o príchode Krista; lebo k tomu účelu bol daný zákon Mojžišov; a všetky veci, ktoré boli Bohom dané od počiatku sveta človeku, stelesňujú jeho."},{"vNo":"5 ","txt":"A duša moja sa tiež teší zo zmlúv Pánových, ktoré učinil s otcami našimi; áno, duša moja sa teší z milosti jeho a spravodlivosti jeho, a moci, a milosrdenstva vo veľkom a večnom pláne vyslobodenia od smrti."},{"vNo":"6 ","txt":"A dušu moju teší dokazovať ľudu môjmu, že pokiaľ by Kristus neprišiel, všetci ľudia by museli zahynúť."},{"vNo":"7 ","txt":"Lebo keby nebolo Krista, nebolo by Boha; a keby nebolo Boha, nie sme my, lebo by nemohlo byť žiadneho stvorenia. Ale Boh je, a on je Kristus, a príde v plnosti svojho vlastného času."},{"vNo":"8 ","txt":"A teraz píšem niekoľko slov Izaiášových, aby každý, kto z ľudu môjho uvidí slová tieto, mohol pozdvihnúť srdce svoje a radovať sa ohľadom všetkých ľudí. Teraz, toto sú tie slová a vy ich môžete vzťahovať na seba a na všetkých ľudí."}]}