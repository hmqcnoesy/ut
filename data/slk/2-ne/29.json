{"heading":"Mnohí pohania odmietnu Knihu Mormonovu – Povedia: Nepotrebujeme ďalšiu Bibliu – Pán hovorí k mnohým národom – Bude súdiť svet z kníh, ktoré budú napísané. Okolo roku 559 – 545 pred Kr.","prevAbbr":"2-ne","prevNo":28,"nextAbbr":"2-ne","nextNo":30,"chapterTitle":"2. Nefi 29","verses":[{"vNo":"1 ","txt":"Ale hľa, budú mnohí – oného dňa, kedy medzi nimi budem naďalej vykonávať podivuhodné dielo, aby som sa mohol rozpamätať na zmluvy svoje, ktoré som učinil s deťmi ľudskými, aby som mohol vztiahnuť ruku svoju znova druhýkrát, aby som prinavrátil späť ľud svoj, ktorý je z domu Izraela;"},{"vNo":"2 ","txt":"A tiež, aby som sa mohol rozpamätať na sľuby, ktoré som dal tebe, Nefi, a tiež otcovi tvojmu, že budem pamätať na semeno vaše; a že slová semena tvojho budú z úst mojich vychádzať k semenu tvojmu; a slová moje budú syčať až do končín zeme ako zástava pre ľud môj, ktorý je z domu Izraela."},{"vNo":"3 ","txt":"A pretože slová moje budú syčať – mnohí pohania povedia: Biblia! Biblia! My máme Bibliu, a nemôže byť žiadna ďalšia Biblia."},{"vNo":"4 ","txt":"Ale tak hovorí Pán Boh: Ó pochabí, budú mať Bibliu; a vyjde od Židov, môjho dávneho ľudu zmluvy. A ako ďakujú Židom za Bibliu, ktorú od nich získavajú? Áno, čo tým pohania myslia? Pamätajú na utrpenia a prácu, a bolesti Židov, a ich usilovnosť pre mňa pri prinášaní spásy pohanom?"},{"vNo":"5 ","txt":"Ó vy pohania, pamätali ste na Židov, môj dávny ľud zmluvy? Nie; ale preklínali ste ich a nenávideli ste ich, a nesnažili ste sa ich prinavrátiť. Ale hľa, ja všetky veci tieto vrátim na vlastné hlavy vaše; lebo ja, Pán, som na ľud svoj nezabudol."},{"vNo":"6 ","txt":"Ty pochabý, ktorý povieš: Biblia, my máme Bibliu a žiadnu ďalšiu Bibliu nepotrebujeme. Obdržali by ste Bibliu, keby nebola od Židov?"},{"vNo":"7 ","txt":"Neviete, že je viac národov než iba jeden? Neviete, že ja Pán, váš Boh, som stvoril všetkých ľudí a že pamätám na tých, ktorí sú na ostrovoch morských; a že panujem hore na nebesiach a dole na zemi; a prinášam slovo svoje deťom ľudským, áno, dokonca všetkým národom zeme?"},{"vNo":"8 ","txt":"A preto reptáte, pretože máte obdržať viac slova môjho? Neviete, že svedectvo dvoch národov je vám svedectvom, že ja som Boh, že pamätám na jeden národ ako na druhý? A preto, ja hovorím rovnaké slová k jednému národu ako k druhému. A keď sa dva národy stretnú, svedectvo dvoch národov sa tiež stretne."},{"vNo":"9 ","txt":"A ja to činím, aby som mohol dokázať mnohým, že som rovnaký včera, dnes a naveky; a že hovorím slová svoje podľa vlastnej vôle svojej. A pretože som hovoril jedno slovo, nemusíte sa domnievať, že nemôžem hovoriť ďalšie; lebo dielo moje ešte nie je dokončené; ani nebude dokončené do konca ľudstva, ani od tej doby naďalej a naveky."},{"vNo":"10 ","txt":"A preto, pretože máte Bibliu, nemusíte sa domnievať, že obsahuje všetky slová moje; ani sa nemusíte domnievať, že som nespôsobil, aby bolo napísané viac."},{"vNo":"11 ","txt":"Lebo ja prikazujem všetkým ľuďom, ako na východe, tak na západe, a na severe, a na juhu, a na ostrovoch morských, že majú zapísať slová, ktoré k nim hovorím; lebo z kníh, ktoré budú napísané budem súdiť svet, každého človeka podľa ich skutkov, podľa toho, čo je napísané."},{"vNo":"12 ","txt":"Lebo hľa, budem hovoriť k Židom a oni to zapíšu; a budem tiež hovoriť k Nefitom a oni to zapíšu; a budem tiež hovoriť k ďalším kmeňom domu Izraela, ktoré som vyviedol a oni to zapíšu; a budem tiež hovoriť ku všetkým národom zeme a oni to zapíšu."},{"vNo":"13 ","txt":"A stane sa, že Židia budú mať slová Nefitov a Nefiti budú mať slová Židov; a Nefiti a Židia budú mať slová stratených kmeňov Izraela; a stratené kmene Izraela budú mať slová Nefitov a Židov."},{"vNo":"14 ","txt":"A stane sa, že ľud môj, ktorý je z domu Izraela, bude zhromaždený domov do krajín dedičstva svojho; a slovo moje bude tiež zhromaždené v jedno. A ja ukážem tým, ktorí bojujú proti slovu môjmu a proti ľudu môjmu, ktorý je z domu Izraela, že ja som Boh a že som s Abrahámom učinil zmluvu, že na semeno jeho budem pamätať naveky."}]}