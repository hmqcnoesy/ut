{"heading":"Anjeli hovoria mocou Ducha Svätého – Ľudia sa musia modliť a získať sami pre seba znalosť od Ducha Svätého. Okolo roku 559 – 545 pred Kr.","prevAbbr":"2-ne","prevNo":31,"nextAbbr":"2-ne","nextNo":33,"chapterTitle":"2. Nefi 32","verses":[{"vNo":"1 ","txt":"A teraz hľa, milovaní bratia moji, domnievam sa, že premýšľate trochu v srdci svojom o tom, čo máte robiť potom, čo vstúpite na cestu. Ale hľa, prečo o veciach týchto premýšľate v srdci svojom?"},{"vNo":"2 ","txt":"Nepamätáte sa, že som vám hovoril, že potom, čo ste obdržali Ducha Svätého môžete hovoriť jazykom anjelov? A teraz, ako by ste mohli hovoriť jazykom anjelov, ak by to nebolo Duchom Svätým?"},{"vNo":"3 ","txt":"Anjeli hovoria mocou Ducha Svätého; a preto, oni hovoria slová Kristove. A preto, hovoril som vám, hodujte na slovách Kristových; lebo hľa, slová Kristove vám povedia všetky veci, ktoré máte činiť."},{"vNo":"4 ","txt":"A preto teraz, potom ako som povedal slová tieto, ak im nemôžete porozumieť, bude to preto, že neprosíte ani neklopete; a preto nie ste privedení do svetla, ale musíte zahynúť v tme."},{"vNo":"5 ","txt":"Lebo hľa, opäť vám hovorím, že keď vstúpite na cestu a obdržíte Ducha Svätého, on vám ukáže všetky veci, ktoré máte činiť."},{"vNo":"6 ","txt":"Hľa, toto je náuka Kristova a nebude daná žiadna iná náuka až do tej doby, kedy sa vám on sám prejaví v tele. A keď sa vám on sám prejaví v tele, veci, ktoré vám povie, budete určite činiť."},{"vNo":"7 ","txt":"A teraz ja, Nefi, nemôžem hovoriť viac; Duch bráni reči mojej a nezostáva mi nič iné, ako žialiť pre nevieru a zlovoľnosť, a nevedomosť, a tvrdošijnosť ľudí; lebo oni nechcú vyhľadávať poznanie, ani pochopiť veľké poznanie, keď je im dávané v jasnosti, dokonca tak jasne, ako len slovo môže byť."},{"vNo":"8 ","txt":"A teraz, milovaní bratia moji, uvedomujem si, že ešte stále premýšľate v srdci svojom; a zarmucuje ma, že o veci tejto musím hovoriť. Lebo keby ste počúvali Ducha, ktorý učí človeka modliť sa, vedeli by ste, že sa musíte modliť; lebo zlý duch neučí človeka modliť sa, ale učí ho, že sa modliť nemusí."},{"vNo":"9 ","txt":"Ale hľa, hovorím vám, že sa musíte vždy modliť a neochabovať; že nemáte pre Pána konať ničoho bez toho, aby ste sa najskôr nepomodlili k Otcovi v mene Kristovom, aby ti posvätil konanie tvoje, aby konanie tvoje mohlo byť pre blaho duše tvojej."}]}