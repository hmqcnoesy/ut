{"heading":"V posledných dňoch budú vybudované mnohé falošné cirkvi – Budú učiť falošné, márne a pochabé náuky – Odpadlíctvo sa rozšíri kvôli falošným učiteľom – Diabol bude besnieť v srdciach ľudí – Bude učiť všelijaké falošné náuky. Okolo roku 559 – 545 pred Kr.","prevAbbr":"2-ne","prevNo":27,"nextAbbr":"2-ne","nextNo":29,"chapterTitle":"2. Nefi 28","verses":[{"vNo":"1 ","txt":"A teraz hľa, bratia moji, hovoril som k vám podľa toho, ako ma Duch nabádal; a preto, ja viem, že sa musia skutočne stať."},{"vNo":"2 ","txt":"A veci, ktoré budú vypísané z knihy budú veľmi cenné pre deti ľudské a hlavne pre semeno naše, ktoré je zvyškom domu Izraela."},{"vNo":"3 ","txt":"Lebo stane sa oného dňa, že cirkvi, ktoré sú vybudované, a nie pre Pána, že jedna povie druhej: Hľa, ja, ja som Pánova; a ostatné povedia: Ja, ja som Pánova; a tak povie každý, kto buduje cirkvi, a nie pre Pána–"},{"vNo":"4 ","txt":"A ony budú medzi sebou zápasiť; a ich kňazi budú medzi sebou zápasiť a budú vyučovať učenie svoje a zaprú Ducha Svätého, ktorý dáva hovoriť."},{"vNo":"5 ","txt":"A zaprú moc Božiu, Svätého Izraelského; a povedia ľuďom: Počúvajte nás a čujte predpis náš; lebo hľa, dnes niet žiadneho Boha, lebo Pán a Vykupiteľ vykonal dielo svoje a dal ľuďom moc svoju;"},{"vNo":"6 ","txt":"Hľa, počúvajte predpis môj; ak oni povedia, že je nejaký zázrak, ktorý bol spôsobený rukou Pánovou, neverte tomu; lebo on dnes nie je Bohom zázrakov; on už vykonal dielo svoje."},{"vNo":"7 ","txt":"Áno, a budú mnohí, ktorí povedia: Jedzte, pite a veseľte sa, lebo zajtra zomrieme; a bude nám dobre."},{"vNo":"8 ","txt":"A budú tiež mnohí, ktorí povedia: Jedzte, pite a veseľte sa; a predsa sa bojte Boha – spáchanie niekoľkých hriechov on ospravedlní; áno, klamte trochu, chytajte človeka za slovo, vykopte jamu blížnemu svojmu; na tom nie je nič zlé; a robte všetky veci tieto, lebo zajtra zomrieme; a ak je tomu tak, že sme vinní, Boh nás bude biť niekoľkými ranami a nakoniec budeme spasení v kráľovstve Božom."},{"vNo":"9 ","txt":"Áno, a budú mnohí, ktorí budú týmto spôsobom vyučovať falošné, márne a pochabé náuky a budú v srdci svojom nadutí, a budú sa snažiť hlboko ukryť rady svoje pred Pánom; a ich diela budú v tme."},{"vNo":"10 ","txt":"A krv svätých bude proti nim kričať zo zeme."},{"vNo":"11 ","txt":"Áno, tí všetci zišli z cesty; stali sa skazenými."},{"vNo":"12 ","txt":"Pre pýchu a pre falošných učiteľov, a pre falošnú náuku sa ich cirkvi stali skazenými a cirkvi ich sú povýšené; pre pýchu sú naduté."},{"vNo":"13 ","txt":"Okrádajú chudobných pre krásne svätyne svoje; okrádajú chudobných pre krásny odev svoj; a prenasledujú miernych a chudobných v srdci, pretože sú nadutí v pýche svojej."},{"vNo":"14 ","txt":"Nesú šije strnulo a hlavy vztýčené; áno, a pre pýchu a zlovoľnosť, a ohavnosti, a smilstvá všetci zblúdili, okrem niekoľkých, ktorí sú pokornými nasledovníkmi Kristovými; a predsa sú vedení tak, že v mnohých prípadoch chybujú, pretože sú učení podľa predpisov ľudských."},{"vNo":"15 ","txt":"Ó múdri a učení, a bohatí, ktorí sú nadutí v pýche srdca svojho, a všetci tí, ktorí kážu falošné náuky, a všetci tí, ktorí páchajú smilstvá, a prevracajú pravú cestu Pánovu, beda, beda, beda buď im, hovorí Pán Boh Všemohúci, lebo tí budú zvrhnutí do pekla!"},{"vNo":"16 ","txt":"Beda tým, ktorí odvrhujú spravodlivých ako bezcennú vec a hanobia to, čo je dobré, a hovoria, že to nemá žiadnu cenu! Lebo príde deň, kedy Pán Boh rýchlo navštívi obyvateľov zeme; a v onen deň, kedy budú úplne zrelí v neprávosti, zahynú."},{"vNo":"17 ","txt":"Ale hľa, ak budú obyvatelia zeme činiť pokánie zo zlovoľnosti a z ohavností svojich, nebudú zničení, hovorí Pán mocností."},{"vNo":"18 ","txt":"Ale hľa, oná veľká a ohavná cirkev, smilnica celej zeme, sa musí zrútiť k zemi a veľký musí byť jej pád."},{"vNo":"19 ","txt":"Lebo kráľovstvo diablovo sa musí otriasť, a tí, ktorí k nemu patria musia nevyhnutne byť pohnutí k pokániu, inak ich diabol zovrie večnými reťazami svojimi a budú donútení k hnevu, a zahynú;"},{"vNo":"20 ","txt":"Lebo hľa, oného dňa bude besnieť v srdciach detí ľudských a bude ich podnecovať ku hnevu proti tomu, čo je dobré."},{"vNo":"21 ","txt":"A iných upokojí a učičíka ich do telesného bezpečia, takže budú hovoriť: Všetko je dobré v Sione; áno, Sion prekvitá, všetko je dobré – a tak diabol klame ich duše a vedie ich opatrne dole do pekla."},{"vNo":"22 ","txt":"A hľa, iných láka lichotením a hovorí im, že niet žiadneho pekla; a hovorí im: Ja nie som žiadny diabol, lebo niet žiadneho – a tak im šepká do uší, dokiaľ ich nezovrie hroznými reťazami svojimi, odkiaľ niet vyslobodenia."},{"vNo":"23 ","txt":"Áno, sú zovretí smrťou a peklom; a smrť a peklo, a diabol, a všetci, ktorí nimi boli uchvátení musia stáť pred trónom Božím a byť súdení podľa skutkov svojich, odkiaľ musia odísť na miesto pre nich pripravené, a to do jazera ohňa a síry, čo sú nekonečné muky."},{"vNo":"24 ","txt":"Takže, beda tomu, kto si v Sione dopriava pohodlie!"},{"vNo":"25 ","txt":"Beda tomu, kto volá: Všetko je dobré!"},{"vNo":"26 ","txt":"Áno, beda tomu, kto načúva predpisom ľudí a zapiera moc Božiu a dar Ducha Svätého!"},{"vNo":"27 ","txt":"Áno, beda tomu, kto hovorí: My sme obdržali a nepotrebujeme viac!"},{"vNo":"28 ","txt":"A nakoniec, beda všetkým tým, ktorí sa trasú a sú nahnevaní pre pravdu Božiu! Lebo hľa, ten, kto je postavený na skale prijíma s radosťou; a ten, kto je postavený na piesčitých základoch sa trasie, aby nepadol."},{"vNo":"29 ","txt":"Beda tomu, kto povie: Obdržali sme slovo Božie a nepotrebujeme žiadne ďalšie slovo Božie, lebo máme dosť!"},{"vNo":"30 ","txt":"Lebo hľa, tak hovorí Pán Boh: Dám deťom ľudským riadok za riadkom, predpis za predpisom, tu trochu a tam trochu; a požehnaní sú tí, ktorí počúvajú predpisy moje a prepožičiavajú sluch rade mojej, lebo tí sa naučia múdrosti; lebo tomu, kto prijíma, dám viac; a tým, ktorí budú hovoriť: Máme dosť, tým bude odňaté aj to, čo majú."},{"vNo":"31 ","txt":"Prekliaty je ten, kto vkladá dôveru svoju v človeka alebo sa spolieha na ruku človeka, alebo kto bude počúvať predpisy ľudské, iba ak by predpisy ich boli dané mocou Ducha Svätého."},{"vNo":"32 ","txt":"Beda pohanom, hovorí Pán Boh mocností! Lebo napriek tomu, že k nim budem vzťahovať ruku svoju deň za dňom, oni ma budú zapierať; a predsa k nim budem milosrdný, hovorí Pán Boh, ak budú činiť pokánie a ak pôjdu ku mne; lebo ruka moja je vztiahnutá po celý deň, hovorí Pán Boh mocností."}]}