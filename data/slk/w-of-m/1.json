{"heading":"Mormon skracuje veľké dosky Nefiho – Pripája malé dosky k ďalším doskám – Kráľ Benjamín nastoľuje mier v krajine. Okolo roku 385 po Kr.","prevAbbr":"omni","prevNo":1,"nextAbbr":"mosiah","nextNo":1,"chapterTitle":"Slová Mormonove 1","verses":[{"vNo":"1 ","txt":"A teraz ja, Mormon, som pripravený vydať záznam, ktorý som vytvoril, do rúk syna svojho, Moroniho, hľa, bol som svedkom takmer úplného zničenia ľudu svojho, Nefitov."},{"vNo":"2 ","txt":"A je mnoho sto rokov po príchode Krista, keď vkladám záznamy tieto do rúk syna svojho; a domnievam sa, že on bude svedkom úplného zničenia ľudu môjho. Ale kiež Boh dá, aby ich mohol prežiť, aby mohol o nich niečo napísať, a niečo o Kristovi, aby z toho snáď jedného dňa mohli mať úžitok."},{"vNo":"3 ","txt":"A teraz hovorím niečo o tom, čo som napísal; lebo potom, čo som učinil skrátenie z dosiek Nefiho až po vládu oného kráľa Benjamína, o ktorom hovoril Amaleki, hľadal som medzi záznamami, ktoré sa mi dostali do rúk, a našiel som dosky tieto, ktoré obsahovali túto krátku správu prorokov od Jákoba až po vládu oného kráľa Benjamína, a tiež mnohé slová Nefiho."},{"vNo":"4 ","txt":"A to, čo je na doskách týchto ma teší pre proroctvá o príchode Krista; a otcovia moji vedia, že mnohé z nich sa naplnili; áno, a ja tiež viem, že toľko, koľko bolo o nás prorokované do tohto dňa sa naplnilo, a toľko, koľko je po tomto dni sa musí zaiste stať –"},{"vNo":"5 ","txt":"A preto, vybral som veci tieto, aby som nimi ukončil záznam svoj, ktorý ako zvyšok záznamu svojho vyjmem z dosiek Nefiho; a nemôžem napísať ani stotinu vecí ľudu svojho."},{"vNo":"6 ","txt":"Ale hľa, vezmem dosky tieto, ktoré obsahujú tieto prorokovania a zjavenia, a pripojím ich k zvyšku záznamu svojho, lebo sú pre mňa vzácne; a viem, že budú vzácne pre bratov mojich."},{"vNo":"7 ","txt":"A činím to pre múdry zámer; lebo tak mi je to našepkávané, podľa pôsobenia Ducha Pána, ktorý je vo mne. A teraz, ja nepoznám všetky veci; ale Pán pozná všetky veci, ktoré prídu; a preto pôsobí vo mne, aby som činil podľa vôle jeho."},{"vNo":"8 ","txt":"A modlím sa k Bohu za bratov svojich, aby mohli znovu dôjsť k poznaniu Boha, áno, vykúpenia Kristovho; aby znovu mohli byť príjemným ľudom."},{"vNo":"9 ","txt":"A teraz ja, Mormon, pristupujem k dokončeniu záznamu svojho, ktorý vyberám z dosiek Nefiho; a činím to podľa poznania a porozumenia, ktoré mi dal Boh."},{"vNo":"10 ","txt":"A preto, stalo sa, že potom, čo Amaleki vydal dosky tieto do rúk kráľa Benjamína, ten ich vzal a spojil ich s ďalšími doskami, ktoré obsahovali záznamy, ktoré boli odovzdávané kráľmi z pokolenia na pokolenie až do dní kráľa Benjamína."},{"vNo":"11 ","txt":"A boli odovzdávané od kráľa Benjamína z pokolenia na pokolenie, až sa dostali do rúk mojich. A ja, Mormon, sa modlím k Bohu, aby mohli byť zachované od tejto doby aj naďalej. A ja viem, že budú zachované; lebo sú na nich napísané veľké veci, z ktorých ľud môj a ich bratia budú súdení veľkého a posledného dňa, podľa slova Božieho, ktoré je napísané."},{"vNo":"12 ","txt":"A teraz, ohľadom oného kráľa Benjamína – mal nejaké sváry medzi vlastným ľudom svojím."},{"vNo":"13 ","txt":"A stalo sa tiež, že vojská Lámánitov zišli dole z krajiny Nefi, aby bojovali proti ľudu jeho. Ale hľa, kráľ Benjamín zhromaždil vojská svoje a postavil sa proti nim; a bojoval silou vlastného ramena svojho mečom Lábánovým."},{"vNo":"14 ","txt":"A v sile Pánovej bojovali proti nepriateľom svojim, pokiaľ nepobili mnoho tisíc Lámánitov. A stalo sa, že bojovali proti Lámánitom, pokiaľ ich nevyhnali zo všetkých krajín dedičstva svojho."},{"vNo":"15 ","txt":"A stalo sa, že potom tam boli falošní Kristovia, a ich ústa boli umlčané, a oni boli potrestaní podľa zločinov svojich;"},{"vNo":"16 ","txt":"A potom, čo boli medzi ľudom falošní proroci a falošní kazatelia, a učitelia, a títo všetci boli potrestaní podľa zločinov svojich; a potom, čo bolo mnoho svárov a mnohé zbehnutia k Lámánitom, hľa, stalo sa, že kráľ Benjamín s pomocou svätých prorokov, ktorí boli medzi ľudom jeho –"},{"vNo":"17 ","txt":"Lebo hľa, kráľ Benjamín bol svätý muž a vládol ľudu svojmu v spravodlivosti; a v krajine bolo mnoho svätých mužov a oni hovorili slovo Božie s mocou a s právomocou; a používali veľa ostrosti pre tvrdošijnosť ľudu –"},{"vNo":"18 ","txt":"A preto, s pomocou týchto, kráľ Benjamín, skrze svoje pôsobenie celou mocou tela svojho a schopnosťou celej duše svojej, a tiež skrze prorokov, znova raz nastolil v krajine mier."}]}