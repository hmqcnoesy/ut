{"heading":"Lechí predpovedá, že Židia budú zajatí Babylončanmi – Hovorí o príchode Mesiáša, Spasiteľa a Vykupiteľa medzi Židov – Lechí tiež hovorí o príchode toho, ktorý má pokrstiť Baránka Božieho – Lechí hovorí o smrti a vzkriesení Mesiáša – Prirovnáva rozptýlenie a zhromaždenie Izraela k olivovníku – Nefi hovorí o Synovi Božom, o dare Ducha Svätého a o potrebe spravodlivosti. Okolo roku 600 – 592 pred Kr.","prevAbbr":"1-ne","prevNo":9,"nextAbbr":"1-ne","nextNo":11,"chapterTitle":"1. Nefi 10","verses":[{"vNo":"1 ","txt":"A teraz ja, Nefi, pokračujem, aby som podal na týchto doskách správu o svojom pôsobení a o svojej vláde a službe; a preto, aby som pokračoval vo svojej správe, musím povedať niečo o záležitostiach otca svojho, a tiež bratov svojich."},{"vNo":"2 ","txt":"Lebo hľa, stalo sa potom, čo otec môj ustal hovoriť slová o svojom sne, a tiež, čo ich ustal nabádať ku všetkej usilovnosti, prehovoril k nim ohľadom Židov –"},{"vNo":"3 ","txt":"Že potom, čo budú zničení, dokonca ono veľké mesto Jeruzalem, a mnohí budú odvlečení do zajatia do Babylonu, vo vlastnom príhodnom čase Pána sa opäť navrátia späť, áno, dokonca budú privedení späť zo zajatia; a potom, čo budú privedení späť zo zajatia, budú opäť vlastniť krajinu dedičstva svojho."},{"vNo":"4 ","txt":"Áno, dokonca šesťsto rokov od doby, kedy otec môj opustil Jeruzalem, Pán Boh vzbudí medzi Židmi proroka – dokonca Mesiáša, či inými slovami, Spasiteľa sveta."},{"vNo":"5 ","txt":"A tiež hovoril o prorokoch, aký veľký počet ich svedčil o veciach týchto, ohľadom tohto Mesiáša, o ktorom hovoril, čiže o tomto Vykupiteľovi sveta."},{"vNo":"6 ","txt":"A preto je celé ľudstvo v stratenom a padlom stave, a navždy bude, iba ak by sa spoliehali na tohto Vykupiteľa."},{"vNo":"7 ","txt":"A hovoril tiež o prorokovi, ktorý príde pred Mesiášom, aby pripravil cestu Pánovi –"},{"vNo":"8 ","txt":"Áno, dokonca pôjde a bude volať v pustatine: Pripravujte cestu Pánovi a vyrovnávajte mu chodníky; lebo medzi vami stojí jeden, ktorého vy nepoznáte; a on je mocnejší než ja, ktorý nie som hoden remienok na obuvi jeho rozviazať. A veľa hovoril otec môj ohľadom veci tejto."},{"vNo":"9 ","txt":"A otec môj hovoril, že bude krstiť v Betánii, za Jordánom; a tiež povedal, že bude krstiť vodou; dokonca, že vodou pokrstí Mesiáša."},{"vNo":"10 ","txt":"A potom, čo vodou pokrstí Mesiáša, pozná a vydá svedectvo, že pokrstil Baránka Božieho, ktorý sníme hriechy sveta."},{"vNo":"11 ","txt":"A stalo sa, že potom, čo otec môj povedal slová tieto, hovoril k bratom mojim ohľadom evanjelia, ktoré bude kázané medzi Židmi, a tiež ohľadom upadania Židov do neviery. A potom, čo zabijú Mesiáša, ktorý príde, a potom, čo bude zabitý, vstane z mŕtvych a Duchom Svätým sa prejaví pohanom."},{"vNo":"12 ","txt":"Áno, dokonca otec môj hovoril mnoho ohľadom pohanov, a tiež ohľadom domu Izraela, že môžu byť prirovnaní k olivovníku, ktorého vetvy budú odlomené a rozptýlené po celej tvári zeme."},{"vNo":"13 ","txt":"A preto, povedal, musí to tak nevyhnutne byť, aby sme boli v jednote vedení do krajiny zasľúbenia, aby sme naplnili slovo Pána, že budeme rozptýlení po celej tvári zeme."},{"vNo":"14 ","txt":"A potom, čo dom Izraela bude rozptýlený, budú opäť zhromaždení; či skrátka, potom, čo pohania získajú plnosť evanjelia, prirodzené vetvy olivovníka, čiže zvyšky domu Izraela, budú naštepené, čiže prídu k poznaniu pravého Mesiáša, Pána svojho a Vykupiteľa svojho."},{"vNo":"15 ","txt":"A slovami týmito otec môj prorokoval a hovoril k bratom mojim, a tiež hovoril mnoho ďalších vecí, ktoré nepíšem v tejto knihe; lebo som napísal toľko z nich, koľko som považoval za vhodné, vo svojej druhej knihe."},{"vNo":"16 ","txt":"A všetky veci tieto, o ktorých som hovoril, sa diali, keď otec môj prebýval v stane v údolí Lemúél."},{"vNo":"17 ","txt":"A stalo sa, že potom, čo som ja, Nefi, vypočul všetky slová tieto otca svojho ohľadom vecí, čo videl vo videní, a tiež veci, ktoré hovoril mocou Ducha Svätého, mocou, ktorú získal vierou v Syna Božieho – a Syn Boží je oným Mesiášom, ktorý príde – ja, Nefi, som si tiež prial, aby som videl a počul, a poznal veci tieto, mocou Ducha Svätého, ktorý je darom Božím všetkým tým, ktorí ho usilovne hľadajú, tak v časoch starodávnych, ako aj v časoch, kedy sa prejaví deťom ľudským."},{"vNo":"18 ","txt":"Lebo on je ten istý včera, dnes a naveky; a cesta je pripravená pre všetkých ľudí od založenia sveta, ak je to tak, že budú činiť pokánie a prídu k nemu."},{"vNo":"19 ","txt":"Lebo ten, čo usilovne hľadá, nájde; a tajomstvá Božie im budú odhalené mocou Ducha Svätého tak v časoch týchto, ako v časoch starodávnych, a tak v časoch starodávnych, ako v časoch, ktoré prídu; pretože cesta Pána je jedným večným kolobehom."},{"vNo":"20 ","txt":"Takže pamätaj, ó človeče, lebo za všetky konania svoje budeš privedený k súdu."},{"vNo":"21 ","txt":"A preto, ak ste sa usilovali činiť zlo v dňoch skúšky svojej, potom budete nájdení nečistými pred sudcovskou stolicou Božou; a žiadna nečistá vec nemôže prebývať s Bohom; a preto musíte byť zavrhnutí naveky."},{"vNo":"22 ","txt":"A Duch Svätý mi dáva právomoc, aby som hovoril veci tieto, a nepopieral ich."}]}