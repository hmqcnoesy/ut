{"heading":"Nefi zhotovuje dosky z rudy a zaznamenáva históriu svojho ľudu – Boh Izraela príde šesťsto rokov od doby, kedy Lechí opustil Jeruzalem – Nefi hovorí o Jeho utrpeniach a ukrižovaní – Židia budú opovrhnutí a rozptýlení až do neskorších dní, kedy sa vrátia k Pánovi. Okolo roku 588 – 570 pred Kr.","prevAbbr":"1-ne","prevNo":18,"nextAbbr":"1-ne","nextNo":20,"chapterTitle":"1. Nefi 19","verses":[{"vNo":"1 ","txt":"A stalo sa, že mi Pán prikázal, a preto som zhotovil dosky z rudy, aby som mohol vyryť na ne záznam ľudu svojho. A na doskách, ktoré som zhotovil, som vyryl záznam otca svojho, a tiež naše putovania v pustatine a proroctvá otca svojho; a tiež mnohé zo svojich vlastných proroctiev som vyryl na ne."},{"vNo":"2 ","txt":"A v dobe, kedy som ich zhotovil som nevedel, že mi Pán prikáže zhotoviť dosky tieto; a preto, záznam otca môjho a rodové zoznamy otcov jeho, a väčšia časť celého nášho pôsobenia v pustatine sú vyryté na oných prvých doskách, o ktorých som hovoril; a preto, veci, ktoré sa udiali predtým, než som zhotovil dosky tieto, po pravde, sú podrobnejšie zmienené na prvých doskách."},{"vNo":"3 ","txt":"A potom, čo som cestou prikázania zhotovil dosky tieto, som ja, Nefi, dostal prikázanie, aby služba a proroctvá, ich jasnejšie a cennejšie časti, boli zapísané na doskách týchto; a že veci, ktoré boli napísané, majú byť zachované pre poučenie ľudu môjho, ktorý bude vlastniť krajinu túto, a tiež pre iné múdre zámery, ktoré to zámery sú známe Pánovi."},{"vNo":"4 ","txt":"A preto som ja, Nefi, učinil záznam na druhých doskách, ktorý podáva správu, či ktorý podáva väčšiu správu o vojnách a svároch, a skaze ľudu môjho. A toto som urobil a prikázal som ľudu môjmu, čo má robiť, keď už tu nebudem; a že dosky tieto majú byť odovzdávané z pokolenia na pokolenie, alebo od jedného proroka k druhému, až do ďalších prikázaní od Pána."},{"vNo":"5 ","txt":"A správa o tom, ako som zhotovil dosky tieto bude podaná neskôr; a tak, hľa, pokračujem podľa toho, čo som hovoril; a toto robím, aby boli posvätnejšie veci snáď zachované pre poznanie ľudu môjho."},{"vNo":"6 ","txt":"A predsa, nepíšem na dosky nič okrem toho, o čom si myslím, že je to posvätné. A teraz, ak chybím, chybovali aj tí za stara; niežeby som sa chcel ospravedlňovať kvôli ostatným ľuďom, ale pre slabosť, ktorá je vo mne podľa tela, by som sa chcel ospravedlniť."},{"vNo":"7 ","txt":"Lebo veci, ktoré niektorí ľudia považujú za veľmi cenné, ako pre telo, tak aj pre dušu, iní pokladajú za nič a pošliapavajú ich nohami svojimi. Áno, dokonca samotného Boha Izraela pošliapavajú ľudia nohami svojimi; hovorím, pošliapavajú nohami svojimi, ale chcel by som to povedať inými slovami – pokladajú ho za nič a nepočúvajú hlas rád jeho."},{"vNo":"8 ","txt":"A hľa, on príde, podľa slov anjela, za šesťsto rokov od doby, kedy otec môj opustil Jeruzalem."},{"vNo":"9 ","txt":"A svet, pre neprávosť svoju, ho bude súdiť, akoby bol ničím; a preto ho bičujú, a on to znáša; a bijú ho, a on to znáša. Áno, pľujú na neho, a on to znáša pre milujúcu láskavosť svoju a zhovievavosť svoju k deťom ľudským."},{"vNo":"10 ","txt":"A Boh otcov našich, ktorí boli vyvedení z Egypta, z poroby, a tiež ním boli zachovaní v pustatine, áno, Boh Abrahámov a Izákov, a Boh Jákobov, vydáva seba, podľa slov anjela, ako človeka, do rúk zlovoľných ľudí, aby bol pozdvihnutý, podľa slov Zenókových, a aby bol ukrižovaný, podľa slov Neumových, a aby bol pochovaný v hrobke, podľa slov Zenóšových, ktorý hovoril o troch dňoch temnoty, ktoré budú znamením daným o smrti jeho tým, ktorí budú obývať ostrovy morské, obzvlášť však daným tým, ktorí sú z domu Izraela."},{"vNo":"11 ","txt":"Lebo tak prehovoril prorok: Pán Boh isto navštívi toho dňa celý dom Izraela, niektorých hlasom svojím, pre ich spravodlivosť, k ich veľkej radosti a spáse, a iných hrmením a bleskami moci svojej, búrkou, ohňom a dymom, a parou temnoty, a otváraním zeme, a horami, ktoré budú pozdvihnuté."},{"vNo":"12 ","txt":"A všetky veci tieto musia celkom isto prísť, hovorí prorok Zenóš. A skaly zeme musia pukať; a pre stony zeme zapôsobí na mnohých kráľov ostrovov morských Duch Boží, takže zvolajú: Boh prírody trpí."},{"vNo":"13 ","txt":"A čo sa týka tých, čo sú v Jeruzaleme, hovorí prorok, tí budú bičovaní všetkými ľuďmi, pretože ukrižujú Boha Izraela a odvracajú srdcia svoje, zavrhujúc znamenia a divy, a moc, a slávu Boha Izraela."},{"vNo":"14 ","txt":"A pretože odvracajú srdcia svoje, hovorí prorok, a opovrhli Svätým Izraelským, budú blúdiť v tele a zahynú, a budú šumom a riekankou, a budú nenávidení medzi všetkými národmi."},{"vNo":"15 ","txt":"A predsa, keď príde ten deň, hovorí prorok, kedy už nebudú odvracať srdcia svoje od Svätého Izraelského, potom sa rozpamätá na zmluvy, ktoré učinil s ich otcami."},{"vNo":"16 ","txt":"Áno, potom sa rozpamätá na ostrovy morské; áno, a všetok ľud, ktorý je z domu Izraela, zhromaždím, hovorí Pán, podľa slov proroka Zenóša, zo štyroch strán zeme."},{"vNo":"17 ","txt":"Áno, a celá zem uvidí Pánovu spásu, hovorí prorok; každý národ, pokolenie, jazyk a ľud bude požehnaný."},{"vNo":"18 ","txt":"A ja, Nefi, som napísal veci tieto pre ľud svoj, aby som ich snáď mohol presvedčiť, aby pamätali na Pána, svojho Vykupiteľa."},{"vNo":"19 ","txt":"A preto hovorím k celému domu Izraela, ak je tomu tak, že obdržia veci tieto."},{"vNo":"20 ","txt":"Lebo hľa, mám v duchu obavy, ktoré ma unavujú, dokonca tak, že všetky moje kĺby sú slabé, o tých, ktorí sú v Jeruzaleme; lebo keby Pán nebol milosrdný a neukázal mi, čo sa ich týka, tak ako to ukázal prorokom za stara, tiež by som zahynul."},{"vNo":"21 ","txt":"A on celkom isto ukázal prorokom za stara všetky veci týkajúce sa ich; a tiež ukázal mnohým niečo o nás; a preto, musí tomu tak byť, že my vieme, čo sa ich týka, lebo tie veci sú napísané na doskách z mosadze."},{"vNo":"22 ","txt":"Teraz, stalo sa, že ja, Nefi, som veci tieto učil bratov svojich; a stalo sa, že som im čítal mnohé veci, ktoré sú vyryté na doskách z mosadze, aby vedeli o skutkoch Pána v iných krajinách, medzi ľuďmi za stara."},{"vNo":"23 ","txt":"A čítal som im mnohé veci, ktoré sú napísané v knihách Mojžišových; ale aby som ich mohol úplne presvedčiť, aby verili v Pána, svojho Vykupiteľa, čítal som im, čo bolo napísané prorokom Izaiášom; lebo som prirovnával všetky písma k nám, aby nám mohli byť na úžitok a poučenie."},{"vNo":"24 ","txt":"A preto som hovoril k nim, hovoriac: Počúvajte slová proroka, vy, ktorí ste zvyškom domu Izraela, vetvou, ktorá bola odlomená; počúvajte slová proroka, ktoré boli napísané pre celý dom Izraela, a prirovnajte ich k sebe, aby ste snáď mali nádej, tak ako bratia vaši, od ktorých ste boli odlomení; lebo takým spôsobom prorok píše."}]}