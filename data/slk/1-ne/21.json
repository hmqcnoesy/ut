{"heading":"Mesiáš bude svetlom pohanom a oslobodí väzňov – Izrael bude zhromaždený mocou v posledných dňoch – Králi budú ich pestúnmi – Porovnaj s Izaiášom 49. Okolo roku 588 – 570 pred Kr.","prevAbbr":"1-ne","prevNo":20,"nextAbbr":"1-ne","nextNo":22,"chapterTitle":"1. Nefi 21","verses":[{"vNo":"1 ","txt":"A znova: Počúvajte, ó vy z domu Izraela, vy všetci, ktorí ste odlomení a vyhnaní pre zlovoľnosť pastierov ľudu môjho; áno, vy všetci, ktorí ste odlomení, ktorí ste rozptýlení za hranice, ktorí ste časťou ľudu môjho, ó dom Izraela. Načúvajte mi, ó ostrovy, a počúvajte, vy ľudia zďaleka; Pán ma povolal od narodenia; od útrob matky mojej pamätal na meno moje."},{"vNo":"2 ","txt":"A on učinil ústa moje podobné ostrému meču; ukryl ma v tieni ruky svojej a učinil zo mňa vyleštený šíp; v tulci svojom ukryl ma."},{"vNo":"3 ","txt":"A povedal mi: Ty si služobník môj, ó Izrael, v ktorom budem oslávený."},{"vNo":"4 ","txt":"Potom som povedal, nadarmo som sa namáhal, vynaložil som silu svoju pre nič a nadarmo; celkom isto je súd môj u Pána a práca moja u Boha môjho."},{"vNo":"5 ","txt":"A teraz, hovorí Pán – ktorý ma utváral už v lone, aby som mohol byť služobníkom jeho, aby som opäť priviedol Jákoba k nemu – i keď Izrael ešte nie je zhromaždený, predsa budem vzácnym v očiach Pána a Boh môj bude silou mojou."},{"vNo":"6 ","txt":"A on povedal: Je ti ľahké byť služobníkom mojím, aby si vzbudil kmene Jákobove a znovuzriadil zachovaných z Izraela. Dám ťa tiež za svetlo pohanom, aby si mohol byť spásou mojou až do končín zeme."},{"vNo":"7 ","txt":"Tak hovorí Pán, Vykupiteľ Izraela, Svätý jeho tomu, kým človek pohŕda, tomu, kto sa bridí národom, služobníkovi panovníkov: Králi uvidia a povstanú, i kniežatá ho budú uctievať, kvôli Pánovi, ktorý je verný."},{"vNo":"8 ","txt":"Tak hovorí Pán: Vo vhodnom čase vypočul som vás, ó ostrovy morské, a v deň spásy pomohol som vám; a zachovám vás a dám vám služobníka svojho ako zmluvu pre ľud, aby bola založená zem, aby dedičstvom nadobudli dedičstvá spustošené;"},{"vNo":"9 ","txt":"Aby si mohol povedať väzňom: Vyjdite; tým, ktorí sedia v temnote: Ukážte sa. Budú sa pásť pozdĺž ciest a ich pastva bude na všetkých miestach vysokých."},{"vNo":"10 ","txt":"Nebudú hladovať ani žízniť, nebude ich sužovať ani horúčava, ani slnko; lebo ten, ktorý je k nim milosrdný ich povedie, dokonca okolo prameňov vody ich povedie."},{"vNo":"11 ","txt":"A učiním všetky hory svoje cestou a hradské moje budú vyvýšené."},{"vNo":"12 ","txt":"A potom, ó dom Izraela, hľa, títo prídu zďaleka; ajhľa, títo zo severu a zo západu; a títo z krajiny Syene."},{"vNo":"13 ","txt":"Spievajte, ó nebesia; a raduj sa, ó zem; lebo nohy tých, ktorí sú na východe budú upevnené; a prepuknite v spev, ó hory; lebo nebudú už bití viac; lebo Pán utešil ľud svoj a bude milosrdný k sužovaným svojim."},{"vNo":"14 ","txt":"Ale hľa, Sion hovoril: Pán ma opustil a Pán môj na mňa zabudol – ale on preukáže, že nezabudol."},{"vNo":"15 ","txt":"Lebo môže žena zabudnúť na dojča svoje, žeby sa nezľutovala nad synom lona svojho? Áno, oni snáď zabudnú, ja však na teba nezabudnem, ó dom Izraela."},{"vNo":"16 ","txt":"Hľa, vyryl som si ťa do dlaní rúk svojich; hradby tvoje sú neustále predo mnou."},{"vNo":"17 ","txt":"Deti tvoje náhliť sa budú proti ničiteľom tvojim; a tí, ktorí ťa spustošili, odídu od teba."},{"vNo":"18 ","txt":"Zodvihni oči svoje vôkol a hlaď; všetci títo sa spolu zhromažďujú a prídu k tebe. A akože žijem, hovorí Pán, zaiste sa nimi všetkými odeješ ako ozdobou a ovinieš si ich dokonca ako nevesta."},{"vNo":"19 ","txt":"Lebo miesta tvoje pusté a spustošené, a krajina zničenia tvojho budú práve teraz príliš tesné kvôli obyvateľom; a tí, ktorí ťa pohltili budú ďaleko."},{"vNo":"20 ","txt":"Deti, ktoré budeš mať potom ako stratíš prvé, povedia znova do uší tvojich: Toto miesto je pre mňa príliš stiesnené; daj mi miesto, aby som mohol prebývať."},{"vNo":"21 ","txt":"Potom si povieš v srdci svojom: Kto mi splodil tieto, keďže stratila som deti svoje a som opustená, väzeň, a blúdim sem a tam? A kto vychoval týchto? Hľa, zostala som sama; deti tieto, kde boli?"},{"vNo":"22 ","txt":"Tak hovorí Pán Boh: Hľa, zdvihnem ruku svoju k pohanom, a pozdvihnem zástavu svoju ľudu; a oni prinesú synov tvojich na rukách svojich a dcéry tvoje budú nesené na ich pleciach."},{"vNo":"23 ","txt":"A králi budú pestúnmi tvojimi a ich kráľovné dojkami tvojimi; sklonia sa pred tebou tvárou svojou k zemi a lízať budú prach z nôh tvojich; a ty spoznáš, že ja som Pán; lebo tí nebudú zahanbení, ktorí ma očakávajú."},{"vNo":"24 ","txt":"Lebo môže byť korisť odňatá mocnému, alebo zákonne uväznení oslobodení?"},{"vNo":"25 ","txt":"Ale tak hovorí Pán: Dokonca aj uväznení mocnému budú odňatí a korisť hrozného bude oslobodená; lebo ja budem zápasiť s tým, kto zápasí s tebou a zachránim deti tvoje."},{"vNo":"26 ","txt":"A ja nakŕmim tých, ktorí ťa utláčajú, ich vlastným mäsom; a vlastnou krvou budú opití ako sladkým vínom; a všetko telo spozná, že ja, Pán, som tvoj Spasiteľ a tvoj Vykupiteľ, Mocný Jákobov."}]}