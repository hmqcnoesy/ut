{"heading":"Nefi zabije Lábána na Pánov príkaz, a potom úskokom získava dosky z mosadze – Zórám sa rozhodne pripojiť k Lechího rodine v pustatine. Okolo roku 600 – 592 pred Kr.","prevAbbr":"1-ne","prevNo":3,"nextAbbr":"1-ne","nextNo":5,"chapterTitle":"1. Nefi 4","verses":[{"vNo":"1 ","txt":"A stalo sa, že som prehovoril k bratom svojim, hovoriac: Poďme znovu hore do Jeruzalema a buďme verní v zachovávaní prikázaní Pána; lebo hľa, on je mocnejší než celá zem, tak prečo nie teda mocnejší než Lábán a jeho päťdesiati, áno, alebo dokonca než jeho desaťtisíce?"},{"vNo":"2 ","txt":"Takže poďme hore; buďme silní ako Mojžiš; lebo on skutočne prehovoril k vodám Červeného mora a ony sa rozostúpili na jednu i na druhú stranu, a otcovia naši prešli skrz, zo zajatia, po suchej zemi, a vojská faraónove ich nasledovali a utopili sa vo vodách Červeného mora."},{"vNo":"3 ","txt":"Teraz hľa, vy viete, že je to pravda; a tiež viete, že k vám hovoril anjel; a preto, ako môžete pochybovať? Poďme hore; Pán má schopnosť vyslobodiť nás, tak ako otcov našich, a zničiť Lábána, dokonca tak ako Egypťanov."},{"vNo":"4 ","txt":"Teraz, keď som prehovoril slová tieto, boli stále rozhnevaní a stále neprestávali reptať; a predsa ma nasledovali, až sme prišli k hradbám Jeruzalema."},{"vNo":"5 ","txt":"A bolo to v noci; a ja som ich primäl, aby sa ukryli za hradbami. A potom, čo sa ukryli, ja, Nefi, som sa vkradol do mesta a išiel som smerom k domu Lábánovmu."},{"vNo":"6 ","txt":"A bol som vedený Duchom, nevediac vopred veci, ktoré by som mal učiniť."},{"vNo":"7 ","txt":"Predsa len som išiel ďalej, a keď som prišiel bližšie k domu Lábánovmu, uvidel som muža, a on ležal na zemi predo mnou, lebo bol opitý vínom."},{"vNo":"8 ","txt":"A keď som prišiel k nemu, zistil som, že je to Lábán."},{"vNo":"9 ","txt":"A uvidel som meč jeho a vytiahol som ho z pošvy; a rukoväť jeho bola z čistého zlata, a opracovanie jeho bolo neobyčajne jemné, a videl som, že čepeľ jeho je z najvzácnejšej ocele."},{"vNo":"10 ","txt":"A stalo sa, že som bol nútený Duchom, aby som Lábána zabil; ale v srdci svojom som si povedal: Nikdy v živote som neprelial krv človeka. A zdráhal som sa a prial som si, aby som ho nemusel zabiť."},{"vNo":"11 ","txt":"A Duch mi znovu povedal: Hľa, Pán vydal ho do rúk tvojich. Áno, a ja som tiež vedel, že sa usiloval pripraviť ma o život; áno, a že nebude poslúchať prikázania Pána; a že nám tiež vzal náš majetok."},{"vNo":"12 ","txt":"A stalo sa, že Duch mi znovu hovoril: Zabi ho, lebo Pán vydal ho do rúk tvojich;"},{"vNo":"13 ","txt":"Hľa, Pán zabíja zlovoľných, aby uskutočnil spravodlivé zámery svoje. Je lepšie, aby jeden človek zahynul, než aby národ upadol a hynul v neviere."},{"vNo":"14 ","txt":"A teraz, keď som ja, Nefi, počul slová tieto, spomenul som si na slová Pána, ktoré mi hovoril v pustatine, hovoriac toto: Nakoľko bude semeno tvoje zachovávať prikázania moje, bude sa im dariť v krajine zasľúbenia."},{"vNo":"15 ","txt":"Áno, a tiež mi prišlo na um, že nebudú môcť zachovávať prikázania Pána podľa zákona Mojžišovho bez toho, žeby mali ten zákon."},{"vNo":"16 ","txt":"A tiež som vedel, že tento zákon bol vyrytý na doskách z mosadze."},{"vNo":"17 ","txt":"A opäť, vedel som, že Pán vydal Lábána do rúk mojich z tohto dôvodu – aby som získal záznamy podľa prikázaní jeho."},{"vNo":"18 ","txt":"Takže som poslúchol hlas Ducha a chytil som Lábána za vlasy na hlave, a odťal som mu hlavu vlastným mečom jeho."},{"vNo":"19 ","txt":"A potom, čo som mu odťal hlavu vlastným mečom jeho, vzal som odev Lábánov a odel som ním vlastné telo svoje; áno, dokonca každým kúskom; a pripásal som si brnenie jeho okolo bedier svojich."},{"vNo":"20 ","txt":"A potom, čo som toto učinil, išiel som k pokladnici Lábánovej. A keď som išiel k pokladnici Lábánovej, hľa, uvidel som služobníka Lábánovho, ktorý mal kľúče od pokladnice. A ja som mu prikázal hlasom Lábánovým, aby išiel so mnou do pokladnice."},{"vNo":"21 ","txt":"A myslel si, že som pán jeho, Lábán, lebo uzrel odev jeho, a tiež meč opásaný okolo bedier mojich."},{"vNo":"22 ","txt":"A hovoril so mnou o židovských starších vediac, že pán jeho, Lábán, bol v noci medzi nimi."},{"vNo":"23 ","txt":"A hovoril som s ním, akoby som bol Lábán."},{"vNo":"24 ","txt":"A tiež som mu povedal, že mám odniesť rytiny, ktoré sú na doskách z mosadze, mojim starším bratom, ktorí sú za hradbami."},{"vNo":"25 ","txt":"A tiež som ho vyzval, aby ma nasledoval."},{"vNo":"26 ","txt":"A on, mysliac si, že hovorím o bratoch v cirkvi a že som skutočne ten Lábán, ktorého som zabil, a preto ma nasledoval."},{"vNo":"27 ","txt":"A rozprával so mnou veľakrát ohľadom židovských starších, keď som išiel ku bratom svojim, ktorí boli za hradbami."},{"vNo":"28 ","txt":"A stalo sa, že keď ma Lámán uvidel, nesmierne sa preľakol, a tiež Lemúél a Sám. A utekali z prítomnosti mojej; lebo si mysleli, že som Lábán a že ma zabil, a usiluje sa ich tiež pripraviť o život."},{"vNo":"29 ","txt":"A stalo sa, že som na nich zavolal, a oni ma počuli; a preto prestali utekať z prítomnosti mojej."},{"vNo":"30 ","txt":"A stalo sa, že keď služobník Lábánov uzrel bratov mojich, začal sa triasť a chystal sa odo mňa utiecť, a vrátiť sa do mesta Jeruzalem."},{"vNo":"31 ","txt":"A teraz ja, Nefi, súc mužom statnej postavy, a tiež získajúc mnoho sily od Pána, takže uchopil som služobníka Lábánovho a držal som ho, aby nemohol utiecť."},{"vNo":"32 ","txt":"A stalo sa, že som s ním hovoril, že ak bude počúvať slová moje, akože žije Pán, a akože žijem ja, dokonca tak, že ak bude počúvať slová naše, ušetríme život jeho."},{"vNo":"33 ","txt":"A hovoril som s ním, dokonca pod prísahou, že sa nemusí báť; že bude slobodným mužom ako my, keď pôjde dole do pustatiny s nami."},{"vNo":"34 ","txt":"A tiež som hovoril s ním, hovoriac: Pán nám celkom isto prikázal, aby sme vykonali vec túto; a nemáme teda byť usilovní v zachovávaní prikázaní Pána? Takže, ak s nami pôjdeš dole do pustatiny k otcovi môjmu, budeš mať miesto medzi nami."},{"vNo":"35 ","txt":"A stalo sa, že Zórám nabral odvahu pri slovách, ktoré som hovoril. Teraz, meno toho služobníka bolo Zórám; a on sľúbil, že pôjde dole do pustatiny k otcovi nášmu. Áno, a on nám tiež prisahal, že zotrvá s nami od tejto doby naďalej."},{"vNo":"36 ","txt":"Teraz, priali sme si, aby zotrval s nami pre prípad, aby sa Židia snáď nedozvedeli ohľadom nášho úteku do pustatiny, aby nás neprenasledovali a nezničili nás."},{"vNo":"37 ","txt":"A stalo sa, že keď nám Zórám zložil prísahu, obavy naše ohľadom neho ustali."},{"vNo":"38 ","txt":"A stalo sa, že sme vzali dosky z mosadze a služobníka Lábánovho, a odišli sme do pustatiny, a putovali sme k stanu otca nášho."}]}