{"heading":"Nefi začína viesť záznam o svojom ľude – Lechí vidí vo videní ohnivý stĺp a číta z knihy proroctva – Chváli Boha, predpovedá príchod Mesiáša a prorokuje zničenie Jeruzalema – Je prenasledovaný Židmi. Okolo roku 600 pred Kr.","sectionHeading":"Správa o Lechím a jeho manželke Sáriji, a jeho štyroch synoch, ktorí sa volali (počnúc najstarším) Lámán, Lemúél, Sám a Nefi. Pán varuje Lechího, aby opustil krajinu Jeruzalem, pretože prorokoval ľuďom ohľadom ich neprávosti a oni mu usilujú o život. Zoberie svoju rodinu na tri dni cesty do pustatiny. Nefi berie svojich bratov a vracia sa do krajiny Jeruzalem po záznam Židov. Správa o ich utrpeniach. Berú si za manželky dcéry Izmaelove. Berú svoje rodiny a odchádzajú do pustatiny. Ich utrpenia a strasti v pustatine. Priebeh ich putovania. Prichádzajú k veľkým vodám. Nefiho bratia sa búria proti nemu. On ich zahanbuje a stavia loď. Nazývajú to miesto Hojnosť. Preplavujú sa cez veľké vody do zasľúbenej krajiny, a tak ďalej. Toto je podľa správy Nefiho; alebo inými slovami, ja, Nefi, som napísal tento záznam.","prevAbbr":"explanation","prevNo":1,"nextAbbr":"1-ne","nextNo":2,"chapterTitle":"1. Nefi 1","verses":[{"vNo":"1 ","txt":"Ja, Nefi, narodil som sa dobrým rodičom, takže som bol vyučovaný máličko vo všetkých vedomostiach otca svojho; a videl som mnoho strastí v priebehu dní svojich, predsa len som mal vysokú priazeň Pána po všetky dni svoje; áno, mal som veľkú znalosť dobrotivosti a tajomstiev Božích, takže činím záznam o svojom konaní za dní svojich."},{"vNo":"2 ","txt":"Áno, činím záznam v jazyku otca svojho, ktorý pozostáva z vedomosti Židov a jazyka Egypťanov."},{"vNo":"3 ","txt":"A ja viem, že záznam, ktorý činím je pravdivý; a činím ho svojou vlastnou rukou; a činím ho podľa znalostí svojich."},{"vNo":"4 ","txt":"Lebo stalo sa na začiatku prvého roku vlády Cidkiju, kráľa judského, (otec môj, Lechí, prebýval v Jeruzaleme po všetky dni svoje); a v tom istom roku prišlo mnoho prorokov, prorokujúcich ľuďom, že musia činiť pokánie, inak veľké mesto Jeruzalem musí byť zničené."},{"vNo":"5 ","txt":"A preto, stalo sa, že otec môj, Lechí, keď vyšiel, modlil sa k Pánovi, áno, dokonca celým srdcom svojím, za ľud svoj."},{"vNo":"6 ","txt":"A stalo sa, že keď sa modlil k Pánovi, priblížil sa ohnivý stĺp a zotrvával na skale pred ním; a on videl a počul mnohé; a pre veci, ktoré videl a počul, triasol sa a chvel nesmierne."},{"vNo":"7 ","txt":"A stalo sa, že sa vrátil do svojho vlastného domu v Jeruzaleme; a vrhol sa na svoje lôžko, lebo ho premohol Duch a veci, ktoré videl."},{"vNo":"8 ","txt":"A keď bol takto premožený oným Duchom, bol unesený vo videní, dokonca, že videl nebesia otvorené, a poznal, že vidí Boha sedieť na svojom tróne, obklopeného nespočetnými zástupmi anjelov, ako ospevujú a chvália Boha svojho."},{"vNo":"9 ","txt":"A stalo sa, že videl Jedného zostupovať z prostriedku neba a uzrel, že jeho žiara prevyšuje slnko na poludnie."},{"vNo":"10 ","txt":"A tiež videl dvanásť ďalších, ktorí ho nasledovali, a ich jas presiahol jas hviezd na oblohe."},{"vNo":"11 ","txt":"A zostúpili dole a vyšli po tvári zeme; a ten prvý prišiel a postavil sa pred otca môjho, a dal mu knihu, a vyzval ho, aby čítal."},{"vNo":"12 ","txt":"A stalo sa, že keď čítal, bol naplnený Duchom Pána."},{"vNo":"13 ","txt":"A čítal, hovoriac: Beda ti, beda ti, Jeruzalem, lebo som videl ohavnosti tvoje! Áno, a mnohé veci čítal otec môj ohľadom Jeruzalema – že bude zničený, a tiež obyvatelia jeho; mnohí zahynú mečom a mnohí budú odvedení do zajatia do Babylonu."},{"vNo":"14 ","txt":"A stalo sa, že potom, čo otec môj čítal a videl mnohé veľké a podivuhodné veci, volal mnohé veci k Pánovi; ako: Veľké a podivuhodné sú diela tvoje, ó, Pane Bože Všemohúci! Trón tvoj je vysoko na nebesiach, a moc tvoja a dobrotivosť, a milosrdenstvo je nad všetkými obyvateľmi zeme; a pretože ty si milosrdný, nestrpíš, aby tí, ktorí k tebe prichádzajú, zahynuli!"},{"vNo":"15 ","txt":"A týmto spôsobom otec môj hovoril, keď chválil Boha svojho; lebo duša jeho sa radovala, a celé srdce jeho bolo naplnené ohľadom vecí, ktoré videl, áno, ktoré mu Pán ukázal."},{"vNo":"16 ","txt":"A teraz ja, Nefi, nečiním úplnú správu o veciach, ktoré otec môj napísal, lebo napísal mnohé veci o tom, čo videl vo videniach a v snoch; a tiež napísal mnohé veci z toho, čo prorokoval a hovoril k svojim deťom, o čom ja nečiním úplnú správu."},{"vNo":"17 ","txt":"Ale učiním správu o svojom konaní za dní svojich. Hľa, činím skrátenie záznamu otca svojho na doskách, ktoré som zhotovil vlastnými rukami svojimi; a preto, len čo skrátim záznam otca svojho, potom učiním správu o svojom vlastnom živote."},{"vNo":"18 ","txt":"Takže, chcel by som, aby ste vedeli, že potom, čo Pán ukázal toľko veľa podivuhodných vecí otcovi môjmu, Lechímu, áno, ohľadom zničenia Jeruzalema, hľa, on vyšiel medzi ľud a začal prorokovať a hlásať ohľadom tých vecí, ktoré videl a počul."},{"vNo":"19 ","txt":"A stalo sa, že sa mu Židia posmievali kvôli veciam, ktoré svedčil o nich; lebo skutočne svedčil o ich zlovoľnosti a o ich ohavnostiach; a svedčil, že veci, ktoré videl a počul, a tiež veci, ktoré čítal v knihe, ukazujú zreteľne na príchod Mesiáša, a tiež na vykúpenie sveta."},{"vNo":"20 ","txt":"A keď Židia počuli veci tieto, rozhnevali sa na neho; áno, dokonca tak, ako na prorokov za stara, ktorých vyvrhovali a kameňovali, a zabíjali; a tiež usilovali o jeho život, aby ho oň pripravili. Ale hľa, ja, Nefi, vám ukážem, že láskyplné milosrdenstvá Pána sú nad všetkými tými, ktorých si on vyvolil pre ich vieru, aby ich učinil mocnými, dokonca až k moci vyslobodenia."}]}