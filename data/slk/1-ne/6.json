{"heading":"Nefi píše o veciach Božích – Nefiho zámerom je presvedčiť ľudí, aby prišli k Bohu Abrahámovmu a boli spasení. Okolo roku 600 – 592 pred Kr.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1. Nefi 6","verses":[{"vNo":"1 ","txt":"A teraz ja, Nefi, nepodávam rodové zoznamy otcov svojich v tejto časti záznamu svojho; ani ich nepodám nikde neskôr na týchto doskách, ktoré píšem; lebo sú podané v zázname, ktorý vedie otec môj; a preto ich nepíšem v tomto diele."},{"vNo":"2 ","txt":"Lebo postačí, keď poviem, že sme potomkami Jozefa."},{"vNo":"3 ","txt":"A nevadí mi, že podrobne nepodám úplnú správu o všetkých veciach otca môjho, lebo nemôžu byť napísané na doskách týchto, lebo potrebujem miesto, aby som mohol písať o veciach Božích."},{"vNo":"4 ","txt":"Lebo naplnením zámeru môjho je, aby som presvedčil ľudí, aby prišli k Bohu Abrahámovmu a Bohu Izákovmu, a Bohu Jákobovmu, a boli spasení."},{"vNo":"5 ","txt":"A preto veci, ktoré sa páčia svetu nepíšem, ale píšem veci, ktoré sa páčia Bohu a tým, ktorí nie sú zo sveta."},{"vNo":"6 ","txt":"A preto dávam prikázanie semenu svojmu, aby nezapĺňali dosky tieto vecami, ktoré nemajú cenu pre deti ľudské."}]}