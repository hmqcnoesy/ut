{"heading":"Nefi zhotovuje dva druhy záznamov – Oba sa nazývajú dosky Nefiho – Väčšie dosky obsahujú svetskú históriu; menšie sa zaoberajú hlavne posvätnými vecami. Okolo roku 600 – 592 pred Kr.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1. Nefi 9","verses":[{"vNo":"1 ","txt":"A všetky veci tieto otec môj videl a počul, a hovoril, keď prebýval v stane v údolí Lemúél, a tiež omnoho viac vecí, ktoré nemôžu byť napísané na týchto doskách."},{"vNo":"2 ","txt":"A teraz, ako som hovoril o týchto doskách, hľa, nie sú to dosky, na ktoré činím úplnú správu histórie ľudu svojho; lebo tým doskám, na ktoré činím úplnú správu o ľude svojom, som dal meno Nefi; a preto sa nazývajú dosky Nefiho, podľa vlastného mena môjho; a tieto dosky sa tiež nazývajú dosky Nefiho."},{"vNo":"3 ","txt":"A predsa, dostal som prikázanie od Pána, aby som zhotovil tieto dosky so zvláštnym zámerom, aby tam bola vyrytá správa o službe ľudu môjmu."},{"vNo":"4 ","txt":"Na tých druhých doskách má byť vyrytá správa o vláde kráľov a vojnách, a svároch ľudu môjho; a preto sú tieto dosky z väčšej časti o službe; a tie druhé dosky sú z väčšej časti o vláde kráľov a vojnách, a svároch ľudu môjho."},{"vNo":"5 ","txt":"A preto mi Pán prikázal urobiť tieto dosky pre múdry zámer v ňom, zámer, ktorý ja nepoznám."},{"vNo":"6 ","txt":"Ale Pán pozná všetky veci od počiatku; a preto, on pripraví cestu, aby uskutočnil všetky diela svoje medzi deťmi ľudskými; lebo hľa, on má všetku moc, aby naplnil všetky slová svoje. A tak tomu je. Amen."}]}