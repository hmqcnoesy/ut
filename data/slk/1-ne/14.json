{"heading":"Anjel rozpráva Nefimu o požehnaniach a prekliatiach, ktoré padnú na pohanov – Sú iba dve cirkvi: cirkev Baránka Božieho a cirkev diablova – Svätí Boží vo všetkých národoch sú prenasledovaní veľkou a ohavnou cirkvou – Apoštol Ján bude písať o konci sveta. Okolo 600 – 592 pred Kr.","prevAbbr":"1-ne","prevNo":13,"nextAbbr":"1-ne","nextNo":15,"chapterTitle":"1. Nefi 14","verses":[{"vNo":"1 ","txt":"A stane sa, že ak pohania budú počúvať Baránka Božieho v ten deň, keď sa im prejaví v slove, a tiež v moci, v samotnom skutku, čo odníme ich kamene úrazu –"},{"vNo":"2 ","txt":"A nebudú zatvrdzovať srdcia svoje proti Baránkovi Božiemu, budú počítaní medzi semeno otca tvojho; áno, budú počítaní k domu Izraela; a budú požehnaným ľudom v zasľúbenej krajine naveky; už nikdy nebudú privedení do zajatia; a dom Izraela nebude už uvedený do zmätku."},{"vNo":"3 ","txt":"A tá veľká jama, ktorú pre nich vykopala tá veľká a ohavná cirkev, ktorá bola založená diablom a jeho deťmi, aby mohol zvádzať duše ľudské dole do pekla – áno, tá veľká jama, ktorá bola vykopaná na zničenie ľudí, sa naplní tými, ktorí ju vykopali, až do ich úplného zničenia, hovorí Baránok Boží; nie však na zničenie duše, iba ak by to bolo jej vyvrhnutie do oného pekla, ktoré nemá konca."},{"vNo":"4 ","txt":"Lebo hľa, toto je podľa zajatia diablovho, a tiež podľa spravodlivosti Božej voči všetkým tým, ktorí budú pred ním páchať zlovoľnosť a ohavnosť."},{"vNo":"5 ","txt":"A stalo sa, že anjel prehovoril ku mne, Nefimu, hovoriac: Videl si, že ak budú pohania činiť pokánie, dobre sa im bude dariť; a ty tiež vieš o Pánových zmluvách s domom Izraela; a ty si tiež počul, že ten, kto nečiní pokánie, musí zahynúť."},{"vNo":"6 ","txt":"Takže, beda buď pohanom, pokiaľ zatvrdia srdcia svoje proti Baránkovi Božiemu."},{"vNo":"7 ","txt":"Lebo prichádza čas, hovorí Baránok Boží, kedy vykonám medzi deťmi ľudskými veľké a podivuhodné dielo; dielo, ktoré bude večné, buď na jednej strane, alebo na druhej – buď aby boli presvedčení k pokoju a životu večnému, alebo aby boli vydaní tvrdosti srdca svojho a slepote mysle svojej, takže budú privedení do zajatia, a tiež do skazy, ako časnej, tak aj duchovnej, podľa zajatia diablovho, o ktorom som hovoril."},{"vNo":"8 ","txt":"A stalo sa, že keď anjel prehovoril slová tieto, povedal mi: Spomínaš si na zmluvy Otca s domom Izraela? Povedal som mu: Áno."},{"vNo":"9 ","txt":"A stalo sa, že mi povedal: Pozri, a uzri tú veľkú a ohavnú cirkev, ktorá je matkou ohavností, ktorej zakladateľom je diabol."},{"vNo":"10 ","txt":"A povedal mi: Pozri, sú ale len dve cirkvi; jedna je cirkev Baránka Božieho, a tá druhá je cirkev diablova; a preto, kto nepatrí k cirkvi Baránka Božieho patrí k onej veľkej cirkvi, ktorá je matkou ohavností; a ona je smilnica celej zeme."},{"vNo":"11 ","txt":"A stalo sa, že som sa pozrel a uzrel som smilnicu celej zeme, a ona sedela na mnohých vodách; a mala nadvládu nad celou zemou, medzi všetkými národmi, pokoleniami, jazykmi a ľuďmi."},{"vNo":"12 ","txt":"A stalo sa, že som uzrel cirkev Baránka Božieho, a bolo ich málo pre zlovoľnosť a ohavnosti smilnice, ktorá sedela na mnohých vodách; a predsa som uzrel, že cirkev Baránkova, čo boli svätí Boží, bola tiež na celej tvári zeme; a ich panstvá na tvári zeme boli malé pre zlovoľnosť onej veľkej smilnice, ktorú som videl."},{"vNo":"13 ","txt":"A stalo sa, že som uzrel, že tá veľká matka ohavností zhromaždila spolu zástupy po tvári celej zeme, medzi všetkými národmi pohanov, aby bojovali proti Baránkovi Božiemu."},{"vNo":"14 ","txt":"A stalo sa, že ja, Nefi, som uzrel moc Baránka Božieho, ako zostúpila na svätých z cirkvi Baránkovej a na ľud zmluvy Pánovej, ktorý bol rozptýlený po celej tvári zeme; a boli ozbrojení spravodlivosťou a mocou Božou vo veľkej sláve."},{"vNo":"15 ","txt":"A stalo sa, že som uzrel, že hnev Boží bol vyliaty na tú veľkú a ohavnú cirkev, natoľko, že medzi všetkými národmi a pokoleniami zeme boli vojny a zvesti o vojnách."},{"vNo":"16 ","txt":"A pretože začali vojny a zvesti o vojnách medzi všetkými národmi, ktoré patrili k matke ohavností, anjel prehovoril ku mne, hovoriac: Hľa, hnev Boží je na matke neviestok; a hľa, ty vidíš všetky veci tieto –"},{"vNo":"17 ","txt":"A keď príde deň, kedy bude hnev Boží vyliaty na matku neviestok, ktorá je onou veľkou a ohavnou cirkvou celej zeme a ktorej zakladateľom je diabol, potom, v ten deň, započne dielo Otca, aby pripravil cestu na naplnenie zmlúv svojich, ktoré uzavrel s ľudom svojím, ktorý je z domu Izraela."},{"vNo":"18 ","txt":"A stalo sa, že anjel prehovoril ku mne, hovoriac: Pozri!"},{"vNo":"19 ","txt":"A ja som sa pozrel a uzrel som muža, a ten bol oblečený do bieleho rúcha."},{"vNo":"20 ","txt":"A anjel mi povedal: Pozri, jeden z dvanástich apoštolov Baránkových."},{"vNo":"21 ","txt":"Hľa, on uvidí a napíše zvyšok týchto vecí; áno, a tiež mnohé veci, ktoré sa stali."},{"vNo":"22 ","txt":"A tiež bude písať o konci sveta."},{"vNo":"23 ","txt":"A preto sú veci, ktoré napíše, spravodlivé a pravdivé; a pozri, sú napísané v knihe, ktorú si uzrel vychádzať z úst Žida; a v dobe, kedy vyšli z úst Žida, alebo inými slovami v dobe, kedy táto kniha vyšla z úst Žida, boli veci, ktoré boli napísané, jasné a čisté, a preveľmi cenné, a ľahko zrozumiteľné všetkým ľuďom."},{"vNo":"24 ","txt":"A hľa, veci, ktoré tento apoštol Baránkov napíše sú mnohé z tých vecí, ktoré si videl; a hľa, zvyšok uvidíš."},{"vNo":"25 ","txt":"Ale veci, ktoré odteraz uvidíš, písať nebudeš; lebo Pán Boh ustanovil apoštola Baránka Božieho, aby ich napísal."},{"vNo":"26 ","txt":"A tiež iným, ktorí boli, i tým ukázal všetky veci, a oni ich napísali; a sú zapečatené, aby vyšli vo svojej čistote podľa pravdy, ktorá je v Baránkovi, v Pánovom vlastnom príhodnom čase k domu Izraela."},{"vNo":"27 ","txt":"A ja, Nefi, som počul a vydávam o tom svedectvo, že meno toho apoštola Baránkovho bolo Ján, podľa slova anjelovho."},{"vNo":"28 ","txt":"A hľa, ja, Nefi, mám zakázané napísať zvyšok vecí, ktoré som videl a počul; a preto veci, ktoré som napísal, mi postačia; a napísal som iba malú časť vecí, ktoré som videl."},{"vNo":"29 ","txt":"A vydávam svedectvo, že som videl veci, ktoré videl otec môj, a Pánov anjel mi umožnil spoznať ich."},{"vNo":"30 ","txt":"A teraz ustávam hovoriť ohľadom vecí, ktoré som videl, zatiaľ čo som bol nesený preč v duchu; a aj keď nie sú všetky veci, ktoré som videl napísané, tie veci, ktoré som napísal sú pravdivé. A tak tomu je. Amen."}]}