{"heading":"Mormon vyzýva Lámánitov neskorších dní, aby verili v Krista, prijali jeho evanjelium a boli spasení – Všetci, ktorí veria Biblii, uveria tiež Knihe Mormonovej. Okolo roku 385 po Kr.","prevAbbr":"morm","prevNo":6,"nextAbbr":"morm","nextNo":8,"chapterTitle":"Mormon 7","verses":[{"vNo":"1 ","txt":"A teraz hľa, chcel by som trochu hovoriť k zvyšku ľudu tohto, ktorý je ušetrený, a ak mu Boh môže odovzdať slová moje, aby sa mohli dozvedieť o veciach otcov svojich; áno, hovorím k vám, vy zvyšní z domu Izraela; a toto sú slová, ktoré hovorím:"},{"vNo":"2 ","txt":"Vedzte, že ste z domu Izraela."},{"vNo":"3 ","txt":"Vedzte, že musíte dôjsť k pokániu, inak nemôžete byť spasení."},{"vNo":"4 ","txt":"Vedzte, že musíte zložiť vojnové zbrane svoje a už sa nesmiete tešiť z prelievania krvi, a nesmiete ich už pozdvihnúť, iba ak vám tak prikáže Boh."},{"vNo":"5 ","txt":"Vedzte, že musíte dôjsť k poznaniu otcov svojich a činiť pokánie zo všetkých hriechov svojich a neprávostí, a veriť v Ježiša Krista, že je Syn Boží a že bol zabitý Židmi a mocou Otcovou znova vstal, čím získal víťazstvo nad hrobom; a v ňom je tiež pohltený osteň smrti."},{"vNo":"6 ","txt":"A on uskutočňuje vzkriesenie mŕtvych, čím človek musí byť pozdvihnutý, aby sa postavil pred sudcovskú stolicu jeho."},{"vNo":"7 ","txt":"A on uskutočnil vykúpenie sveta, čím je tomu, kto je pred ním súdneho dňa uznaný nevinným, dané prebývať v prítomnosti Božej v kráľovstve jeho, aby spieval s nebeskými chórmi neustále chvály Otcovi a Synovi, a Duchu Svätému, ktorí sú jeden Boh, v stave šťastia, ktoré nemá žiadneho konca."},{"vNo":"8 ","txt":"Takže, čiňte pokánie a buďte pokrstení v mene Ježišovom, a chopte sa evanjelia Kristovho, ktoré vám bude predložené nielen v tomto zázname, ale tiež v zázname, ktorý príde k pohanom od Židov, ktorý to záznam sa dostane od pohanov k vám."},{"vNo":"9 ","txt":"Lebo hľa, toto je napísané so zámerom, aby ste tomu mohli uveriť; a ak uveríte tomu, uveríte aj tomuto; a ak uveríte tomuto, budete vedieť o otcoch svojich, a tiež o podivuhodných dielach, ktoré medzi nimi boli vykonané mocou Božou."},{"vNo":"10 ","txt":"A tiež budete vedieť, že ste zvyškom semena Jákobovho; takže ste počítaní medzi ľud prvej zmluvy; a ak uveríte v Krista a budete pokrstení, najskôr vodou, potom ohňom a Duchom Svätým, nasledujúc príklad Spasiteľa podľa toho, čo nám prikázal, bude vám v deň súdu dobre. Amen."}]}