{"heading":"Ammaron poučuje Mormona o posvätných záznamoch – Medzi Nefitmi a Lámánitmi začína vojna – Traja Nefiti sú odňatí – Prevláda zlovoľnosť, neviera, kúzelníctvo a čarodejníctvo. Okolo roku 321 – 326 po Kr.","prevAbbr":"4-ne","prevNo":1,"nextAbbr":"morm","nextNo":2,"chapterTitle":"Mormon 1","verses":[{"vNo":"1 ","txt":"A teraz ja, Mormon, činím záznam o veciach, ktoré som videl a počul, a nazývam ho Knihou Mormonovou."},{"vNo":"2 ","txt":"A v dobe, kedy Ammaron ukryl záznamy Pánovi, prišiel ku mne (ja, súc starý asi desať rokov, a začal som byť máličko učený podľa vedomostí ľudu svojho) a Ammaron mi povedal: Cítim, že si rozvážne dieťa a že si šikovný v pozorovaní;"},{"vNo":"3 ","txt":"Takže, keď budeš mať asi dvadsať a štyri roky, chcel by som, aby si sa rozpamätal na všetky veci, ktoré si vypozoroval o ľude tomto; a keď budeš v onom veku, choď do krajiny Antum k pahorku, ktorý sa bude nazývať Šim; a tam som uložil Pánovi všetky posvätné rytiny ohľadom ľudu tohto."},{"vNo":"4 ","txt":"A hľa, vezmeš dosky Nefiho k sebe a ostatné ponecháš na tom mieste, kde sú; a na dosky Nefiho vyryješ všetky veci, ktoré si vypozoroval o ľude tomto."},{"vNo":"5 ","txt":"A ja, Mormon, súc potomkom Nefiho (a otec môj sa volal Mormon), rozpamätal som sa na veci, ktoré mi Ammaron prikázal."},{"vNo":"6 ","txt":"A stalo sa, že keď som mal jedenásť rokov, vzal ma otec do krajiny južnej, dokonca do krajiny Zarahemla."},{"vNo":"7 ","txt":"Celá tvár onej krajiny bola pokrytá stavbami a ľudia boli takmer tak početní, ako piesok morský."},{"vNo":"8 ","txt":"A stalo sa, že v tomto roku začala vojna medzi Nefitmi, ktorí pozostávali z Nefitov a Jákobitov, a Jozefitov, a Zórámitov; a táto vojna bola medzi Nefitmi a Lámánitmi, a Lemúélitmi, a Izmaelitmi."},{"vNo":"9 ","txt":"Teraz, Lámániti a Lemúéliti, a Izmaeliti boli nazývaní Lámánitmi a oné dve strany boli Nefiti a Lámániti."},{"vNo":"10 ","txt":"A stalo sa, že vojna začala byť medzi nimi na hraniciach Zarahemly, pri vodách Sidonu."},{"vNo":"11 ","txt":"A stalo sa, že Nefiti zhromaždili veľký počet mužov, až presahoval počet tridsať tisíc. A stalo sa, že v tom istom roku mali niekoľko bitiek, v ktorých Nefiti Lámánitov porazili a mnohých z nich zabili."},{"vNo":"12 ","txt":"A stalo sa, že Lámániti od svojho zámeru upustili, a v krajine bol nastolený mier; a mier trval po dobu asi štyroch rokov, takže nebolo žiadneho krviprelievania."},{"vNo":"13 ","txt":"Ale zlovoľnosť prevládala na tvári celej krajiny, natoľko, že Pán odňal milovaných učeníkov svojich, a dielo zázrakov a uzdravovania ustalo pre neprávosť ľudu."},{"vNo":"14 ","txt":"A nebolo žiadnych darov od Pána a Duch Svätý neprichádzal na žiadneho, pre ich zlovoľnosť a nevieru."},{"vNo":"15 ","txt":"A ja, súc vo veku pätnásť rokov a súc trochu rozvážnej mysle, takže, bol som navštívený Pánom a okúsil som, a poznal dobrotivosť Ježišovu."},{"vNo":"16 ","txt":"A snažil som sa kázať ľudu tomuto, ale ústa moje boli zatvorené a bolo mi zakázané, aby som im kázal; lebo hľa, oni sa zámerne búrili proti Bohu svojmu; a milovaní učeníci boli odňatí z krajiny, pre ich neprávosť."},{"vNo":"17 ","txt":"Ale ja som medzi nimi zostal, ale pre tvrdosť ich srdca mi bolo zakázané, aby som im kázal; a pre tvrdosť ich srdca bola krajina kvôli nim prekliata."},{"vNo":"18 ","txt":"A oní Gadiantonovi lupiči, ktorí boli medzi Lámánitmi, zamorili krajinu natoľko, že jej obyvatelia si začali ukrývať poklady svoje v zemi; a tie sa stali klzkými, pretože Pán krajinu preklial, aby ich nemohli udržať, ani ich znova získať."},{"vNo":"19 ","txt":"A stalo sa, že medzi nimi bolo kúzelníctvo a čarodejníctvo, a kúzla; a moc oného zlého pôsobila po celej tvári krajiny, dokonca k naplneniu všetkých slov Abinadiho, a tiež Samuela, Lámánitu."}]}