{"heading":"Krst malých detí je zlou ohavnosťou – Malé deti sú živé v Kristovi vďaka uzmiereniu – Viera, pokánie, miernosť a pokora srdca, prijatie Ducha Svätého a vytrvanie do konca vedú k spáse. Okolo roku 401 – 421 po Kr.","prevAbbr":"moro","prevNo":7,"nextAbbr":"moro","nextNo":9,"chapterTitle":"Moroni 8","verses":[{"vNo":"1 ","txt":"List otca môjho Mormona napísaný mne, Moronimu; a napísal mi ho krátko po mojom povolaní k službe. A takto mi písal, hovoriac:"},{"vNo":"2 ","txt":"Milovaný syn môj Moroni, radujem sa nesmierne, že sa tvoj Pán, Ježiš Kristus, na teba rozpamätal a že ťa povolal do služby svojej a k svätému dielu svojmu."},{"vNo":"3 ","txt":"Pamätám na teba vždy v modlitbách svojich, modliac sa neustále k Bohu Otcu v mene jeho Svätého dieťaťa Ježiša, aby ťa, skrze svoju nekonečnú dobrotivosť a milosť, zachovával skrze vytrvalosť viery v meno jeho až do konca."},{"vNo":"4 ","txt":"A teraz, syn môj, hovorím k tebe o tom, čo ma nesmierne zarmucuje; lebo zarmucuje ma, že majú vyvstávať spory medzi vami."},{"vNo":"5 ","txt":"Lebo ak som sa dozvedel pravdu, sú medzi vami spory ohľadom krstu vašich malých detí."},{"vNo":"6 ","txt":"A teraz, syn môj, prajem si, aby si pracoval usilovne, aby bol veľký omyl tento z prostriedku vášho odstránený; lebo s týmto zámerom píšem list tento."},{"vNo":"7 ","txt":"Lebo hneď, ako som sa veci tieto od teba dozvedel, pýtal som sa ohľadom veci tejto Pána. A slovo Pánovo prišlo ku mne mocou Ducha Svätého, hovoriac:"},{"vNo":"8 ","txt":"Počúvaj slová Krista, Vykupiteľa svojho, Pána svojho a Boha svojho. Hľa, neprišiel som na svet volať k pokániu spravodlivých, ale hriešnikov; zdraví nepotrebujú lekára, ale tí, ktorí sú chorí; a preto, malé deti sú zdravé, lebo nie sú schopné páchať hriech; a preto prekliatie Adamove je z nich sňaté vo mne, takže nad nimi nemá žiadnej moci; a zákon obriezky je vo mne odňatý."},{"vNo":"9 ","txt":"A týmto spôsobom mi Duch Svätý prejavil slovo Božie; a preto, milovaný syn môj, viem, že to je závažný výsmech Bohu, ak krstíte malé deti."},{"vNo":"10 ","txt":"Hľa, hovorím ti, že tieto veci budete učiť – pokánie a krst pre tých, ktorí dosiahli zodpovednosť a sú schopní páchať hriech; áno, poučuj rodičov, že musia činiť pokánie a byť pokrstení, a pokoriť sa ako ich malé deti, a budú spasení všetci aj so svojimi malými deťmi."},{"vNo":"11 ","txt":"A ich malé deti pokánie nepotrebujú, ani krst. Hľa, krst je k pokániu k splneniu prikázaní na odpustenie hriechov."},{"vNo":"12 ","txt":"Ale malé deti sú živé v Kristovi už od založenia sveta; ak tomu tak nie je, tak Boh je Bohom nadržiavajúcim, a tiež Bohom premenlivým a činiacim rozdiely medzi osobami; lebo koľko malých detí zomrelo bez krstu!"},{"vNo":"13 ","txt":"A preto, ak by malé deti nemohli byť spasené bez krstu, museli by ísť do nekonečného pekla."},{"vNo":"14 ","txt":"Hľa, hovorím ti, že ten, kto sa domnieva, že malé deti potrebujú krst, je v žlči horkosti a v putách neprávosti; lebo nemá ani vieru, ani nádej, ani pravú lásku; a preto, ak by bol odrezaný pri myšlienke tejto, musel by ísť do pekla."},{"vNo":"15 ","txt":"Lebo je strašnou zlovoľnosťou myslieť si, že Boh spasí jedno dieťa vďaka krstu, a druhé musí zahynúť, pretože žiadny krst nemá."},{"vNo":"16 ","txt":"Beda buď tým, ktorí budú spôsobom týmto prevracať cesty Pánove, lebo zahynú, pokiaľ nebudú činiť pokánie. Hľa, hovorím smelo, majúc právomoc od Boha; a nebojím sa toho, čo môže učiniť človek; lebo dokonalá láska vyháňa všetku bázeň."},{"vNo":"17 ","txt":"A ja som plný pravej lásky, ktorá je láskou večnou; a preto, všetky deti sú pre mňa rovnaké; a preto, milujem malé deti dokonalou láskou; a všetky sú rovnaké a sú podielnikmi spásy."},{"vNo":"18 ","txt":"Lebo ja viem, že Boh nie je Bohom nadržiavajúcim, ani premenlivou bytosťou; ale je nepremenlivý od celej večnosti po celú večnosť."},{"vNo":"19 ","txt":"Malé deti nemôžu činiť pokánie; a preto, je to strašná zlovoľnosť popierať rýdze milosrdenstvá Božie voči nim, lebo pre jeho milosrdenstvo sú v ňom živé."},{"vNo":"20 ","txt":"A ten, kto hovorí, že malé deti potrebujú krst, popiera milosrdenstvá Kristove a pokladá za nič uzmierenie jeho a moc vykúpenia jeho."},{"vNo":"21 ","txt":"Beda takým, lebo sú v nebezpečenstve smrti, pekla a nekonečných múk. Hovorím to smelo; Boh mi tak prikázal. Počúvajte ich a dbajte na ne, inak sa postavia proti vám pri sudcovskej stolici Kristovej."},{"vNo":"22 ","txt":"Lebo hľa, že všetky malé deti sú živé v Kristovi, a tiež všetci tí, ktorí sú bez zákona. Lebo moc vykúpenia prichádza ku všetkým tým, ktorí nemajú žiadny zákon; a preto ten, kto nie je odsúdený, alebo ten, kto nie je pod žiadnym odsúdením, nemôže činiť pokánie; a takým krst nijako neprospeje –"},{"vNo":"23 ","txt":"Ale je to výsmech Bohu popierajúci milosrdenstvá Kristove a moc Svätého Ducha jeho a vkladajúci dôveru v mŕtve skutky."},{"vNo":"24 ","txt":"Hľa, syn môj, táto vec nemá byť; lebo pokánie je pre tých, ktorí sú pod odsúdením a pod prekliatím porušeného zákona."},{"vNo":"25 ","txt":"A prvotinami pokánia je krst; a krst prichádza vierou k splneniu prikázaní; a splnenie prikázaní prináša odpustenie hriechov;"},{"vNo":"26 ","txt":"A odpustenie hriechov prináša miernosť a pokoru srdca; a pre miernosť a pokoru srdca prichádza navštívenie Duchom Svätým, ktorý to Utešiteľ naplňuje nádejou a dokonalou láskou, ktorá to láska vytrvá usilovnosťou pri modlitbe, pokiaľ nepríde koniec, kedy všetci svätí budú prebývať s Bohom."},{"vNo":"27 ","txt":"Hľa, syn môj, znova ti napíšem, ak čoskoro nepôjdem proti Lámánitom. Hľa, pýcha národa tohto, teda ľudu Nefitov, privodila ich zničenie, pokiaľ nebudú činiť pokánie."},{"vNo":"28 ","txt":"Modli sa za nich, syn môj, aby k nim mohlo prísť pokánie. Ale hľa, bojím sa, že Duch sa s nimi už ustal namáhať; a v tejto časti krajiny tiež usilujú o zvrhnutie všetkej moci a právomoci, ktorá pochádza od Boha; a popierajú Ducha Svätého."},{"vNo":"29 ","txt":"A po odvrhnutí tak veľkého poznania, syn môj, musia čoskoro zahynúť, k naplneniu proroctiev, ktoré hovorili proroci, a tiež slov nášho samotného Spasiteľa."},{"vNo":"30 ","txt":"Maj sa dobre, syn môj, než ti znova napíšem alebo než sa znova stretneme. Amen."}]}