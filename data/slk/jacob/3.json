{"heading":"Čistí v srdci prijímajú príjemné slovo Božie – Spravodlivosť Lámánitov presahuje spravodlivosť Nefitov – Jákob varuje pred smilstvom, rozkošníctvom a každým hriechom. Okolo roku 544 – 421 pred Kr.","prevAbbr":"jacob","prevNo":2,"nextAbbr":"jacob","nextNo":4,"chapterTitle":"Jákob 3","verses":[{"vNo":"1 ","txt":"Ale hľa, ja, Jákob, chcel by som hovoriť k vám, ktorí ste čistého srdca. Hľaďte k Bohu s pevnosťou mysle a modlite sa k nemu s nesmiernou vierou, a on vás uteší v strastiach vašich a bude hájiť záležitosť vašu, a zošle spravodlivosť na tých, ktorí usilujú o zničenie vaše."},{"vNo":"2 ","txt":"Ó vy všetci, ktorí ste čistého srdca, pozdvihnite hlavy svoje a prijmite príjemné slovo Božie, a hodujte na láske jeho; lebo vy môžete, ak je myseľ vaša pevná, naveky."},{"vNo":"3 ","txt":"Ale beda, beda vám, ktorí nie ste čistého srdca, ktorí ste v tento deň špinaví pred Bohom; lebo ak nebudete činiť pokánie, krajina je kvôli skutkom vašim prekliata; a Lámániti, ktorí nie sú špinaví ako vy, a predsa sú prekliati ťažkým prekliatím, vás budú trestať až k zničeniu."},{"vNo":"4 ","txt":"A rýchlo prichádza čas, že ak nebudete činiť pokánie, oni budú vlastniť krajinu dedičstva vášho a Pán Boh vyvedie spravodlivých spomedzi vás."},{"vNo":"5 ","txt":"Hľa, Lámániti, bratia vaši, ktorých vy nenávidíte pre ich špinavosť a prekliatie, ktoré prišlo na ich kožu, sú spravodlivejší než vy; lebo oni nezabudli na prikázanie Pána, ktoré bolo dané otcovi nášmu – že majú mať iba jednu manželku a vedľajšie ženy nemajú mať žiadne, a nemajú byť medzi nimi páchané smilstvá."},{"vNo":"6 ","txt":"A teraz, snažia sa toto prikázanie zachovávať; a preto, kvôli tomuto dodržiavaniu v zachovávaní prikázania tohto ich Pán Boh nezničí, ale bude k nim milosrdný; a jedného dňa sa stanú požehnaným ľudom."},{"vNo":"7 ","txt":"Hľa, ich manželia milujú manželky svoje a ich manželky milujú manželov svojich; a ich manželia, a ich manželky milujú deti svoje; a ich neviera, a ich nenávisť voči vám je kvôli neprávosti ich otcov; a preto, o čo ste lepší než oni v očiach veľkého Stvoriteľa vášho?"},{"vNo":"8 ","txt":"Ó bratia moji, bojím sa, že ak nebudete činiť pokánie z hriechov svojich, bude ich koža belšia než vaša, keď budete privedení s nimi pred trón Boží."},{"vNo":"9 ","txt":"A preto, prikázanie vám dávam, ktoré je slovom Božím, aby ste ich už viac nehanobili pre tmavosť ich kože; ani ich nebudete hanobiť pre ich špinavosť; ale budete pamätať na svoju vlastnú špinavosť a pamätať, že ich špinavosť prišla kvôli ich otcom."},{"vNo":"10 ","txt":"A preto budete pamätať na deti svoje, ako ste zarmútili ich srdcia kvôli príkladu, ktorý ste im dali; a tiež pamätajte, že môžete pre špinavosť svoju uviesť deti svoje do skazy, a ich hriechy budú navŕšené na hlavy vaše posledného dňa."},{"vNo":"11 ","txt":"Ó bratia moji, počúvajte slová moje; prebuďte schopnosti duše svojej; otraste sa, aby ste sa mohli prebudiť z driemoty smrti; a osloboďte sa od bolestí pekla, aby ste sa nestali anjelmi diablovi, a neboli uvrhnutí do oného jazera ohňa a síry, čo je druhá smrť."},{"vNo":"12 ","txt":"A teraz ja, Jákob, som hovoril omnoho viac vecí k ľudu Nefiho, varujúc ich pred smilstvom a chlipnosťou, a každým druhom hriechu, rozprávajúc im o ich hrozných následkoch."},{"vNo":"13 ","txt":"A ani stotina z konania ľudu tohto, ktorý teraz začal byť početným, nemôže byť zapísaná na doskách týchto; ale mnohé z ich konania je zapísané na väčších doskách, a ich vojny, a ich nezhody, a kraľovania ich kráľov."},{"vNo":"14 ","txt":"Dosky tieto sa nazývajú dosky Jákobove, a boli zhotovené rukou Nefiho. A ustávam hovoriť slová tieto."}]}