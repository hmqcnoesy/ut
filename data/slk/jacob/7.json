{"heading":"Šérem zapiera Krista, háda sa s Jákobom, požaduje znamenie a Boh ho udrie – Všetci proroci hovorili o Kristovi a o jeho uzmierení – Nefiti prežili svoje dni ako tuláci, zrodení do súženia a nenávidení Lámánitmi. Okolo roku 544 – 421 pred Kr.","prevAbbr":"jacob","prevNo":6,"nextAbbr":"enos","nextNo":1,"chapterTitle":"Jákob 7","verses":[{"vNo":"1 ","txt":"A teraz, stalo sa potom, čo prešlo niekoľko rokov, že prišiel medzi ľud Nefiho muž, ktorý sa volal Šérem."},{"vNo":"2 ","txt":"A stalo sa, že začal medzi ľudom kázať a oznamoval im, že nemá byť žiadneho Krista. A kázal mnohé veci, ktoré ľudu lichotili; a toto činil, aby mohol vyvrátiť náuku Kristovu."},{"vNo":"3 ","txt":"A pracoval usilovne, a tak mohol zviesť srdcia ľudu, natoľko, že zviedol mnohé srdcia; a vediac, že ja, Jákob, mám vieru v Krista, ktorý príde, veľmi vyhľadával príležitosť, aby mohol prísť ku mne."},{"vNo":"4 ","txt":"A bol učený, takže mal dokonalú znalosť jazyka ľudu; a preto mohol použiť mnoho lichôtok a viesť mocné reči podľa moci diablovej."},{"vNo":"5 ","txt":"A mal nádej, že otrasie mojou vierou, napriek mnohým zjaveniam a mnohým veciam, ktoré som o týchto veciach videl; lebo ja som skutočne videl anjelov a oni mi slúžili. A tiež som počul hlas Pána hovoriac z času na čas ku mne, dokonca slovom; a preto som nemohol byť otrasený."},{"vNo":"6 ","txt":"A stalo sa, že prišiel za mnou a takto ku mne prehovoril, hovoriac: Brat Jákob, veľmi som vyhľadával príležitosť, aby som mohol hovoriť s tebou; lebo som počul a tiež viem, že veľa chodíš a kážeš to, čo nazývaš evanjeliom, či náukou Kristovou."},{"vNo":"7 ","txt":"A zviedol si mnohých z ľudu tohto, takže prevracajú pravú cestu Božiu a nezachovávajú zákon Mojžišov, ktorý je tou pravou cestou; a obracajú zákon Mojžišov v uctievanie bytosti, ktorá, ako hovoríš, príde za mnoho sto rokov. A teraz hľa, ja, Šérem, ti oznamujem, že toto je rúhanie; lebo nikto o takých veciach nevie; lebo nemôže hovoriť o veciach, ktoré prídu. A takýmto spôsobom sa Šérem so mnou hádal."},{"vNo":"8 ","txt":"Ale hľa, Pán Boh vlial Ducha svojho do duše mojej, natoľko, že som ho zahanbil vo všetkých slovách jeho."},{"vNo":"9 ","txt":"A povedal som mu: Zapieraš Krista, ktorý príde? A on povedal: Keby bol nejaký Kristus, nezapieral by som ho; ale ja viem, že niet žiadneho Krista, ani nebolo, ani nikdy nebude."},{"vNo":"10 ","txt":"A ja som mu povedal: Veríš písmam? A on povedal: Áno."},{"vNo":"11 ","txt":"A ja som mu povedal: Potom im nerozumieš; lebo oni skutočne svedčia o Kristovi. Hľa, hovorím ti, že žiadny z prorokov nepísal, ani neprorokoval bez toho, aby nehovoril ohľadom tohto Krista."},{"vNo":"12 ","txt":"A toto nie je všetko – bolo mi to prejavené, lebo ja som počul a videl; a tiež mi to bolo prejavené mocou Ducha Svätého; a preto, ja viem, že ak nie je učinené uzmierenie, celé ľudstvo musí byť stratené."},{"vNo":"13 ","txt":"A stalo sa, že mi povedal: Ukáž mi znamenie touto mocou Ducha Svätého, vďaka ktorej toho toľko vieš."},{"vNo":"14 ","txt":"A ja som mu povedal: Čo som ja, aby som pokúšal Boha, aby ti ukázal znamenie o tom, čo vieš, že je pravdivé? Aj tak to však zaprieš, pretože si od diabla. A predsa, nie moja vôľa sa staň; ale ak ťa Boh udrie, nech ti je to znamením, že on má moc, ako v nebi, tak aj na zemi; a tiež, že Kristus príde. A vôľa tvoja, ó Pane, sa staň, a nie moja."},{"vNo":"15 ","txt":"A stalo sa, že keď som ja, Jákob, prehovoril slová tieto, prišla na neho moc Pána, natoľko, že padol k zemi. A stalo sa, že bol živený po dobu mnohých dní."},{"vNo":"16 ","txt":"A stalo sa, že hovoril k ľudu: Zhromaždite sa napozajtre, lebo zomriem; a preto si prajem prehovoriť k ľudu, predtým ako zomriem."},{"vNo":"17 ","txt":"A stalo sa, že napozajtre sa spolu zhromaždil zástup; a on k nim prehovoril jasne a poprel to, čo ich učil, a vyznal Krista, a moc Ducha Svätého, a službu anjelov."},{"vNo":"18 ","txt":"A hovoril k nim jasne, že bol oklamaný mocou diablovou. A hovoril o pekle, a o večnosti, a o večnom treste."},{"vNo":"19 ","txt":"A povedal: Bojím sa, že som sa dopustil neodpustiteľného hriechu, lebo som klamal Bohu; lebo som zaprel Krista a povedal som, že verím písmam; a oni skutočne svedčia o ňom. A pretože som tak klamal Bohu, veľmi sa strachujem, že stav môj bude strašný; ale vyznávam sa Bohu."},{"vNo":"20 ","txt":"A stalo sa, že keď dohovoril slová tieto, nič viac už povedať nemohol a vypustil ducha."},{"vNo":"21 ","txt":"A keď bol zástup svedkom toho, že prehovoril veci tieto, keď už skoro vypúšťal ducha, boli nesmierne užasnutí; natoľko, že moc Božia na nich zostúpila a oni boli premožení tak, že padli k zemi."},{"vNo":"22 ","txt":"Teraz, toto mňa, Jákoba, tešilo, lebo o to som žiadal Otca svojho, ktorý je v nebi; lebo on vypočul volanie moje a odpovedal na modlitbu moju."},{"vNo":"23 ","txt":"A stalo sa, že pokoj a láska Božia bola znova znovuzriadená medzi ľudom; a skúmali písma, a nepočúvali už slová tohto zlovoľného muža."},{"vNo":"24 ","txt":"A stalo sa, že sme vymýšľali mnohé spôsoby, ako navrátiť a znovuzriadiť Lámánitov k poznaniu pravdy; ale to všetko bolo márne, lebo oni sa tešili z vojen a krviprelievania, a mali vo večnej nenávisti nás, bratov svojich. A neustále sa nás snažili zničiť mocou zbraní svojich."},{"vNo":"25 ","txt":"A preto, ľud Nefiho sa proti nim opevnil zbraňami svojimi a celou mocou svojou, dôverujúc v Boha a skalu spásy svojej; a preto stále víťazili nad nepriateľmi svojimi."},{"vNo":"26 ","txt":"A stalo sa, že ja, Jákob, som začal byť starý; a záznam ľudu tohto je vedený na druhých doskách Nefiho, a preto končím záznam tento prehlasujúc, že som písal podľa svojich najlepších znalostí, a hovorím, že čas nám plynul a aj náš život uplynul, akoby to pre nás bol sen, sme osamoteným a ponurým ľudom, tulákmi vyvrhnutými z Jeruzalema, narodenými do súženia v pustatine, a nenávidení bratmi svojimi, čo spôsobilo vojny a sváry; a preto, oplakávali sme dni svoje."},{"vNo":"27 ","txt":"A ja, Jákob, vidiac, že čoskoro musím zísť dole do hrobu svojho; a preto, povedal som synovi svojmu Enóšovi: Vezmi tieto dosky. A povedal som mu to, čo mi brat môj, Nefi, prikázal, a on sľúbil, že bude príkazom týmto poslušný. A ustávam písať na dosky tieto, písanie ktoré bolo krátke; a dávam zbohom čitateľovi, dúfajúc, že mnohí bratia moji môžu čítať slová moje. Bratia, adieu."}]}