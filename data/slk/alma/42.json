{"heading":"Smrteľnosť je skúšobnou dobou, ktorá má umožniť človeku, aby činil pokánie a slúžil Bohu – Pád priniesol časnú a duchovnú smrť na celé ľudstvo – Vykúpenie prichádza skrze pokánie – Boh sám uzmieruje hriechy sveta – Milosrdenstvo je pre tých, ktorí činia pokánie – Všetci ostatní sú poddaní Božej spravodlivosti – Milosrdenstvo prichádza vďaka uzmiereniu – Iba skutoční kajúcnici sú spasení. Okolo roku 74 pred Kr.","prevAbbr":"alma","prevNo":41,"nextAbbr":"alma","nextNo":43,"chapterTitle":"Alma 42","verses":[{"vNo":"1 ","txt":"A teraz, syn môj, cítim, že je ešte niečo, čo znepokojuje myseľ tvoju, čomu nerozumieš – čo je ohľadom spravodlivosti Božej pri trestaní hriešnika; lebo ty sa snažíš myslieť si, že je nespravodlivé, aby bol hriešnik vydaný do stavu biedy."},{"vNo":"2 ","txt":"Teraz hľa, syn môj, vysvetlím ti vec túto. Lebo hľa, potom, čo Pán Boh poslal našich prvých rodičov preč zo záhrady Éden, aby obrábali pôdu, z ktorej boli vzatí – áno, vyviedol muža a umiestnil pri východnom konci záhrady Éden cherubov a plamenný meč, ktorý sa obracal na všetky strany, aby chránili strom života –"},{"vNo":"3 ","txt":"Teraz, vidíme, že muž sa stal ako Boh, rozoznávajúc dobro a zlo; a aby nenapriahol ruku svoju a nevzal tiež zo stromu života, a nepožil, a nežil naveky, Pán Boh umiestnil cherubov a plamenný meč, aby nepožil z ovocia –"},{"vNo":"4 ","txt":"A tak vidíme, že človeku bola daná doba, aby činil pokánie, áno, skúšobná doba, doba, aby činil pokánie a slúžil Bohu."},{"vNo":"5 ","txt":"Lebo hľa, keby Adam okamžite napriahol ruku svoju a požil zo stromu života, žil by naveky, podľa slova Božieho, nemajúc žiaden priestor k pokániu; áno, a tiež slovo Božie by bolo prázdne a veľký plán spásy by bol zmarený."},{"vNo":"6 ","txt":"Ale hľa, človeku bolo určené zomrieť – takže tak ako boli odrezaní od stromu života, mali byť odrezaní aj z tváre zeme – a človek sa stal naveky strateným, áno, stali sa padlými ľuďmi."},{"vNo":"7 ","txt":"A teraz, tým vidíš, že naši prví rodičia boli odrezaní ako časne, tak duchovne z prítomnosti Pána; a tak vidíme, že sa stali poddanými tomu, aby nasledovali vlastnú vôľu svoju."},{"vNo":"8 ","txt":"Teraz hľa, nebolo žiaduce, aby bol človek uchránený pred touto časnou smrťou, lebo by to zničilo veľký plán šťastia."},{"vNo":"9 ","txt":"Takže, pretože duša nemohla nikdy zomrieť a pád priviedol na celé ľudstvo smrť tak duchovnú ako časnú, to znamená, pretože boli z prítomnosti Pánovej odrezaní, bolo žiaduce, aby ľudstvo bolo uchránené pred touto duchovnou smrťou."},{"vNo":"10 ","txt":"Takže, pretože sa ľudia stali od prirodzenosti telesnými, zmyselnými a diabolskými, tento skúšobný stav sa pre nich stal stavom, aby sa pripravili; stal sa stavom prípravným."},{"vNo":"11 ","txt":"A teraz pamätaj, syn môj, keby nebolo plánu vykúpenia (odložiac ho nabok), akonáhle by zomreli, ich duše by boli biedne, súc odrezané z prítomnosti Pána."},{"vNo":"12 ","txt":"A teraz, nebolo žiadneho prostriedku, ako uchrániť ľudí pred týmto padlým stavom, ktorý človek priviedol sám na seba vlastnou neposlušnosťou svojou;"},{"vNo":"13 ","txt":"Takže, podľa spravodlivosti nemohol byť plán vykúpenia uskutočnený, iba ak pod podmienkou, že ľudia budú činiť pokánie v tomto skúšobnom stave, áno, v tomto prípravnom stave; lebo keby nebolo tejto podmienky, milosrdenstvo by nemohlo mať pôsobnosť, bez toho aby zničilo dielo spravodlivosti. Teraz, dielo spravodlivosti nemohlo byť zničené; keby to tak bolo, Boh by prestal byť Bohom."},{"vNo":"14 ","txt":"A tak vidíme, že celé ľudstvo bolo padlé a bolo v zovretí spravodlivosti; áno, spravodlivosti Božej, ktorá ich naveky vydala tomu, aby boli odrezaní z prítomnosti jeho."},{"vNo":"15 ","txt":"A teraz, plán milosrdenstva by nemohol byť uskutočnený, pokiaľ by nebolo učinené uzmierenie; takže Boh sám uzmieruje hriechy sveta, aby uskutočnil plán milosrdenstva, aby upokojil požiadavky spravodlivosti, aby Boh mohol byť dokonalým, spravodlivým Bohom, a tiež Bohom milosrdným."},{"vNo":"16 ","txt":"Teraz, pokánie by nemohlo prísť k človeku, pokiaľ by nebolo trestu, ktorý je tiež večný, ako život duše, a ten je pripojený proti plánu šťastia, ktorý je tiež tak večný, ako život duše."},{"vNo":"17 ","txt":"Teraz, ako by mohol človek činiť pokánie, keby nehrešil? Ako by mohol hrešiť, keby nebolo žiadneho zákona? Ako by mohlo byť zákona, keby nebolo trestu?"},{"vNo":"18 ","txt":"Teraz, trest bol pripojený a spravodlivý zákon, ktorý priniesol človeku výčitky svedomia, bol daný."},{"vNo":"19 ","txt":"Teraz, keby nebol daný žiaden zákon – ak človek zavraždil, zomrie – bál by sa potom, že zomrie, ak zavraždí?"},{"vNo":"20 ","txt":"A tiež, keby proti hriechu nebol daný žiaden zákon, ľudia by sa nebáli hrešiť."},{"vNo":"21 ","txt":"A keby nebol daný žiaden zákon a ľudia by hrešili, čo by zmohla spravodlivosť alebo aj milosrdenstvo, keď by na oné stvorenie nemali žiaden nárok?"},{"vNo":"22 ","txt":"Ale zákon je daný a trest je pripojený, a pokánie je udelené; na ktoré to pokánie má nárok milosrdenstvo; inak má na oné stvorenie nárok spravodlivosť, a tá vykonáva zákon a zákon uvaľuje trest; keby tomu tak nebolo, diela spravodlivosti by boli zničené a Boh by prestal byť Bohom."},{"vNo":"23 ","txt":"Ale Boh neprestáva byť Bohom a milosrdenstvo má nárok na kajúcnika, a milosrdenstvo prichádza uzmierením; a uzmierenie umožňuje vzkriesenie mŕtvych; a vzkriesenie mŕtvych privádza ľudí späť do prítomnosti Božej; a tak sú znovuzriadení do prítomnosti jeho, aby boli súdení podľa skutkov svojich, podľa zákona a spravodlivosti."},{"vNo":"24 ","txt":"Lebo hľa, spravodlivosť vykonáva všetky požiadavky svoje, a aj milosrdenstvo má nárok na všetko, čo mu patrí; a tak nikto nie je spasený, iba ak ten, kto je naozaj kajúcnikom."},{"vNo":"25 ","txt":"Myslíš si snáď, že milosrdenstvo môže olúpiť spravodlivosť? Hovorím ti: Nie; ani prinajmenšom. Keby tomu tak bolo, Boh by prestal byť Bohom."},{"vNo":"26 ","txt":"A tak Boh uskutočňuje veľké a večné zámery svoje, ktoré boli pripravené od založenia sveta. A tak nastáva spása a vykúpenie ľudí, a tiež ich skaza a bieda."},{"vNo":"27 ","txt":"Takže, ó syn môj, každý, kto chce prísť, môže prísť a voľne požiť z vôd života; a kto nechce prísť, ten nie je nútený, aby prišiel; ale v deň posledný mu bude znovuzriadené podľa skutkov jeho."},{"vNo":"28 ","txt":"Ak si prial konať zlo a ak za dní svojich pokánie nečinil, hľa, bude mu učinené zlo podľa znovuzriadenia Božieho."},{"vNo":"29 ","txt":"A teraz, syn môj, prajem si, aby si už nedovolil veciam týmto, aby ťa trápili, a dovoľ iba hriechom svojim, aby ťa trápili oným trápením, ktoré ťa zníži k pokániu."},{"vNo":"30 ","txt":"Ó syn môj, prajem si, aby si už nepopieral spravodlivosť Božiu. Nesnaž sa popieraním spravodlivosti Božej, pre hriechy svoje, ospravedlňovať sa ani v tom najmenšom; ale dovoľ, aby srdce tvoje naplno ovládla spravodlivosť Božia a milosrdenstvo jeho, a zhovievavosť jeho; a dovoľ, aby ťa to znížilo do prachu pokory."},{"vNo":"31 ","txt":"A teraz, ó syn môj, si povolaný Bohom, aby si kázal slovo ľudu tomuto. A teraz, syn môj, choď cestou svojou, oznamuj slovo s pravdou a s rozvahou, aby si mohol priviesť duše k pokániu, aby na nich mohol mať nárok veľký plán milosrdenstva. A kiež ti Boh dá podľa slov mojich. Amen."}]}