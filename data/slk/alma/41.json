{"heading":"Pri vzkriesení ľudia vchádzajú do stavu nekonečného šťastia, alebo nekonečnej biedy – Zlovoľnosť nikdy nebola šťastím – Telesní ľudia sú na svete bez Boha – Každá osoba pri znovuzriadení získava znova rysy a vlastnosti nadobudnuté v smrteľnosti. Okolo roku 74 pred Kr.","prevAbbr":"alma","prevNo":40,"nextAbbr":"alma","nextNo":42,"chapterTitle":"Alma 41","verses":[{"vNo":"1 ","txt":"A teraz, syn môj, mám niečo, čo by som ti chcel povedať o onom znovuzriadení, o ktorom bolo hovorené; lebo hľa, niektorí prekrútili písma a zišli pre vec túto ďaleko z cesty. A ja cítim, že myseľ tvoja si robila starosti aj vo veci tejto. Ale hľa, ja ti to vysvetlím."},{"vNo":"2 ","txt":"Hovorím ti, syn môj, že plán znovuzriadenia je vyžadovaný spravodlivosťou Božou; lebo je nutné, aby všetky veci boli znovuzriadené k vlastnému poriadku svojmu. Hľa, je nutné a spravodlivé, podľa moci a vzkriesenia Kristovho, aby duša človeka bola znovuzriadená k telu svojmu a aby každá časť tela bola k nemu znovuzriadená."},{"vNo":"3 ","txt":"A spravodlivosť Božia vyžaduje, aby ľudia boli súdení podľa skutkov svojich; a ak ich skutky v tomto živote boli dobré a priania ich sŕdc boli dobré, aby tiež oni boli posledného dňa znovuzriadení k tomu, čo je dobré."},{"vNo":"4 ","txt":"A ak sú ich skutky zlé, potom k nim budú znovuzriadení pre zlo. Takže, všetko bude znovuzriadené k vlastnému poriadku svojmu, každá vec do prirodzenej schránky svojej – smrteľnosť pozdvihnutá k nesmrteľnosti, porušiteľnosť k neporušiteľnosti – pozdvihnutá k nekonečnému šťastiu, aby zdedili kráľovstvo Božie, alebo k nekonečnej biede, aby zdedili kráľovstvo diablovo, jedno na jednej strane a druhé na druhej –"},{"vNo":"5 ","txt":"Jeden bude pozdvihnutý k šťastiu, podľa svojich prianí šťastia, alebo k dobru, podľa svojich prianí dobra; a druhý k zlu, podľa svojich prianí zla; lebo ak si prial po celý deň činiť zlo, dokonca tak bude mať odmenu zla, keď príde noc."},{"vNo":"6 ","txt":"A tak tomu je aj na strane druhej. Ak činil pokánie z hriechov svojich a túžil po spravodlivosti až do konca dní svojich, dokonca tak bude odmenený spravodlivosťou."},{"vNo":"7 ","txt":"To sú tí, ktorí sú vykúpení Pánom; áno, to sú tí, ktorí sú vyňatí, ktorí sú vyslobodení z onej nekonečnej moci temnoty; a tak oni stoja, alebo padajú; lebo hľa, sú vlastnými sudcami svojimi, nech činia dobro, alebo zlo."},{"vNo":"8 ","txt":"Teraz, nariadenia Božie sú nemenné; takže, cesta je pripravená, aby ktokoľvek, kto chce, mohol po nej kráčať a byť spasený."},{"vNo":"9 ","txt":"A teraz hľa, syn môj, neodvažuj sa dopustiť ďalšieho prečinu proti Bohu svojmu pri tých bodoch náuky, pri ktorých si sa doteraz odvážil dopúšťať hriechu."},{"vNo":"10 ","txt":"Nemysli si, pretože bolo hovorené o znovuzriadení, že budeš znovuzriadený z hriechu k šťastiu. Hľa, hovorím ti, zlovoľnosť nikdy nebola šťastím."},{"vNo":"11 ","txt":"A teraz, syn môj, všetci ľudia, ktorí sú v stave prirodzenosti čiže, povedal by som, v telesnom stave, sú v žlči horkosti a v putách neprávosti; sú na svete bez Boha a idú proti prirodzenosti Božej; takže sú v stave opačnom k povahe šťastia."},{"vNo":"12 ","txt":"A teraz hľa, znamená slovo znovuzriadiť vziať vec v prirodzenom stave a umiestniť ju do stavu neprirodzeného alebo umiestniť ju do stavu opačného voči jej prirodzenosti?"},{"vNo":"13 ","txt":"Ó syn môj, tak to nie je; ale význam slova znovuzriadenie je znova priviesť späť zlo k zlu alebo telesné k telesnému alebo diabolské k diabolskému – dobré k tomu, čo je dobré; spravodlivé k tomu, čo je spravodlivé; správne k tomu, čo je správne; milosrdné k tomu, čo je milosrdné."},{"vNo":"14 ","txt":"Takže, syn môj, hľaď, aby si bol milosrdný k bratom svojim; jednaj správne, súď spravodlivo a čiň dobro neustále; a ak budeš všetky veci tieto činiť, potom obdržíš odmenu svoju; áno, bude ti znova znovuzriadené milosrdenstvo; bude ti znova znovuzriadená spravodlivosť; bude ti znova znovuzriadený spravodlivý súd; a bude ti znova dobro odmenou."},{"vNo":"15 ","txt":"Lebo to, čo vysielaš, sa ti znova vráti a bude znovuzriadené; takže slovo znovuzriadenie odsudzuje hriešnika v plnosti, a nijako ho neospravedlňuje."}]}