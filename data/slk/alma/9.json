{"heading":"Alma prikazuje ľudu Ammonia, aby činil pokánie – Pán bude milosrdný k Lámánitom v posledných dňoch – Ak Nefiti opustia svetlo, budú zničení Lámánitmi – Syn Boží príde čoskoro – Vykúpi tých, ktorí činia pokánie, sú pokrstení a majú vieru v jeho meno. Okolo roku 82 pred Kr.","sectionHeading":"Slová Almove, a tiež slová Amulekove, ktoré boli oznamované ľudu, ktorý bol v krajine Ammonia. A tiež sú uvrhnutí do väzenia a vyslobodení zázračnou mocou Božou, ktorá v nich bola, podľa záznamu Almovho.","prevAbbr":"alma","prevNo":8,"nextAbbr":"alma","nextNo":10,"chapterTitle":"Alma 9","verses":[{"vNo":"1 ","txt":"A znova, pretože mne, Almovi, Boh prikázal, aby som vzal Amuleka a išiel, a kázal znova ľuďom týmto, čiže ľuďom, ktorí boli v meste Ammonia, stalo sa, že keď som im začal kázať, začali sa so mnou sváriť, hovoriac:"},{"vNo":"2 ","txt":"Kto si ty? Myslíš si, že uveríme svedectvu jedného muža, hoc nám bude kázať, že zem sa pominie?"},{"vNo":"3 ","txt":"Teraz, oni nerozumeli slovám, ktoré hovorili; lebo nevedeli, že zem sa pominie."},{"vNo":"4 ","txt":"A tiež povedali: Nebudeme veriť slovám tvojim, aj keby si mal prorokovať, že veľké mesto toto by malo byť zničené v jeden deň."},{"vNo":"5 ","txt":"Teraz, oni nevedeli, že Boh môže činiť tak podivuhodné diela, lebo boli tvrdošijným ľudom zatvrdeného srdca."},{"vNo":"6 ","txt":"A hovorili: Kto je Boh, že nepošle medzi ľud tento viac právomoci ako jedného muža, aby im oznámil pravdu o tak veľkých a podivuhodných veciach?"},{"vNo":"7 ","txt":"A vystúpili, aby na mňa vztiahli ruky svoje; ale hľa, neučinili tak. A ja som smelo stál, aby som im oznamoval, áno, smelo som im svedčil, hovoriac:"},{"vNo":"8 ","txt":"Hľa, ó vy zlovoľné a zvrátené pokolenie, ako ste mohli zabudnúť na tradíciu otcov svojich; áno, ako rýchlo ste zabudli na prikázania Božie."},{"vNo":"9 ","txt":"Nepamätáte sa, že otec náš, Lechí, bol vyvedený z Jeruzalema rukou Božou? Nepamätáte sa, že on ich všetkých viedol pustatinou?"},{"vNo":"10 ","txt":"A tak rýchlo ste zabudli, koľkokrát vyslobodil otcov našich z rúk ich nepriateľov a zachoval ich od zničenia, dokonca rukami ich vlastných bratov?"},{"vNo":"11 ","txt":"Áno, a keby nebolo nesmiernej moci jeho a milosrdenstva jeho, a zhovievavosti jeho s nami, boli by sme museli nevyhnutne byť odrezaní z tváre zeme dávno pred touto dobou, a snáď by sme boli vydaní stavu nekonečnej biedy a bedy."},{"vNo":"12 ","txt":"Hľa, teraz, hovorím vám, že on vám prikazuje, aby ste činili pokánie; a ak nebudete činiť pokánie, nemôžete nijako zdediť kráľovstvo Božie. Ale hľa, toto nie je všetko – on vám prikázal, aby ste činili pokánie, alebo vás úplne vyhladí z tváre zeme; áno, on vás navštívi v hneve svojom a neodvráti sa v prudkom hneve svojom."},{"vNo":"13 ","txt":"Hľa, nepamätáte sa na slová, ktoré hovoril Lechímu, hovoriac: Nakoľko budete zachovávať prikázania moje, bude sa vám v krajine dariť? A znova je povedané toto: Nakoľko prikázania moje zachovávať nebudete, budete odrezaní z prítomnosti Pána."},{"vNo":"14 ","txt":"Teraz, chcel by som, aby ste si pamätali, že nakoľko Lámániti prikázania Božie nezachovávali, boli z prítomnosti Pána odrezaní. Teraz vidíme, že slovo Pánovo bolo vo veci tejto potvrdené a Lámániti boli odrezaní z prítomnosti jeho, od počiatku priestupkov svojich v krajine."},{"vNo":"15 ","txt":"A predsa, hovorím vám, že to bude pre nich v deň súdu znesiteľnejšie než pre vás, ak zostanete v hriechoch svojich, áno, a dokonca to bude pre nich v tomto živote omnoho znesiteľnejšie než pre vás, iba ak budete činiť pokánie."},{"vNo":"16 ","txt":"Lebo je mnoho zasľúbení, ktoré sú ponúknuté Lámánitom; lebo to je kvôli tradíciám ich otcov, ktoré spôsobili, že zostali vo svojom stave nevedomosti; takže Pán k nim bude milosrdný a predĺži ich bytie v krajine."},{"vNo":"17 ","txt":"A v určitej dobe budú privedení k tomu, aby verili v slovo jeho a aby poznali nesprávnosť tradícií otcov svojich; a mnohí z nich budú spasení, lebo Pán bude milosrdný k všetkým, ktorí vzývajú meno jeho."},{"vNo":"18 ","txt":"Ale hľa, hovorím vám, že ak budete zotrvávať v zlovoľnosti svojej, dni vaše v krajine predĺžené nebudú, lebo na vás budú vyslaní Lámániti; a ak nebudete činiť pokánie, prídu v dobe, ktorú nepoznáte, a budete navštívení úplným zničením; a bude to podľa prudkého hnevu Pánovho."},{"vNo":"19 ","txt":"Lebo on nestrpí, aby ste žili v neprávostiach svojich, aby ste tak ničili ľud jeho. Hovorím vám: Nie; skôr by strpel, aby Lámániti zničili všetok ľud jeho, ktorý sa nazýva ľudom Nefiho, keby sa snáď stalo, že by upadli do hriechov a priestupkov potom, čo obdržali toľko svetla a toľko poznania od Pána, ich Boha;"},{"vNo":"20 ","txt":"Áno, boli tak vysoko obľúbeným ľudom Pána; áno, boli požehnaní nad každý iný národ, pokolenie, jazyk či ľud; boli oboznámení so všetkými vecami podľa prianí svojich a viery svojej, a modlitieb ohľadom toho, čo bolo a čo je, a čo príde;"},{"vNo":"21 ","txt":"Boli navštevovaní Duchom Božím; hovoriac s anjelmi a boli oslovovaní hlasom Pána; a vlastniac ducha proroctva a ducha zjavenia, a tiež mnohé dary, dar hovorenia jazykmi a dar kázania, a dar Ducha Svätého, a dar prekladania;"},{"vNo":"22 ","txt":"Áno, a boli Bohom vyslobodení z krajiny Jeruzalem rukou Pána; boli zachraňovaní pred hladomorom a chorobami, a všelijakými ochoreniami všetkého druhu; boli posilňovaní v boji, aby nemohli byť zničení; boli čas od času vyvedení z poroby a boli udržiavaní, a zachovávaní až dodnes; a dobre sa im darilo, až boli bohatí všelijakými vecami –"},{"vNo":"23 ","txt":"A teraz hľa, hovorím vám, že keby sa ľud tento, ktorý obdržal tak mnohé požehnania z ruky Pánovej, dopúšťal priestupku proti svetlu a poznaniu, ktoré majú, hovorím vám, že keby tomu tak bolo, že by upadol do priestupku, bolo by to omnoho znesiteľnejšie pre Lámánitov než pre nich."},{"vNo":"24 ","txt":"Lebo hľa, zasľúbenia Pánove sú ponúknuté Lámánitom, ale nevzťahujú sa na vás, ak sa dopúšťate priestupku; lebo nesľúbil Pán výslovne a nestanovil pevne, že ak sa budete proti nemu búriť, budete úplne vyhladení z tváre zeme?"},{"vNo":"25 ","txt":"A teraz, z tohto dôvodu, aby ste neboli zničení, vyslal Pán anjela svojho, aby navštívil mnohých z ľudu jeho a oznámil im, že musia vyjsť a mocne volať k ľudu tomuto, hovoriac: Čiňte pokánie, lebo kráľovstvo nebeské je blízko, na dosah;"},{"vNo":"26 ","txt":"A po nemnohých dňoch príde Syn Boží v sláve svojej; a sláva jeho bude slávou Jednorodeného Otcovho, plného milosti, rovnosti a pravdy, plného trpezlivosti, milosrdenstva a zhovievavosti, rýchleho vypočuť si volania ľudu svojho a odpovedať na ich modlitby."},{"vNo":"27 ","txt":"A hľa, on príde, aby vykúpil tých, ktorí budú pokrstení k pokániu skrze vieru v meno jeho."},{"vNo":"28 ","txt":"Takže, pripravujte cestu Pánovi, lebo na dosah je čas, kedy všetci ľudia zožnú odmenu za skutky svoje podľa toho, aké boli – ak boli spravodlivé, zožnú spásu duše svojej, podľa moci a vyslobodenia Ježiša Krista; a ak boli zlé, zožnú zatratenie duše svojej, podľa moci a zajatia diablovho."},{"vNo":"29 ","txt":"Teraz hľa, toto je hlas anjela volajúceho k ľuďom."},{"vNo":"30 ","txt":"A teraz, milovaní bratia moji, lebo ste bratmi mojimi a mali by ste byť milovanými, a mali by ste prinášať skutky hodné pokánia, pretože sa srdcia vaše značne zatvrdili proti slovu Božiemu a pretože ste strateným a padlým ľudom."},{"vNo":"31 ","txt":"Teraz, stalo sa, že keď som ja, Alma, hovoril slová tieto, hľa, ľudia sa na mňa rozhnevali, pretože som im povedal, že sú tvrdošijným ľudom zatvrdeného srdca."},{"vNo":"32 ","txt":"A tiež preto, že som im povedal, že sú strateným a padlým ľudom, sa na mňa hnevali a snažili sa na mňa vztiahnuť ruky, aby ma uvrhli do väzenia."},{"vNo":"33 ","txt":"Ale stalo sa, že Pán nestrpel, aby ma vtedy zajali a uvrhli do väzenia."},{"vNo":"34 ","txt":"A stalo sa, že Amulek išiel a predstúpil, a začal im tiež kázať. A teraz, všetky slová Amulekove zapísané nie sú, a predsa časť slov jeho je zapísaná v knihe tejto."}]}