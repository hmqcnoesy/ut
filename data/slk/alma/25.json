{"heading":"Lámánitské útoky sa šíria – Semeno kňazov Nóachových hynie, ako prorokoval Abinadi – Mnoho Lámánitov je obrátených a pripája sa k ľudu Anti-Nefi-Lechí – Veria v Krista a zachovávajú zákon Mojžišov. Okolo roku 90 – 77 pred Kr.","prevAbbr":"alma","prevNo":24,"nextAbbr":"alma","nextNo":26,"chapterTitle":"Alma 25","verses":[{"vNo":"1 ","txt":"A hľa, teraz, stalo sa, že títo Lámániti sa hnevali viac, pretože zabili bratov svojich; takže prisahali Nefitom odplatu; a v tej dobe sa už viac nepokúšali zabíjať ľud Anti-Nefi-Lechí."},{"vNo":"2 ","txt":"Ale vzali zbrane svoje a prešli hranice krajiny Zarahemla, a napadli ľud, ktorý bol v krajine Ammonia, a zničili ich."},{"vNo":"3 ","txt":"A potom mali mnoho bitiek s Nefitmi, v ktorých boli odrazení a zabití."},{"vNo":"4 ","txt":"A medzi tými Lámánitmi, ktorí boli zabití, bolo skoro všetko semeno Amulonove a bratov jeho, ktorí boli kňazmi Nóachovými, a boli zabití rukami Nefitov;"},{"vNo":"5 ","txt":"A zvyšok, ujdúc do východnej pustatiny a uchvátiac moc a právomoc nad Lámánitmi, spôsobil, aby mnohí Lámániti zahynuli ohňom pre vieru svoju –"},{"vNo":"6 ","txt":"Lebo mnohí z nich, utrpiac veľkú stratu a tak veľa strastí, začali byť podnecovaní k rozpamätaniu sa na slová, ktoré im v ich krajine kázal Áron a bratia jeho; takže prestávali veriť tradíciám otcov svojich a začali veriť v Pána a v to, že on dal Nefitom veľkú moc; a tak boli mnohí z nich v pustatine obrátení."},{"vNo":"7 ","txt":"A stalo sa, že oní vládcovia, ktorí boli zvyškom detí Amulonových, spôsobili, aby boli usmrtení, áno, všetci tí, ktorí verili vo veci tieto."},{"vNo":"8 ","txt":"Teraz, toto mučeníctvo spôsobilo, že mnohí z ich bratov boli podnietení k hnevu; a v pustatine začal byť svár; a Lámániti začali štvať semeno Amulonove a bratov jeho a začali ich zabíjať; a oni utekali do východnej pustatiny."},{"vNo":"9 ","txt":"A hľa, sú štvaní Lámánitmi ešte dnes. Tak sa naplnili slová Abinadiho, ktoré hovoril o semene kňazov, ktorí spôsobili, že vytrpel smrť ohňom."},{"vNo":"10 ","txt":"Lebo on im povedal: Čo mne učiníte, bude predobrazom vecí, ktoré prídu."},{"vNo":"11 ","txt":"A teraz, Abinadi bol prvý, kto vytrpel smrť ohňom pre vieru svoju v Boha; teraz, toto mal na mysli, že mnohí vytrpia smrť ohňom, rovnako ako vytrpel on."},{"vNo":"12 ","txt":"A povedal kňazom Nóachovým, že ich semeno spôsobí, že mnohí budú usmrtení podobným spôsobom, ako bol usmrtený on, a že bude doširoka rozptýlené a pobité, tak ako sú ovce nemajúce pastiera hnané a zabité divou zverou; a teraz hľa, slová tieto sa potvrdili, lebo boli hnaní Lámánitmi a boli štvaní, a boli bití."},{"vNo":"13 ","txt":"A stalo sa, že keď Lámániti videli, že nemôžu Nefitov premôcť, že sa vrátili znova do vlastnej krajiny svojej; a mnohí z nich prešli, aby prebývali v krajine Izmael a v krajine Nefi, a pripojili sa k ľudu Božiemu, ktorým bol ľud Anti-Nefi-Lechí."},{"vNo":"14 ","txt":"A oni tiež pochovali vojnové zbrane svoje podľa toho, ako učinili ich bratia, a začali byť spravodlivým ľudom; a kráčali po cestách Pánových a snažili sa zachovávať prikázania jeho a ustanovenia jeho."},{"vNo":"15 ","txt":"Áno, a zachovávali zákon Mojžišov; lebo bolo nevyhnutné, aby ešte zachovávali zákon Mojžišov, lebo nebol úplne naplnený. Ale nehľadiac na zákon Mojžišov, očakávali príchod Krista chápuc, že zákon Mojžišov je predobrazom príchodu jeho, a veriac, že musia dodržiavať oné vonkajšie úkony do tej doby, kedy sa im zjaví."},{"vNo":"16 ","txt":"Teraz, nemysleli si, že spása prichádza zákonom Mojžišovým; ale zákon Mojžišov slúžil na to, aby posilňoval ich vieru v Krista; a tak si skrze vieru udržiavali nádej vo večnú spásu, spoliehajúc na ducha proroctva, ktorý hovoril o oných veciach, ktoré prídu."},{"vNo":"17 ","txt":"A teraz hľa, Ammón a Áron, a Omner, a Himni, a ich bratia sa nesmierne radovali z úspechu, ktorý mali medzi Lámánitmi, vidiac, že Pán im udelil podľa ich modlitieb a že im tiež potvrdil slovo svoje do poslednej čiarky."}]}