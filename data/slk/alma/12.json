{"heading":"Alma sa svári so Zezromom – Tajomstvá Božie môžu byt dané iba verným – Ľudia sú súdení podľa toho, čomu veria, podľa svojich myšlienok, slov a skutkov – Zlovoľní vytrpia duchovnú smrť – Tento smrteľný život je skúšobným stavom – Plán vykúpenia uskutočňuje vzkriesenie a, skrze vieru, odpustenie hriechov – Kajúcny má nárok na milosrdenstvo skrze Jednorodeného Syna. Okolo roku 82 pred Kr.","prevAbbr":"alma","prevNo":11,"nextAbbr":"alma","nextNo":13,"chapterTitle":"Alma 12","verses":[{"vNo":"1 ","txt":"Teraz, Alma, vidiac, že slová Amulekove umlčali Zezroma, lebo zrel, že Amulek ho pristihol, keď klamal a podvádzal, aby ho zničil, a vidiac, že sa začal triasť pri vedomí viny svojej, otvoril ústa svoje a začal k nemu hovoriť a potvrdzovať slová Amulekove, a vysvetľovať ďalšie veci, či odhaľovať písma okrem toho, čo učinil Amulek."},{"vNo":"2 ","txt":"Teraz, slová, ktoré Alma prehovoril k Zezromovi, počuli aj ľudia okolo; lebo zástup bol veľký, a on hovoril takto:"},{"vNo":"3 ","txt":"Teraz, Zezrom, vidíš, že si bol pristihnutý pri klamstve a prefíkanosti, lebo si neklamal len ľuďom, ale klamal si Bohu; lebo hľa, on pozná všetky myšlienky tvoje a ty vidíš, že Duchom jeho nám boli myšlienky tvoje oznámené;"},{"vNo":"4 ","txt":"A ty vidíš, že my vieme, že plán tvoj bol veľmi prešibaný plán, podľa prešibanosti diablovej, aby si klamal a podvádzal ľud tento a aby si ich mohol postaviť proti nám, aby nás hanobili a vyvrhli nás –"},{"vNo":"5 ","txt":"Teraz, toto bol plán protivníka tvojho a on v tebe použil moc svoju. Teraz, chcel by som, aby si si zapamätal, že to, čo ti hovorím, hovorím všetkým."},{"vNo":"6 ","txt":"A hľa, hovorím vám všetkým, že toto bola pasca protivníka, ktorú nastražil, aby chytil ľud, aby si vás mohol podmaniť, aby vás mohol obvinúť reťazami svojimi, aby vás mohol spútať k večnému zničeniu, podľa moci zajatia svojho."},{"vNo":"7 ","txt":"Teraz, keď Alma prehovoril slová tieto, Zezrom sa začal triasť ešte viac, lebo bol viac a viac presvedčený o moci Božej; a tiež bol presvedčený, že Alma a Amulek ho poznajú, lebo bol presvedčený, že poznajú myšlienky a zámery srdca jeho; lebo im bola daná moc, aby mohli poznať veci tieto podľa ducha proroctva."},{"vNo":"8 ","txt":"A Zezrom sa ich začal usilovne vypytovať, aby sa dozvedel viac o kráľovstve Božom. A hovoril Almovi: Čo znamená to, čo hovoril Amulek o vzkriesení mŕtvych, že všetci vstanú z mŕtvych, ako spravodliví, tak nespravodliví, a budú privedení, aby stáli pred Bohom, aby boli súdení podľa skutkov svojich?"},{"vNo":"9 ","txt":"A teraz, Alma mu začal objasňovať veci tieto, hovoriac: Mnohým je dané poznať tajomstvá Božie; a predsa majú prísny príkaz, aby neprezradzovali tajomstvá tieto, iba podľa tej časti slova jeho, ktorú on poskytuje deťom ľudským podľa pozornosti a usilovnosti, ktorú mu venujú."},{"vNo":"10 ","txt":"A takže, ten, kto bude zatvrdzovať srdce svoje, ten istý obdrží menšiu časť slova; a tomu, kto nebude zatvrdzovať srdce svoje, tomu bude daná väčšia časť slova, až kým mu nebude dané poznať tajomstvá Božie, až kým ich nebude poznať v plnosti."},{"vNo":"11 ","txt":"A tí, ktorí budú zatvrdzovať srdcia svoje, tým je daná menšia časť slova, až kým nevedia nič o tajomstvách jeho; a potom sú zajatí diablom a vedení podľa vôle jeho do záhuby. Teraz, to je to, čo je mienené onými reťazami pekla."},{"vNo":"12 ","txt":"A Amulek jasne hovoril o smrti a o pozdvihnutí z tejto smrteľnosti do stavu nesmrteľnosti, a o privedení pred stolicu Božiu, aby sme boli súdení podľa skutkov svojich."},{"vNo":"13 ","txt":"Potom, ak boli srdcia naše zatvrdené, áno, ak sme zatvrdili srdcia svoje proti slovu natoľko, že sa v nás nenachádza, potom bude náš stav hrozný, lebo potom budeme odsúdení."},{"vNo":"14 ","txt":"Lebo slová naše nás odsúdia, áno, všetky skutky naše nás odsúdia; nebudeme nájdení bez poškvrny; a myšlienky naše nás tiež odsúdia; a v tomto hroznom stave sa neodvážime vzhliadnuť k Bohu svojmu; a boli by sme radšej, keby sme mohli prikázať skalám a horám, aby na nás padli a ukryli nás pred prítomnosťou jeho."},{"vNo":"15 ","txt":"Ale to nemôže byť; musíme vystúpiť a postaviť sa pred ním v sláve jeho a v sile jeho, a v jeho moci, majestátnosti a nadvláde, a priznať sa k večnej hanbe svojej, že všetky súdy jeho sú spravodlivé; že on je spravodlivý vo všetkých dielach svojich a že je milosrdný k deťom ľudským, a že má všetku moc spasiť každého človeka, ktorý verí v meno jeho a prináša ovocie hodné pokánia."},{"vNo":"16 ","txt":"A teraz hľa, hovorím ti, že potom príde smrť, dokonca druhá smrť, ktorá je smrťou duchovnou; potom nastane čas, kedy každý, kto zomrie v hriechoch svojich čo do časnej smrti, zomrie tiež smrťou duchovnou; áno, zomrie čo do vecí týkajúcich sa spravodlivosti."},{"vNo":"17 ","txt":"Potom nadíde čas, kedy ich muky budú ako jazero ohňa a síry, ktorého plameň stúpa hore na veky vekov; a potom nastane čas, kedy budú spútaní k večnému zničeniu podľa moci a zajatia Satanovho, pretože on si ich podrobil podľa vôle svojej."},{"vNo":"18 ","txt":"Potom, hovorím ti, budú, akoby nebolo učinené žiadne vykúpenie; lebo nemôžu byť vykúpení podľa spravodlivosti Božej; a nemôžu zomrieť, pretože už nebude porušiteľnosti."},{"vNo":"19 ","txt":"Teraz, stalo sa, že keď Alma ustal hovoriť slová tieto, ľud začal ešte viac žasnúť;"},{"vNo":"20 ","txt":"Ale bol tam istý Antiona, ktorý bol medzi nimi hlavným vládcom, a ten vystúpil a povedal mu: Čo si to hovoril o tom, že človek vstane z mŕtvych a bude premenený z tohto smrteľného stavu do nesmrteľného, takže duša nebude môcť nikdy zomrieť?"},{"vNo":"21 ","txt":"Čo znamená písmo, ktoré hovorí, že Boh umiestnil na východe záhrady Éden cherubov a plamenný meč, aby tam naši prví rodičia nevstúpili a nepožili z ovocia stromu života, a nežili naveky? A tak vidíme, že nijako nebolo možné, aby žili naveky."},{"vNo":"22 ","txt":"Teraz, Alma mu povedal: To som sa práve chystal vysvetliť. Teraz, vidíme, že Adam padol tým, že požil zo zakázaného ovocia, podľa slova Božieho; a tak vidíme, že pádom jeho sa celé ľudstvo stalo strateným a padlým ľudom."},{"vNo":"23 ","txt":"A teraz hľa, hovorím ti, že keby bolo možné, aby Adam vtedy požil z ovocia stromu života, nebolo by žiadnej smrti, a slovo by bolo prázdne a urobilo by z Boha klamára, lebo on hovoril: Ak požiješ, určite zomrieš."},{"vNo":"24 ","txt":"A my vidíme, že smrť prichádza na ľudstvo, áno, oná smrť, o ktorej hovoril Amulek, ktorá je smrťou časnou; a predsa človeku bola daná doba, v ktorej môže činiť pokánie; takže tento život sa stal stavom skúšobným; dobou prípravy na stretnutie s Bohom; dobou prípravy na oný nekonečný stav, o ktorom sme hovorili, ktorý nastane po vzkriesení mŕtvych."},{"vNo":"25 ","txt":"Teraz, keby nebolo plánu vykúpenia, ktorý bol ustanovený od založenia sveta, nemohlo by byť žiadneho vzkriesenia mŕtvych; ale bol ustanovený plán vykúpenia, ktorý oné vzkriesenie mŕtvych, o ktorom sa hovorilo, uskutoční."},{"vNo":"26 ","txt":"A teraz hľa, keby bolo možné, aby naši prví rodičia mohli ísť a požiť zo stromu života, boli by naveky biedni, nemajúc žiadneho prípravného stavu; a tak by bol plán vykúpenia zmarený a slovo Božie by bolo prázdne, nemajúc žiadneho účinku."},{"vNo":"27 ","txt":"Ale hľa, tak tomu nebolo; ale ľuďom bolo určené, že musia zomrieť; a po smrti musia prísť k súdu, dokonca k rovnakému súdu, o ktorom sme hovorili, ktorý je koncom."},{"vNo":"28 ","txt":"A potom, čo Boh určil, že na človeka prídu veci tieto, hľa, potom videl, že je žiaduce, aby človek vedel o veciach, ktoré im určil;"},{"vNo":"29 ","txt":"Takže vyslal anjelov, aby s nimi hovorili, ktorí spôsobili, že ľudia uzreli slávu jeho."},{"vNo":"30 ","txt":"A oni začali od tej doby naďalej vzývať meno jeho; takže Boh s ľuďmi hovoril a oboznámil ich s plánom vykúpenia, ktorý bol pripravený od založenia sveta; a s týmto ich zoznamoval podľa ich viery a ich pokánia, a podľa ich svätých skutkov."},{"vNo":"31 ","txt":"A preto, dal ľuďom prikázania, pretože oni najskôr prestúpili prvé prikázania čo do vecí, ktoré sú časné, a stali sa ako bohovia, rozoznávajúc dobro od zla, uvedúc samých seba do stavu, kedy mohli jednať, alebo súc uvedení do stavu, kedy mohli jednať podľa vôle svojej a potešenia, či už budú činiť zlo, alebo či už budú činiť dobro –"},{"vNo":"32 ","txt":"Takže Boh, oboznámiac ich s plánom vykúpenia, im dal prikázania, že nemajú činiť zlo, ktorého trestom je druhá smrť, čo je smrť večná čo do vecí týkajúcich sa spravodlivosti; lebo nad takými nemôže mať plán vykúpenia žiadnej moci, lebo skutky spravodlivosti nemôžu byť zničené, podľa najvyššej dobrotivosti Božej."},{"vNo":"33 ","txt":"Ale Boh volal k ľuďom v mene Syna svojho (a toto bol plán vykúpenia, ktorý bol daný), hovoriac: Ak budete činiť pokánie a ak nebudete zatvrdzovať srdcia svoje, potom k vám budem milosrdný, skrze Jednorodeného Syna svojho;"},{"vNo":"34 ","txt":"Takže, každý, kto činí pokánie a nezatvrdzuje srdce svoje, bude mať nárok na milosrdenstvo skrze Jednorodeného Syna môjho, k odpusteniu hriechov svojich; a títo vojdú do odpočinutia môjho."},{"vNo":"35 ","txt":"A ktokoľvek, kto bude zatvrdzovať srdce svoje a bude činiť neprávosť, hľa, prisahám v hneve svojom, že ten do odpočinutia môjho nevojde."},{"vNo":"36 ","txt":"A teraz, bratia moji, hľa, hovorím vám, že ak budete zatvrdzovať srdcia svoje, nevojdete do odpočinutia Pánovho; takže neprávosť vaša ho popudzuje, takže zosiela na vás hnev svoj, ako pri prvom popudení, áno, podľa slova svojho pri poslednom popudení, rovnako ako pri prvom, k večnému zničeniu duší vašich; takže, podľa slova jeho, k poslednej smrti, rovnako ako k prvej."},{"vNo":"37 ","txt":"A teraz, bratia moji, vidiac, že poznáme veci tieto, a ony sú pravdivé, čiňme pokánie a nezatvrdzujme srdcia svoje, aby sme nepopudzovali Pána, svojho Boha, aby na nás neuvalil hnev svoj pre tieto jeho druhé prikázania, ktoré nám dal; ale vojdime do odpočinutia Božieho, ktoré je pripravené podľa slova jeho."}]}