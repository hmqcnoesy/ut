{"heading":"Amalikiáš používa zradu, vraždu a intrigy, aby sa stal kráľom Lámánitov – Nefitskí odštiepenci sú zlovoľnejší a krutejší než Lámániti. Okolo roku 72 pred Kr.","prevAbbr":"alma","prevNo":46,"nextAbbr":"alma","nextNo":48,"chapterTitle":"Alma 47","verses":[{"vNo":"1 ","txt":"Teraz, vrátime sa v našom zázname k Amalikiášovi a k tým, ktorí s ním utiekli do pustatiny; lebo hľa, vzal tých, ktorí išli s ním, a odišiel hore do krajiny Nefi medzi Lámánitov a podnecoval Lámánitov k hnevu proti ľudu Nefiho natoľko, že kráľ Lámánitov vyslal prehlásenie po celej krajine svojej medzi všetok ľud svoj, aby sa znova zhromaždili a išli do boja proti Nefitom."},{"vNo":"2 ","txt":"A stalo sa, že keď medzi nich oné prehlásenie prišlo, nesmierne sa zľakli; áno, báli sa zneľúbiť sa kráľovi, a tiež sa báli ísť do bitky proti Nefitom, aby neprišli o život. A stalo sa, že nechceli, či väčšia časť z nich nechcela poslúchnuť prikázania kráľove."},{"vNo":"3 ","txt":"A teraz, stalo sa, že sa kráľ pre ich neposlušnosť nahneval; takže dal Amalikiášovi velenie nad onou časťou vojska svojho, ktorá poslúchala príkazy jeho, a prikázal mu, aby išiel a prinútil ich chopiť sa zbraní."},{"vNo":"4 ","txt":"Teraz hľa, to bolo prianím Amalikiášovým; lebo on, súc prešibaným mužom k tomu, aby činil zlo, takže zosnoval v srdci svojom plán, že zosadí kráľa Lámánitov z trónu."},{"vNo":"5 ","txt":"A teraz, získal velenie nad onými skupinami Lámánitov, ktoré mali priazeň kráľa; a on sa snažil získať priazeň tých, ktorí neboli poslušní; takže, išiel najskôr na miesto, ktoré sa volalo Onida, lebo tam všetci Lámániti ušli; lebo zistili, že prichádza vojsko, a mysleli si, že prichádza, aby ich zničilo, takže utiekli do Onidy, aby sa vyzbrojili."},{"vNo":"6 ","txt":"A ustanovili si muža, aby im bol kráľom a vodcom, súc odhodlaní v mysli svojej pevným rozhodnutím, že sa nepodvolia tomu, aby išli proti Nefitom."},{"vNo":"7 ","txt":"A stalo sa, že sa zhromaždili na vrcholku hory, ktorá sa nazývala Antipas, a pripravovali sa na bitku."},{"vNo":"8 ","txt":"Teraz, to nebolo zámerom Amalikiášovým napadnúť ich podľa prikázaní kráľových; ale hľa, jeho zámerom bolo získať priazeň vojsk Lámánitov, aby sa mohol postaviť na ich čelo a zosadiť kráľa z trónu, a zmocniť sa kráľovstva."},{"vNo":"9 ","txt":"A hľa, stalo sa, že dal, aby si jeho vojsko vztýčilo stany svoje v údolí, ktoré bolo pri hore Antipas."},{"vNo":"10 ","txt":"A stalo sa, že keď bola noc, poslal v tajnosti vyslancov na horu Antipas, žiadajúc, aby vodca tých, ktorí boli na hore, ktorý sa volal Lehonti, zišiel dole k úpätiu hory, lebo si prial hovoriť s ním."},{"vNo":"11 ","txt":"A stalo sa, že keď Lehonti obdržal oné posolstvo, neodvažoval sa zísť dole na úpätie hory. A stalo sa, že Amalikiáš vyslal znova, po druhýkrát, žiadajúc ho, aby zišiel dole. A stalo sa, že Lehonti nechcel; a on vyslal znova, po tretíkrát."},{"vNo":"12 ","txt":"A stalo sa, že keď Amalikiáš zistil, že nemôže Lehontiho presvedčiť, aby zišiel z hory dole, vyšiel na horu skoro až k Lehontiho táboru; a vyslal znova, po štvrtýkrát, posolstvo svoje Lehontimu, žiadajúc, aby zišiel dole a aby si priviedol stráže svoje so sebou."},{"vNo":"13 ","txt":"A stalo sa, že keď Lehonti zišiel so strážami svojimi dole k Amalikiášovi, že ho Amalikiáš požiadal, aby v noci zišiel dole s vojskom svojím a obkľúčil oných mužov v ich táboroch, nad ktorými mu kráľ dal velenie, a on že ich vydá do Lehontiho rúk, ak jeho (Amalikiáša) učiní druhým vodcom nad celým vojskom."},{"vNo":"14 ","txt":"A stalo sa, že Lehonti zišiel s mužmi svojimi a obkľúčil mužov Amalikiášových, takže než sa na úsvite prebudili, boli obkľúčení vojskami Lehontiho."},{"vNo":"15 ","txt":"A stalo sa, že keď videli, že sú obkľúčení, prosili Amalikiáša, aby im dovolil pripojiť sa k bratom svojim, aby neboli zničení. Teraz, toto bolo presne to, čo si Amalikiáš prial."},{"vNo":"16 ","txt":"A stalo sa, že vydal mužov svojich, napriek príkazom kráľa. Teraz, toto bolo to, čo si Amalikiáš prial, aby mohol uskutočniť plány svoje na zosadenie kráľa z trónu."},{"vNo":"17 ","txt":"Teraz, medzi Lámánitmi bolo zvykom, ak bol ich hlavný vodca zabitý, menovať druhého vodcu, aby bol ich hlavným vodcom."},{"vNo":"18 ","txt":"A stalo sa, že Amalikiáš dal, aby jeden zo služobníkov jeho podával Lehontimu jed po troškách, takže ten zomrel."},{"vNo":"19 ","txt":"Teraz, keď bol Lehonti mŕtvy, Lámániti ustanovili Amalikiáša, aby bol ich vodcom a ich hlavným vojvodcom."},{"vNo":"20 ","txt":"A stalo sa, že Amalikiáš pochodoval s vojskami svojimi (lebo dosiahol priania svoje) do krajiny Nefi, do mesta Nefi, ktoré bolo hlavným mestom."},{"vNo":"21 ","txt":"A kráľ vyšiel so strážami svojimi, aby sa s ním zišiel, lebo si myslel, že Amalikiáš splnil príkazy jeho a že Amalikiáš zhromaždil tak veľké vojsko, aby išlo do boja proti Nefitom."},{"vNo":"22 ","txt":"Ale hľa, keď kráľ vyšiel, aby sa s ním zišiel, Amalikiáš dal, aby služobníci jeho išli kráľovi v ústrety. A oni išli a sklonili sa pred kráľom, akoby ho uctievali pre veľkosť jeho."},{"vNo":"23 ","txt":"A stalo sa, že kráľ vztiahol ruku svoju, aby ich pozdvihol, ako to bolo u Lámánitov zvykom, ako symbol mieru, zvyk, ktorý prevzali od Nefitov."},{"vNo":"24 ","txt":"A stalo sa, že keď zo zeme dvíhal prvého, hľa, on bodol kráľa do srdca; a on padol k zemi."},{"vNo":"25 ","txt":"Teraz, služobníci kráľovi utiekli; a služobníci Amalikiášovi sa dali do kriku, hovoriac:"},{"vNo":"26 ","txt":"Hľa, služobníci kráľovi ho bodli do srdca a on padol, a oni ušli; hľa, poďte a pozrite sa."},{"vNo":"27 ","txt":"A stalo sa, že Amalikiáš prikázal, aby vojská jeho pochodovali vpred a pozreli sa, čo sa prihodilo kráľovi; a keď na oné miesto došli a našli kráľa ležiaceho v krvi, Amalikiáš predstieral, že sa hnevá, a povedal: Každý, kto miloval kráľa, nech ide a prenasleduje služobníkov jeho, aby mohli byť zabití."},{"vNo":"28 ","txt":"A stalo sa, že všetci tí, ktorí kráľa milovali, keď počuli slová tieto, išli a prenasledovali služobníkov kráľových."},{"vNo":"29 ","txt":"Teraz, keď služobníci kráľovi videli, že ich vojsko prenasleduje, znova sa preľakli a utiekli do pustatiny, a prišli do krajiny Zarahemla, a pripojili sa k ľudu Ammónovmu."},{"vNo":"30 ","txt":"A vojsko, ktoré ich prenasledovalo, sa vrátilo potom, čo ich prenasledovalo nadarmo; a tak si Amalikiáš podvodom získal srdcia ľudu."},{"vNo":"31 ","txt":"A stalo sa, že druhého dňa vstúpil do mesta Nefi s vojskami svojimi a zmocnil sa mesta."},{"vNo":"32 ","txt":"A teraz, stalo sa, že keď kráľovná počula, že kráľ bol zabitý – lebo Amalikiáš poslal ku kráľovnej vyslanca s oznámením, že kráľ bol zabitý služobníkmi svojimi, že on ich s vojskom svojím prenasledoval, ale že to bolo márne a že sa im podaril ich útek –"},{"vNo":"33 ","txt":"Takže, keď kráľovná obdržala posolstvo toto, vyslala k Amalikiášovi poslov, žiadajúc, aby ušetril ľud mesta; a tiež ho žiadala, aby k nej prišiel; a tiež ho žiadala, aby so sebou priviedol svedkov, ktorí by svedčili o smrti kráľovej."},{"vNo":"34 ","txt":"A stalo sa, že Amalikiáš vzal toho istého služobníka, ktorý zabil kráľa, a všetkých tých, ktorí boli s ním, a išiel ku kráľovnej, k miestu, kde sedela; a všetci jej dosvedčili, že kráľ bol zabitý vlastnými služobníkmi svojimi; a povedali tiež: Oni ušli; či to nesvedčí proti nim? A tak kráľovnú ohľadom smrti kráľovej upokojili."},{"vNo":"35 ","txt":"A stalo sa, že Amalikiáš sa usiloval o kráľovninu priazeň a vzal si ju za manželku; a tak podvodom svojím a za pomoci ľstivých služobníkov získal kráľovstvo; áno, bol uznaný za kráľa po celej krajine medzi celým ľudom Lámánitov, ktorí sa skladali z Lámánitov a Lemúélitov, a Izmaelitov, a všetkých odštiepencov od Nefitov od doby vlády Nefiho až doteraz."},{"vNo":"36 ","txt":"Teraz, títo odštiepenci, majúc rovnaké poučenie a rovnaké znalosti ohľadom Nefitov, áno, súc poučovaní v rovnakom poznaní Pána, a predsa, na počudovanie, zanedlho po odštiepení svojom stali sa zatvrdenejšími a zanovitejšími, a divokejšími, a zlovoľnejšími, a krutejšími než Lámániti – oddávajúc sa tradíciám Lámánitov; oddávajúc sa lenivosti a všelijakej chlipnosti; áno, úplne zabudnúc na Pána, Boha svojho."}]}