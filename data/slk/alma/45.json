{"heading":"Helaman verí slovám Almu – Alma prorokuje zničenie Nefitov – Žehná a preklína krajinu – Alma bol pravdepodobne vzatý Duchom, dokonca ako Mojžiš – V cirkvi narastá rozkol. Okolo roku 73 pred Kr.","sectionHeading":"Správa o ľude Nefi a o ich vojnách a rozkoloch za dní Helamanových, podľa záznamu Helamana, ktorý ich viedol za dní svojich.","prevAbbr":"alma","prevNo":44,"nextAbbr":"alma","nextNo":46,"chapterTitle":"Alma 45","verses":[{"vNo":"1 ","txt":"Hľa, teraz, stalo sa, že ľud Nefiho sa nesmierne radoval, pretože ich Pán znova vyslobodil z rúk ich nepriateľov; takže vzdávali vďaky Pánovi, Bohu svojmu; áno, a veľa sa postili, a veľa sa modlili, a uctievali Boha s nesmierne veľkou radosťou."},{"vNo":"2 ","txt":"A stalo sa v devätnástom roku vlády sudcov nad ľudom Nefiho, že Alma prišiel k synovi svojmu Helamanovi a povedal mu: Veríš slovám, ktoré som ti hovoril o oných záznamoch, ktoré sa viedli?"},{"vNo":"3 ","txt":"A Helaman mu povedal: Áno, verím."},{"vNo":"4 ","txt":"A Alma znova povedal: Veríš v Ježiša Krista, ktorý príde?"},{"vNo":"5 ","txt":"A on povedal: Áno, verím všetkým slovám, ktoré si hovoril."},{"vNo":"6 ","txt":"A Alma mu znova povedal: Budeš zachovávať prikázania moje?"},{"vNo":"7 ","txt":"A on povedal: Áno, budem zachovávať prikázania tvoje celým srdcom svojím."},{"vNo":"8 ","txt":"Potom mu Alma povedal: Požehnaný si; a Pán dá, aby sa ti darilo v krajine tejto."},{"vNo":"9 ","txt":"Ale hľa, mám niečo, čo by som ti chcel prorokovať; ale to, čo ti budem prorokovať, nebudeš oznamovať; áno, to, čo ti budem prorokovať, nebude oznámené až do tej doby, kedy sa ono proroctvo naplní; takže zapíš slová, ktoré budem hovoriť."},{"vNo":"10 ","txt":"A toto sú oné slová: Hľa, cítim, že práve ľud tento, Nefiti, podľa ducha zjavenia, ktorý je vo mne, bude za štyristo rokov od doby, kedy sa im prejaví Ježiš Kristus, upadať do neviery."},{"vNo":"11 ","txt":"Áno, a potom zažijú vojny a mor, áno, hladomor a krviprelievanie až do doby, kedy ľud Nefiho zahynie –"},{"vNo":"12 ","txt":"Áno, a to preto, že bude upadať do neviery a bude upadať do diel temnoty a do chlipnosti, a do všelijakej neprávosti; áno, hovorím ti, že preto, že budú hrešiť proti tak veľkému svetlu a poznaniu, áno, hovorím ti, že od oného dňa dokonca ani štvrté pokolenie nepominie predtým, než nastane táto veľká neprávosť."},{"vNo":"13 ","txt":"A až oný veľký deň príde, hľa, veľmi skoro príde doba, kedy tí, ktorí sú teraz, alebo semeno tých, ktorí sú teraz počítaní medzi ľud Nefiho, nebudú už počítaní medzi ľud Nefiho."},{"vNo":"14 ","txt":"Ale každý, kto zostane a nebude v oný veľký a hrozný deň zničený, bude počítaný medzi Lámánitov a stane sa ako oni, všetci, okrem niekoľkých, ktorí budú nazývaní učeníkmi Pána; a tých budú Lámániti prenasledovať až do doby, kedy zahynú. A teraz, toto proroctvo sa naplní pre neprávosť."},{"vNo":"15 ","txt":"A teraz, stalo sa, že potom, čo Alma povedal Helamanovi veci tieto, požehnal mu, a tiež ostatným synom svojim; a tiež požehnal krajinu pre spravodlivých."},{"vNo":"16 ","txt":"A povedal: Tak hovorí Pán Boh – Prekliata buď krajina, áno, táto krajina až k zničeniu pre každý národ, pokolenie, jazyk a ľud, ktorý bude činiť zlovoľne, až budú úplne zrelí; a ako som hovoril, tak sa stane; lebo toto je prekliatie a požehnanie Božie na krajine, lebo Pán sa nemôže pozerať na hriech ani s najmenšou mierou zhovievavosti."},{"vNo":"17 ","txt":"A teraz, keď Alma povedal slová tieto, požehnal cirkvi, áno, všetkým tým, ktorí budú stáť pevne vo viere od onej doby naďalej."},{"vNo":"18 ","txt":"A keď to Alma učinil, odišiel z krajiny Zarahemla, ako keby išiel do krajiny Melek. A stalo sa, že o ňom už nikdy nikto nepočul; ohľadom smrti jeho či pohrebu, o tom nevieme."},{"vNo":"19 ","txt":"Hľa, toto vieme, že to bol spravodlivý muž; a v cirkvi sa šírila správa, že bol vzatý duchom alebo pochovaný rukou Pánovou, dokonca ako Mojžiš. Ale hľa, písma hovoria, že Pán vzal Mojžiša k sebe; a my si myslíme, že k sebe v duchu prijal tiež Almu; takže, z tohto dôvodu nevieme nič o smrti jeho a pohrebe."},{"vNo":"20 ","txt":"A teraz, stalo sa na počiatku devätnásteho roku vlády sudcov nad ľudom Nefiho, že Helaman vyšiel medzi ľud, aby im oznamoval slovo."},{"vNo":"21 ","txt":"Lebo hľa, pre ich vojny s Lámánitmi a mnohé malé rozkoly, a nepokoje, ktoré boli medzi ľudom, sa stalo nevyhnutným, aby medzi nimi bolo oznamované slovo Božie, áno, a aby bol učinený poriadok v celej cirkvi."},{"vNo":"22 ","txt":"Takže, Helaman a bratia jeho vyšli, aby znova upevnili cirkev v celej krajine, áno, v každom meste po celej krajine, ktorú vlastnil ľud Nefiho. A stalo sa, že po celej krajine nad všetky cirkvi ustanovili kňazov a učiteľov."},{"vNo":"23 ","txt":"A teraz, stalo sa, že potom, čo Helaman a bratia jeho ustanovili kňazov a učiteľov nad cirkvami, povstal medzi nimi rozkol a oni nechceli dbať na slová Helamana a bratov jeho;"},{"vNo":"24 ","txt":"Ale rástli v pýche, súc povýšení v srdciach svojich pre nesmierne veľké bohatstvo svoje; takže zbohatli vo vlastných očiach svojich a nechceli dbať na ich slová, aby kráčali vzpriamene pred Bohom."}]}