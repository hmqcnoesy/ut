{"heading":"Pohanom neskorších dní je prikázané, aby činili pokánie, prišli ku Kristovi a boli počítaní k domu Izraela. Okolo roku 34 – 35 po Kr.","prevAbbr":"3-ne","prevNo":29,"nextAbbr":"4-ne","nextNo":1,"chapterTitle":"3. Nefi 30","verses":[{"vNo":"1 ","txt":"Počúvajte, ó vy pohania, a čujte slová Ježiša Krista, Syna živého Boha, ktoré mi prikázal, aby som o vás povedal, lebo hľa, prikazuje mi, aby som písal, hovoriac:"},{"vNo":"2 ","txt":"Odvráťte sa, vy všetci pohania, od zlovoľných ciest svojich; a čiňte pokánie zo zlých skutkov svojich, z lží svojich a klamstiev svojich, a zo smilstiev svojich, a z tajných ohavností svojich, a z modlárstva svojho, a z vrážd svojich, a kňazských ľstivostí svojich, a zo závisti svojej, a z rozbrojov svojich, a zo všetkej zlovoľnosti svojej, a z ohavností svojich, a poďte ku mne a buďte pokrstení v mene mojom, aby ste mohli obdržať odpustenie hriechov svojich a byť naplnení Duchom Svätým, aby ste mohli byť počítaní medzi ľud môj, ktorý je z domu Izraela."}]}