{"heading":"Nefitské vojská porážajú Gadiantonových lupičov – Giddiani je zabitý a jeho nástupca Zemnaria je obesený – Nefiti chvália Pána za svoje víťazstvá. Okolo roku 19 – 22 po Kr.","prevAbbr":"3-ne","prevNo":3,"nextAbbr":"3-ne","nextNo":5,"chapterTitle":"3. Nefi 4","verses":[{"vNo":"1 ","txt":"A stalo sa, že ku koncu osemnásteho roku boli oné vojská lupičov pripravené na vojnu a začali schádzať dole, a vyrážali z vrchov a z hôr, a z pustatiny, a z pevností svojich, a z tajných miest svojich, a začali sa zmocňovať krajín, ako tých, ktoré boli v krajine južnej, tak tých, ktoré boli v krajine severnej, a začali sa zmocňovať všetkých krajín, ktoré Nefiti opustili, a miest, ktoré boli ponechané pusté."},{"vNo":"2 ","txt":"Ale hľa, v tých krajinách, ktoré Nefiti opustili, nebolo žiadnej divej ani lovnej zveri a žiadnej lovnej zveri pre lupičov nebolo, iba ak v pustatine."},{"vNo":"3 ","txt":"A pre nedostatok potravy nemohli lupiči žiť inde ako v pustatine; lebo Nefiti zanechali krajiny svoje pusté a zhromaždili stáda svoje a dobytok svoj, a celý majetok svoj a boli v jednom spoločenstve."},{"vNo":"4 ","txt":"Takže lupiči nemali žiadnu možnosť plieniť a získať potravu, iba ak by vyšli do otvoreného boja proti Nefitom; a Nefiti, súc v jednom spoločenstve a súc v tak veľkom počte, a uschovajúc si zásoby a kone, a dobytok, a stáda všetkého druhu, aby mohli prežiť dobu siedmich rokov, dúfali, že počas tejto doby vyhladia lupičov z tváre krajiny; a tak uplynul osemnásty rok."},{"vNo":"5 ","txt":"A stalo sa, že v devätnástom roku Giddiani zistil, že je nevyhnutné, aby vyšiel bojovať proti Nefitom, lebo nemohli prežiť, len ak by plienili a lúpili, a vraždili."},{"vNo":"6 ","txt":"A neodvažovali sa rozšíriť po tvári krajiny natoľko, aby mohli pestovať obilie, aby na nich neprišli Nefiti a nezabili ich; takže Giddiani dal príkaz vojskám svojim, že v tomto roku pôjdu bojovať proti Nefitom."},{"vNo":"7 ","txt":"A stalo sa, že prišli, aby bojovali; a bolo to v šiestom mesiaci; a hľa, bol to veľký a hrozný deň, keď prišli, aby bojovali; a boli opásaní po spôsobe lupičov; a okolo bedier svojich mali jahňaciu kožu a boli pomaľovaní krvou, a hlavy mali oholené a na nich mali prilbice; a veľký a hrozný bol zjav vojsk Giddianiových, pre ich brnenie a pre to, že boli pomaľovaní krvou."},{"vNo":"8 ","txt":"A stalo sa, že keď vojská Nefitov uvideli zjav vojska Giddianiovho, všetci padli k zemi a pozdvihli volania svoje k Pánovi, svojmu Bohu, aby ich ušetril a aby ich vyslobodil z rúk ich nepriateľov."},{"vNo":"9 ","txt":"A stalo sa, že keď to vojská Giddianiove videli, začali radosťou kričať silným hlasom, lebo si mysleli, že Nefiti padli strachom pre hrôzostrašnosť ich vojsk."},{"vNo":"10 ","txt":"Ale vo veci tejto sa sklamali, lebo Nefiti sa ich nebáli; ale báli sa Boha svojho a prosili ho o ochranu; takže, keď na nich vpadli vojská Giddianiove, boli pripravení na to, aby sa s nimi stretli; áno, v sile Pánovej ich prijali."},{"vNo":"11 ","txt":"A bitka započala v tomto šiestom mesiaci; a veľká a hrozná bola ich bitka, áno, veľké a hrozné bolo ich krviprelievanie, natoľko, že žiadne tak veľké krviprelievanie medzi celým ľudom Lechího nebolo známe od doby, kedy opustil Jeruzalem."},{"vNo":"12 ","txt":"A aj napriek vyhrážkam a prísahám, ktoré Giddiani učinil, hľa, Nefiti ich porazili natoľko, že oni sa pred nimi stiahli."},{"vNo":"13 ","txt":"A stalo sa, že Gidgidoni prikázal vojskám svojim, aby ich prenasledovali až na hranice pustatiny a aby nešetrili nikoho, kto im cestou padne do rúk; a tak ich prenasledovali a zabíjali až na hranice pustatiny, až dovtedy, kým nesplnili prikázanie Gidgidoniho."},{"vNo":"14 ","txt":"A stalo sa, že Giddiani, ktorý smelo stál a bojoval, bol prenasledovaný, keď utekal; a súc unavený dlhým bojom svojím, bol chytený a zabitý. A tak bol koniec s Giddianim, lupičom."},{"vNo":"15 ","txt":"A stalo sa, že vojská Nefitov sa znova vrátili do útočiska svojho. A stalo sa, že tento devätnásty rok uplynul a lupiči už bojovať neprišli; a neprišli ani v dvadsiatom roku."},{"vNo":"16 ","txt":"A v dvadsiatom a prvom roku neprišli bojovať, ale prišli zo všetkých strán, aby dookola obliehali ľud Nefiho; lebo si mysleli, že ak odrežú ľud Nefiho od krajín jeho a ak ich obkľúčia zo všetkých strán, a ak ich odrežú od všetkých ich vonkajších výsad, že by ich mohli prinútiť, aby sa vzdali podľa ich priania."},{"vNo":"17 ","txt":"Teraz, ustanovili si iného vodcu, ktorého meno bolo Zemnaria; takže bol to Zemnaria, kto dal, aby došlo k tomuto obliehaniu."},{"vNo":"18 ","txt":"Ale hľa, to bola výhoda pre Nefitov; lebo nebolo možné, aby lupiči Nefitov obliehali tak dlho, aby to na nich malo nejaký dopad, kvôli ich veľkým zásobám, ktoré si uskladnili,"},{"vNo":"19 ","txt":"A kvôli skromnosti zásob medzi lupičmi; lebo hľa, nemali na svoju obživu nič len mäso, ktoré to mäso získavali v pustatine;"},{"vNo":"20 ","txt":"A stalo sa, že divej lovnej zveri začínalo byť v pustatine poskromne, natoľko, že lupiči takmer hynuli hladom."},{"vNo":"21 ","txt":"A Nefiti vychádzali neustále dňom aj nocou von a napádali ich vojská, a porážali ich po tisícoch a po desať tisícoch."},{"vNo":"22 ","txt":"A tak započalo byť prianím ľudu Zemnariovho, aby upustili od svojho plánu pre veľké zničenie, ktoré na nich prichádzalo nocou a dňom."},{"vNo":"23 ","txt":"A stalo sa, že Zemnaria dal ľuďom svojim príkaz, aby sa stiahli z obliehania a odpochodovali do najvzdialenejších častí krajiny severnej."},{"vNo":"24 ","txt":"A teraz, Gidgidoni, súc si vedomý ich plánu a vediac o ich slabosti pre nedostatok potravy a pre veľké krviprelievanie, ktoré medzi nimi bolo učinené, takže vyslal za noci vojská svoje a odrezal ich ústupovú cestu, a postavil do ich ústupovej cesty vojská svoje."},{"vNo":"25 ","txt":"A to urobili za noci a svojím pochodom sa dostali za lupičov, takže druhého dňa, keď lupiči začali svoj pochod, stretli sa s vojskami Nefitov ako v čele, tak v tyle."},{"vNo":"26 ","txt":"A lupiči, ktorí boli na juhu, boli tiež odrezaní v útočiskách svojich. A všetky veci tieto boli učinené na príkaz Gidgidoniho."},{"vNo":"27 ","txt":"A bolo mnoho tisíc tých, ktorí sa Nefitom vzdali ako zajatci, a ich zvyšok bol zabitý."},{"vNo":"28 ","txt":"A ich vodca Zemnaria bol zajatý a obesený na strome, áno, dokonca na vrcholci jeho, dokiaľ nezomrel. A keď ho obesili, až kým nezomrel, zrazili strom na zem a zvolali silným hlasom, hovoriac:"},{"vNo":"29 ","txt":"Kiež Pán zachováva ľud svoj v spravodlivosti a vo svätosti srdca, aby oni mohli spôsobiť, že budú zrazení k zemi všetci, ktorí budú usilovať o ich zabitie kvôli moci a tajným spolkom, rovnako ako bol k zemi zrazený muž tento."},{"vNo":"30 ","txt":"A radovali sa a zvolali opäť jedným hlasom, hovoriac: Kiež Boh Abrahámov a Boh Izákov, a Boh Jákobov ochraňuje ľud tento v spravodlivosti tak dlho, pokiaľ bude vzývať meno Boha svojho pre ochranu."},{"vNo":"31 ","txt":"A stalo sa, že všetci spoločne začali spievať a chváliť Boha svojho pre onú veľkú vec, ktorú pre nich učinil tým, že ich zachoval od pádu do rúk ich nepriateľov."},{"vNo":"32 ","txt":"Áno, oni volali: Hosana Bohu Najvyššiemu. A volali: Požehnané buď meno Pána Boha Všemohúceho, Boha Najvyššieho."},{"vNo":"33 ","txt":"A srdce im tak prekypovalo radosťou, že preliali mnoho sĺz nad veľkou dobrotivosťou Božou, že ich vyslobodil z rúk ich nepriateľov; a vedeli, že pre pokánie svoje a pokoru svoju boli oslobodení od večnej skazy."}]}