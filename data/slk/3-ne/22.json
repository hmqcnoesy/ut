{"heading":"V posledných dňoch bude založený Sion a jeho koly a Izrael bude zhromaždený s milosrdenstvom a nehou – Zvíťazia – Porovnaj s Izaiášom 54. Okolo roku 34 po Kr.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3. Nefi 22","verses":[{"vNo":"1 ","txt":"A potom sa stane to, čo je napísané: Jasaj, ó neplodná, ktorá si nerodila; prepukni v spev a nahlas volaj, ty, ktorá si sa s dieťaťom nemorila; lebo viac je detí opustenej ako detí vydatej manželky, hovorí Pán."},{"vNo":"2 ","txt":"Rozšír miesto stanu svojho a nechaj ich roztiahnuť závesy príbytkov svojich; nešetri, povrazy svoje natiahni a koly svoje posilni;"},{"vNo":"3 ","txt":"Lebo napravo i naľavo sa roztiahneš a semeno tvoje zdedí pohanov a spustošené mestá osídlia."},{"vNo":"4 ","txt":"Neboj sa, lebo nebudeš zahanbená; ani sa neznepokojuj, lebo nebudeš uvedená do potupy; lebo zabudneš na potupu mladosti svojej a na hanbu mladosti svojej nepamätáš, a na hanbu vdovstva svojho už viac nepamätáš."},{"vNo":"5 ","txt":"Lebo tvorca tvoj, manžel tvoj, Pán mocností je meno jeho; a Vykupiteľ tvoj, Svätý Izraelský – Bohom celej zeme bude sa volať."},{"vNo":"6 ","txt":"Lebo Pán ťa povolal ako ženu opustenú a v duchu skormútenú a manželku mladosti, kedy si zavrhnutá bola, hovorí Boh tvoj."},{"vNo":"7 ","txt":"Lebo na malú chvíľku opustil som ťa, ale s milosrdenstvami veľkými ťa zhromaždím."},{"vNo":"8 ","txt":"V maličkom hneve skryl som tvár svoju na chvíľu pred tebou, ale s večnou láskavosťou budem k tebe milosrdný, hovorí Pán, Vykupiteľ tvoj."},{"vNo":"9 ","txt":"Lebo je to pre mňa ako s vodami Nóachovými, lebo ako som prisahal, že sa nebudú už rozlievať vody Nóachove po zemi, tak som prisahal, že sa nerozhnevám na teba."},{"vNo":"10 ","txt":"Lebo hory sa odvrátia a vrchy sa pohnú, láskavosť moja sa však od teba neodvráti, ani zmluva pokoja môjho sa nepohne, hovorí Pán, ktorý je k tebe milosrdný."},{"vNo":"11 ","txt":"Ó ty sužovaná, víchricou zmietaná a bezútešná! Hľa, položím kamene tvoje farieb nádherných, a základy tvoje zafírmi vyložím."},{"vNo":"12 ","txt":"A okná tvoje učiním z achátov a brány tvoje z karbunkulov, a všetky hranice tvoje z drahých kameňov."},{"vNo":"13 ","txt":"A všetky deti tvoje budú poučované Pánom; a veľký bude pokoj detí tvojich."},{"vNo":"14 ","txt":"V spravodlivosti založená budeš; vzdialená budeš od útlaku, lebo sa nemusíš báť, a od hrôzy, lebo sa k tebe nepriblíži."},{"vNo":"15 ","txt":"Hľa, určite sa proti tebe zhromaždia, nie však odo mňa; každý, kto sa proti tebe spojí, padne kvôli tebe."},{"vNo":"16 ","txt":"Hľa, ja som stvoril kováča, ktorý rozdúchava uhlie v ohni a vytvára nástroj pre dielo svoje; a ja som stvoril zhubcu, aby ničil."},{"vNo":"17 ","txt":"Žiadna zbraň, ktorá zhotovená je proti tebe, neuspeje; a každý jazyk, ktorým ťa na súde budú hanobiť, odsúdiš. Toto je dedičstvo služobníkov Pánových a ich spravodlivosť je odo mňa, hovorí Pán."}]}