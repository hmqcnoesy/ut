{"heading":"Pri druhom príchode budú pyšní a zlovoľní spálení ako strnisko – Pred oným veľkým a hrozným dňom sa vráti Eliáš – Porovnaj s Malachiášom 3. Okolo roku 34 po Kr.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3. Nefi 25","verses":[{"vNo":"1 ","txt":"Lebo hľa, prichádza deň, ktorý bude horieť ako pec; a všetci pyšní, áno, a všetci tí, ktorí si počínajú zlovoľne, budú strniskom; a oný deň, ktorý prichádza, ich spáli, hovorí Pán mocností, takže im neponechá ani koreň ani vetvu."},{"vNo":"2 ","txt":"Ale vám, ktorí sa bojíte mena môjho, povstane Syn Spravodlivosti s uzdravením na svojich krídlach; a vyjdete a budete rásť ako teľatá v stajni."},{"vNo":"3 ","txt":"A pošliapete zlovoľných; lebo budú popolom pod chodidlami nôh vašich v oný deň, kedy to učiním, hovorí Pán mocností."},{"vNo":"4 ","txt":"Pamätajte na zákon Mojžiša, služobníka môjho, ktorý som mu prikázal na Chórebe pre celý Izrael, s ustanoveniami a súdmi."},{"vNo":"5 ","txt":"Hľa, pošlem vám Eliáša, proroka, pred príchodom veľkého a hrozného dňa Pánovho;"},{"vNo":"6 ","txt":"A on obráti srdce otcov k deťom a srdce detí k ich otcom, aby som neprišiel a nezasiahol zem prekliatím."}]}