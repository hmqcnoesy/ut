{"heading":"Giddiani, gadiantonský vodca, žiada, aby sa Lachoneus a Nefiti vzdali a odstúpili svoje krajiny – Lachoneus určuje Gidgidoniho za hlavného veliteľa vojsk – Nefiti sa zhromažďujú v Zarahemle a v Hojnosti ku svojej obrane. Okolo roku 16 – 18 po Kr.","prevAbbr":"3-ne","prevNo":2,"nextAbbr":"3-ne","nextNo":4,"chapterTitle":"3. Nefi 3","verses":[{"vNo":"1 ","txt":"A teraz, stalo sa, že v šestnástom roku od príchodu Krista obdržal Lachoneus, správca krajiny, list od vodcu a vládcu onej tlupy lupičov; a toto boli slová, ktoré boli napísané, hovoriac:"},{"vNo":"2 ","txt":"Lachoneus, najvznešenejší a hlavný správca krajiny tejto, hľa, píšem ti list tento a vzdávam ti nesmierne veľkú chválu za tvoju pevnosť, a tiež za pevnosť ľudu tvojho, pri obhajobe toho, o čom si myslíte, že je vaším právom a slobodou; áno, ste na tom dobre, ako keby ste boli podporovaní rukou nejakého boha pri obrane slobody svojej a majetku svojho, a krajiny svojej či toho, čo za svoje považujete."},{"vNo":"3 ","txt":"A zdá sa mi, že to je škoda, najvznešenejší Lachoneus, že by si mal byť tak pochabý a márnivý, aby si si myslel, že sa môžete postaviť proti toľkým statočným mužom, ktorí sú pod velením mojím, ktorí teraz, v tejto dobe, stoja v zbrani a dychtivo čakajú na slovo – Choďte na Nefitov a zničte ich."},{"vNo":"4 ","txt":"A ja, poznajúc ich ducha neskrotného, vyskúšajúc ich na poli vojnovom a poznajúc ich večnú nenávisť voči vám za oné krivdy, ktoré ste im učinili, takže, keby zišli dole proti vám, navštívili by vás úplným zničením."},{"vNo":"5 ","txt":"Takže napísal som list tento, zapečatil som ho vlastnou rukou svojou, majúc starosť o blaho vaše, kvôli pevnosti vašej v tom, čomu veríte, že je správne, a kvôli vznešenému duchu vášmu na poli vojnovom."},{"vNo":"6 ","txt":"Takže, píšem ti žiadajúc, aby ste radšej vydali tomuto ľudu môjmu mestá svoje, krajiny svoje a vlastníctva svoje, než aby vás on navštívil mečom a prišlo by na vás oné zničenie."},{"vNo":"7 ","txt":"Či inými slovami, vzdajte sa nám a pripojte sa k nám, a zoznámte sa s našimi tajnými dielami, a staňte sa bratmi našimi, aby ste mohli byť ako my – nie otrokmi našimi, ale bratmi našimi a podielnikmi na všetkom majetku našom."},{"vNo":"8 ","txt":"A hľa, prisahám ti prísahou, že ak to učiníte, nebudete zničení, ale ak to neučiníte, prisahám ti prísahou, že na budúci mesiac prikážem, aby vojská moje zišli dole proti vám, a oni nebudú zadržiavať ruku svoju a nebudú vás šetriť, ale budú vás zabíjať a nechajú padnúť meč na vás, dokonca pokiaľ nebudete vyhubení."},{"vNo":"9 ","txt":"A hľa, ja som Giddiani; a som vládcom tohto tajného spoločenstva Gadiantonovho; spoločenstva, o ktorom to spoločenstve a dielach jeho viem, že sú dobré; a pochádzajú z dávnej doby a boli nám odovzdané."},{"vNo":"10 ","txt":"A píšem list tento tebe, Lachoneus, a dúfam, že vydáte krajiny svoje a vlastníctva svoje bez prelievania krvi, aby tento ľud môj mohol znova získať práva svoje a vládu svoju, ktorý sa odštiepil od vás pre zlovoľnosť vašu, keď ste mu odopreli práva jeho na vládu, a pokiaľ tak neučiníte, pomstím krivdy na ňom spáchané. Ja som Giddiani."},{"vNo":"11 ","txt":"A teraz, stalo sa, že keď Lachoneus obdržal list tento, nesmierne užasol nad smelosťou Giddianiho, ktorý požadoval vlastníctvo krajiny Nefitov, a tiež sa vyhrážal ľudu a mstil krivdy tých, ktorým žiadna krivda nebola učinená, iba ak si ukrivdili sami svojím odštiepením k oným zlovoľným a ohavným lupičom."},{"vNo":"12 ","txt":"Teraz hľa, tento Lachoneus, správca, bol spravodlivý muž a požiadavky a vyhrážky nejakého lupiča ho nemohli zastrašiť; takže nepočúval list Giddianiho, vládcu lupičov, ale dal, aby ľud jeho volal k Pánovi, pre posilnenie v onej dobe, kedy lupiči zídu dole proti nim."},{"vNo":"13 ","txt":"Áno, vyslal medzi celý ľud vyhlásenie, aby zhromaždili ženy svoje a deti svoje, stáda svoje a dobytok svoj, a celý majetok svoj, okrem krajiny svojej, na jedno miesto."},{"vNo":"14 ","txt":"A dal, aby okolo nich boli postavené opevnenia, a ich sila mala byť nesmierne veľká. A dal, aby vojská ako Nefitov, tak Lámánitov, či všetkých tých, ktorí boli počítaní medzi Nefitov, boli rozostavené ako stráže dookola, aby na ne dozerali a strážili ich pred lupičmi dňom aj nocou."},{"vNo":"15 ","txt":"Áno, hovoril im: Akože žije Pán, pokiaľ nebudete činiť pokánie zo všetkých neprávostí svojich a nebudete volať k Pánovi, nebudete nijako oslobodení z rúk oných Gadiantonových lupičov."},{"vNo":"16 ","txt":"A tak veľké a podivuhodné boli slová a proroctvá Lachoneove, že spôsobili, že bázeň prišla na celý ľud; a snažili sa zo všetkých síl činiť podľa slov Lachoneových."},{"vNo":"17 ","txt":"A stalo sa, že Lachoneus určil hlavných veliteľov nad všetkými vojskami Nefitov, aby im velili v dobe, kedy lupiči zídu dole z pustatiny proti nim."},{"vNo":"18 ","txt":"Teraz, bol určený najvyšší zo všetkých hlavných veliteľov a najvyšší vojvodca všetkých vojsk Nefitov a meno jeho bolo Gidgidoni."},{"vNo":"19 ","txt":"Teraz, medzi všetkými Nefitmi bolo zvykom určovať za hlavných veliteľov (pokiaľ to nebolo v dobách ich zlovoľnosti) niekoho, kto mal ducha zjavenia, a tiež proroctva; takže, tento Gidgidoni bol veľkým prorokom medzi nimi, rovnako ako bol aj hlavným sudcom."},{"vNo":"20 ","txt":"Teraz, ľud Gidgidonimu hovoril: Modli sa k Pánovi a vyjdime do hôr a do pustatiny, aby sme lupičov mohli napadnúť a zničiť ich v ich vlastných krajinách."},{"vNo":"21 ","txt":"Ale Gidgidoni im povedal: Pán to zakazuje; lebo keby sme vyšli proti nim, Pán by nás vydal do ich rúk; takže pripravíme sa uprostred krajín svojich a zhromaždíme všetky vojská svoje, a nepôjdeme proti nim, ale počkáme, až oni prídu na nás; takže, akože žije Pán, ak tak učiníme, on ich vydá do rúk našich."},{"vNo":"22 ","txt":"A stalo sa v sedemnástom roku, ku koncu roku, že vyhlásenie Lachoneove prešlo po tvári celej krajiny a oni vzali kone svoje a vozy svoje, a drobný statok svoj, a všetky stáda svoje, a dobytok svoj, a obilie svoje, a celý majetok svoj, a pochodovali po tisícoch a desať tisícoch, až všetci prišli na miesto, ktoré bolo určené na to, aby sa zhromaždili a aby sa bránili proti nepriateľom svojim."},{"vNo":"23 ","txt":"A onou krajinou, ktorá bola určená, bola krajina Zarahemla a krajina, ktorá bola medzi krajinou Zarahemla a krajinou Hojnosti, áno, k hraniciam, ktoré boli medzi krajinou Hojnosti a krajinou Pustoty."},{"vNo":"24 ","txt":"A bolo veľmi mnoho tisícok ľudí, ktorí boli nazývaní Nefitmi, ktorí sa zhromaždili v krajine tejto. Teraz, Lachoneus dal, aby sa zhromaždili v krajine južnej, pre veľké prekliatie, ktoré ležalo na krajine severnej."},{"vNo":"25 ","txt":"A opevnili sa proti nepriateľom svojim; a prebývali v jednej krajine, v jednom spoločenstve, a báli sa slov, ktoré hovoril Lachoneus, natoľko, že činili pokánie zo všetkých hriechov svojich; a vznášali modlitby svoje k Pánovi, Bohu svojmu, aby ich oslobodil v dobe, kedy ich nepriatelia zídu dole proti nim, aby s nimi bojovali."},{"vNo":"26 ","txt":"A boli kvôli nepriateľom svojim nesmierne zarmútení. A Gidgidoni dal, aby vyrábali vojnové zbrane všelijakého druhu a aby sa posilnili brnením a štítmi, a malými guľatými štítmi, podľa jeho pokynov."}]}