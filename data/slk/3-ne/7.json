{"heading":"Hlavný sudca je zavraždený, vláda je zničená a ľudia sa rozdeľujú do kmeňov – Jákob, antikrist, sa stáva kráľom tajného spolku – Nefi káže pokánie a vieru v Krista – Denne mu slúžia anjeli a on kriesi svojho brata z mŕtvych – Mnohí činia pokánie a sú pokrstení. Okolo roku 30 – 33 po Kr.","prevAbbr":"3-ne","prevNo":6,"nextAbbr":"3-ne","nextNo":8,"chapterTitle":"3. Nefi 7","verses":[{"vNo":"1 ","txt":"Teraz hľa, ukážem vám, že kráľa nad krajinou nedosadili; ale v tom istom roku, áno, v tridsiatom roku, na sudcovskej stolici zahubili, áno, zavraždili, hlavného sudcu krajiny."},{"vNo":"2 ","txt":"A ľudia sa rozdelili jeden proti druhému; a oddelili sa jeden od druhého do kmeňov, každý podľa rodiny svojej a príbuzenstva svojho, a priateľov; a tak zničili vládu krajiny."},{"vNo":"3 ","txt":"A každý kmeň si nad sebou určil náčelníka alebo vodcu; a tak vznikli kmene a vodcovia kmeňov."},{"vNo":"4 ","txt":"Teraz hľa, medzi nimi nebolo nikoho, kto by nemal veľkú rodinu a mnoho príbuzenstva, a priateľov; takže ich kmene sa stali nesmierne veľkými."},{"vNo":"5 ","txt":"Teraz, toto všetko bolo učinené a zatiaľ medzi nimi neboli žiadne vojny; a všetka neprávosť táto prišla na ľudí preto, že sa poddali moci Satanovej."},{"vNo":"6 ","txt":"A nariadenia vlády boli zničené oným tajným spolkom priateľov a príbuzných tých, ktorí vraždili prorokov."},{"vNo":"7 ","txt":"A spôsobili v krajine veľký svár, natoľko, že spravodlivejšia časť ľudu sa takmer celá stala zlovoľnou; áno, bolo medzi nimi iba málo spravodlivých ľudí."},{"vNo":"8 ","txt":"A tak neuplynulo ani šesť rokov od doby, kedy sa väčšia časť ľudu odvrátila od spravodlivosti svojej, ako pes k zvratkom svojim alebo ako sviňa k prevaľovaniu svojmu v bahne."},{"vNo":"9 ","txt":"Teraz, tento tajný spolok, ktorý na ľud privodil tak veľkú neprávosť, sa zhromaždil a postavil si na čelo svoje muža, ktorého volali Jákob;"},{"vNo":"10 ","txt":"A nazvali ho kráľom svojím; takže stal sa kráľom nad touto zlovoľnou tlupou; a bol jedným z hlavných, ktorí dali hlas svoj proti prorokom, ktorí svedčili o Ježišovi."},{"vNo":"11 ","txt":"A stalo sa, že čo do počtu neboli tak silní ako kmene ľudu, ktoré boli spojené, okrem toho, že ich vodcovia ustanovili ich zákony, každý podľa kmeňa svojho; a predsa boli nepriateľmi; napriek tomu, že neboli ľudom spravodlivým, predsa boli spojení v nenávisti voči tým, ktorí vstúpili do zmluvy, že zničia vládu."},{"vNo":"12 ","txt":"Takže, Jákob, vidiac, že ich nepriatelia sú početnejší než oni, súc kráľom tlupy, takže prikázal ľudu svojmu, aby sa vydal na útek do najsevernejšej časti krajiny a aby si tam vybudoval kráľovstvo, pokiaľ sa k nemu nepripoja odštiepenci (lebo im lichotil, že bude mnoho odštiepencov) a pokiaľ nebudú dostatočne silní na to, aby bojovali s kmeňmi ľudu; a učinili tak."},{"vNo":"13 ","txt":"A ich pochod bol tak rýchly, že im v ňom nemohli zabrániť skôr, než sa dostali z dosahu ľudí. A tak skončil tridsiaty rok; a také boli záležitosti ľudu Nefiho."},{"vNo":"14 ","txt":"A stalo sa v tridsiatom a prvom roku, že boli rozdelení do kmeňov, každý podľa rodiny svojej, príbuzenstva a priateľov; a predsa uzatvorili dohodu, že nepôjdu bojovať jeden s druhým; ale neboli jednotní čo do zákonov svojich a spôsobu vládnutia svojho, lebo tie boli ustanovované podľa názorov tých, ktorí boli ich náčelníkmi a ich vodcami. Ale ustanovili veľmi prísne zákony, že žiaden kmeň sa nemá previniť voči druhému, takže do určitej miery mali v krajine mier; a predsa ich srdcia boli odvrátené od Pána, ich Boha, a kameňovali prorokov a vyvrhovali ich z prostriedku svojho."},{"vNo":"15 ","txt":"A stalo sa, že Nefi – súc navštevovaný anjelmi, a tiež hlasom Pána, takže videl anjelov a bol očitým svedkom, a obdržal moc, ktorá mu bola daná, aby mohol zvedieť o službe Kristovej, a tiež súc očitým svedkom ich rýchleho návratu od spravodlivosti k ich zlovoľnosti a ohavnostiam;"},{"vNo":"16 ","txt":"Takže, súc zarmútený nad tvrdosťou ich sŕdc a zaslepenosťou ich myslí – vyšiel v onom roku medzi nich a začal smelo svedčiť o pokání a o odpustení hriechov skrze vieru v Pána Ježiša Krista."},{"vNo":"17 ","txt":"A učil ich mnohé veci; a všetky nemôžu byť napísané a časť z nich by nepostačovala, takže nie sú v tejto knihe zapísané. A Nefi učil s mocou a veľkou právomocou."},{"vNo":"18 ","txt":"A stalo sa, že sa na neho hnevali, a to preto, že mal väčšiu moc než oni, lebo nebolo možné neuveriť slovám jeho, lebo viera jeho v Pána Ježiša Krista bola tak veľká, že mu denne slúžili anjeli."},{"vNo":"19 ","txt":"A v mene Ježišovom vyháňal diablov a nečistých duchov; dokonca aj brata svojho vzkriesil z mŕtvych potom, čo bol ľuďmi kameňovaný a vytrpel smrť."},{"vNo":"20 ","txt":"A ľudia to videli a svedčili o tom, a hnevali sa na neho pre moc jeho; a on učinil ešte mnohé ďalšie zázraky pred očami ľudu, v mene Ježišovom."},{"vNo":"21 ","txt":"A stalo sa, že tridsiaty a prvý rok uplynul a len málo ich bolo obrátených k Pánovi; ale všetci, ktorí obrátení boli, skutočne dávali ľuďom najavo, že boli navštívení mocou a Duchom Božím, ktorá bola v Ježišovi Kristovi, v ktorého verili."},{"vNo":"22 ","txt":"A všetci tí, z ktorých boli vyhnaní diabli a boli uzdravení z chorôb svojich a slabostí svojich, skutočne ukazovali ľuďom, že na nich zapôsobil Duch Boží a že boli uzdravení; a tiež ukazovali znamenia a činili medzi ľudom určité zázraky."},{"vNo":"23 ","txt":"Tak uplynul aj tridsiaty a druhý rok. A Nefi volal k ľudu na počiatku tridsiateho a tretieho roku; a kázal im pokánie a odpustenie hriechov."},{"vNo":"24 ","txt":"Teraz, chcel by som, aby ste si tiež zapamätali, že nebolo nikoho, kto bol privedený k pokániu, kto by nebol pokrstený vodou."},{"vNo":"25 ","txt":"Takže, Nefi vysvätil na túto službu mužov, aby všetci tí, ktorí k nim prídu, boli pokrstení vodou, a to ako dôkaz a svedectvo pred Bohom a pre ľudí, že činili pokánie a obdržali odpustenie hriechov svojich."},{"vNo":"26 ","txt":"A na počiatku tohto roku boli mnohí, ktorí boli pokrstení k pokániu; a tak väčšia časť oného roku uplynula."}]}