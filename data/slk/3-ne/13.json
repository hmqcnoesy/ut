{"heading":"Ježiš učí Nefitov Pánovu modlitbu – Majú si ukladať poklady v nebi – Dvanástim prikazuje, aby pri svojej službe nemysleli na časné veci – Porovnaj s Matúšom 6. Okolo roku 34 po Kr.","prevAbbr":"3-ne","prevNo":12,"nextAbbr":"3-ne","nextNo":14,"chapterTitle":"3. Nefi 13","verses":[{"vNo":"1 ","txt":"Veru, veru hovorím, že by som chcel, aby ste dávali almužny chudobným; ale majte sa na pozore, aby ste nedávali almužny svoje pred ľuďmi, aby vás videli; inak nemáte žiadnu odmenu od Otca svojho, ktorý je v nebi."},{"vNo":"2 ","txt":"Takže, keď budete dávať almužny svoje, nevytrubujte pred sebou, ako to činia pokrytci v synagógach a na uliciach, aby mali slávu ľudskú. Veru hovorím vám, majú odmenu svoju."},{"vNo":"3 ","txt":"Ale keď ty dávaš almužny, nech ľavica tvoja nevie, čo činí pravica tvoja;"},{"vNo":"4 ","txt":"Aby almužny tvoje mohli byť v skrytosti; a Otec tvoj, ktorý vidí v skrytosti, ťa odmení zjavne."},{"vNo":"5 ","txt":"A keď sa modlíš, nebudeš to činiť ako pokrytci, lebo tí sa radi modlia stojac v synagógach a na rohoch ulíc, aby ich ľudia videli. Veru hovorím vám, majú odmenu svoju."},{"vNo":"6 ","txt":"Ale ty, keď sa modlíš, vojdi do komôrky svojej, a keď si zavrel dvere svoje, modli sa k Otcovi svojmu, ktorý je v skrytosti; a Otec tvoj, ktorý vidí v skrytosti, ťa odmení zjavne."},{"vNo":"7 ","txt":"Ale keď sa modlíte, nepoužívajte prázdne opakovania ako neznabohovia, lebo tí si myslia, že budú vypočutí pre mnohé reči svoje."},{"vNo":"8 ","txt":"Nebuďte teda ako oni, lebo Otec váš vie, čo potrebujete ešte skôr, ako ho požiadate."},{"vNo":"9 ","txt":"Takže týmto spôsobom sa modlite: Otče náš, ktorý si v nebi, posvätené buď meno tvoje."},{"vNo":"10 ","txt":"Staň sa vôľa tvoja na zemi, ako v nebi."},{"vNo":"11 ","txt":"A odpusť nám viny naše, ako my odpúšťame vinníkom svojim."},{"vNo":"12 ","txt":"A nepriveď nás do pokušenia, ale zbav nás zlého."},{"vNo":"13 ","txt":"Lebo tvoje je kráľovstvo i moc, i sláva naveky. Amen."},{"vNo":"14 ","txt":"Lebo ak odpustíte ľuďom ich previnenia, aj vám odpustí nebeský Otec váš;"},{"vNo":"15 ","txt":"Ak však neodpustíte ľuďom ich previnenia, ani Otec váš neodpustí previnenia vaše."},{"vNo":"16 ","txt":"Navyše, keď sa postíte, nebuďte ako pokrytci zamračení, lebo oni si špatia tvár svoju, aby ukázali ľuďom, že sa postia. Veru hovorím vám, majú odmenu svoju."},{"vNo":"17 ","txt":"Ale ty, keď sa postíš, pomaž hlavu svoju a umy tvár svoju;"},{"vNo":"18 ","txt":"Aby si neukazoval ľuďom, že sa postíš, ale Otcovi svojmu, ktorý je v skrytosti; a Otec tvoj, ktorý vidí v skrytosti, ťa odmení zjavne."},{"vNo":"19 ","txt":"Neukladajte si poklady na zemi, kde ničí moľ a hrdza a kde sa zlodeji vlamujú a kradnú;"},{"vNo":"20 ","txt":"Ale ukladajte si poklady v nebi, kde moľ ani hrdza neničí a kde sa zlodeji nevlamujú ani nekradnú."},{"vNo":"21 ","txt":"Lebo kde je poklad váš, tam bude i srdce vaše."},{"vNo":"22 ","txt":"Svetlom tela je oko; takže, ak je oko tvoje čisté, celé telo tvoje bude naplnené svetlom."},{"vNo":"23 ","txt":"Ale ak je oko tvoje zlé, celé telo tvoje bude naplnené temnotou. Takže, ak je svetlo, ktoré je v tebe, temnotou, aká veľká je oná temnota!"},{"vNo":"24 ","txt":"Nikto nemôže slúžiť dvom pánom; lebo buď bude jedného nenávidieť a druhého milovať, alebo sa jedného pridrží a druhým pohrdne. Nemôžete slúžiť Bohu i mamonu."},{"vNo":"25 ","txt":"A teraz, stalo sa, že keď Ježiš prehovoril slová tieto, pohliadol na oných dvanásť, ktorých si vyvolil, a povedal im: Pamätajte na slová, ktoré som hovoril. Lebo hľa, vy ste tí, ktorých som si vyvolil, aby ste slúžili ľudu tomuto. Takže, hovorím vám: Nevenujte žiadnu myšlienku životu svojmu, čo budete jesť alebo čo budete piť; ani telu svojmu, čo si oblečiete. Nie je snáď život viac ako pokrm a telo viac ako odev?"},{"vNo":"26 ","txt":"Pozrite na vtáky vo vzduchu, veď nesejú ani nežnú, ani nezhromažďujú do stodôl; a predsa ich nebeský Otec váš živí. Nie ste snáď oveľa cennejší než oni?"},{"vNo":"27 ","txt":"Kto z vás môže premýšľaním pridať lakeť k postave svojej?"},{"vNo":"28 ","txt":"A prečo myslíte na odev? Pozorujte ľalie poľné, ako rastú; nenamáhajú sa ani nepradú;"},{"vNo":"29 ","txt":"A predsa, hovorím vám, že dokonca Šalamún v celej sláve svojej nebol oblečený tak, ako jedna z nich."},{"vNo":"30 ","txt":"A preto, ak takto Boh odieva trávu poľnú, ktorá dnes je a zajtra bude uvrhnutá do pece, práve tak zaodeje vás, ak nebudete malej viery."},{"vNo":"31 ","txt":"Takže, nevenujte tomu žiadnu myšlienku, hovoriac: Čo budeme jesť? Alebo: Čo budeme piť? Alebo: Čím sa odejeme?"},{"vNo":"32 ","txt":"Lebo nebeský Otec váš vie, že všetky veci tieto potrebujete."},{"vNo":"33 ","txt":"Ale hľadajte najskôr kráľovstvo Božie a spravodlivosť jeho a všetky veci tieto vám budú pridané."},{"vNo":"34 ","txt":"Takže nevenujte žiadnu myšlienku zajtrajšku, lebo zajtrajšok sa postará o veci svoje sám. Dosť je zla na jednom dni."}]}