{"heading":"Izrael bude zhromaždený, keď vyjde Kniha Mormonova – Pohania sa v Amerike usídlia ako slobodný ľud – Budú spasení, ak uveria a ak budú poslušní; inak budú odrezaní a zničení – Izrael vybuduje Nový Jeruzalem a stratené kmene sa navrátia. Okolo roku 34 po Kr.","prevAbbr":"3-ne","prevNo":20,"nextAbbr":"3-ne","nextNo":22,"chapterTitle":"3. Nefi 21","verses":[{"vNo":"1 ","txt":"A veru hovorím vám, dám vám znamenie, aby ste mohli poznať dobu, kedy sa veci tieto začnú napĺňať – kedy budem zhromažďovať z ich dlhého rozptýlenia ľud svoj, ó dom Izraela, a znova medzi nimi založím svoj Sion;"},{"vNo":"2 ","txt":"A hľa, toto je tá vec, ktorú vám dám ako znamenie – lebo veru hovorím vám, že keď veci tieto, ktoré vám oznamujem a ktoré vám budem oznamovať neskôr ja sám a mocou Ducha Svätého, ktorý vám bude Otcom daný, budú oznámené pohanom, aby sa mohli dozvedieť o ľude tomto, ktorý je zvyškom domu Jákobovho, a o tomto ľude mojom, ktorý nimi bude rozptýlený;"},{"vNo":"3 ","txt":"Veru, veru hovorím vám, keď im budú veci tieto Otcom oznámené a dôjdu skrze Otca od nich k vám;"},{"vNo":"4 ","txt":"Lebo je to múdrosť v Otcovi, že sa usídlia v krajine tejto a budú mocou Otcovou usadení ako ľud slobodný, aby veci tieto mohli vyjsť od nich k zvyšku semena vášho, aby mohla byť naplnená zmluva Otcova, ktorú učinil s ľudom svojím, ó dom Izraela;"},{"vNo":"5 ","txt":"Takže, keď diela tieto a diela, ktoré budú medzi vami vykonané neskôr, vyjdú od pohanov k semenu vášmu, ktoré bude pre neprávosť upadať do neviery;"},{"vNo":"6 ","txt":"Lebo to je vôľa Otcova, že majú vyjsť od pohanov, aby mohol pohanom ukázať moc svoju preto, aby pohania, ak nebudú zatvrdzovať srdce svoje, mohli činiť pokánie a prísť ku mne, a byť pokrstení v mene mojom, a poznať pravé body náuky mojej, aby mohli byť počítaní medzi ľud môj, ó dom Izraela;"},{"vNo":"7 ","txt":"A keď sa veci tieto stanú, takže semeno tvoje začne poznávať veci tieto – bude im to znamením, aby mohli vedieť, že dielo Otcove už započalo, tak aby bola naplnená zmluva, ktorú učinil s ľudom, ktorý je z domu Izraela."},{"vNo":"8 ","txt":"A keď príde oný deň, stane sa, že králi zavrú ústa svoje; lebo to, čo im nebolo povedané, uvidia; a o tom, čo nepočuli, budú uvažovať."},{"vNo":"9 ","txt":"Lebo oného dňa kvôli mne Otec bude konať dielo, ktoré bude veľkým a podivuhodným dielom medzi nimi; a budú medzi nimi takí, ktorí tomu neuveria, napriek tomu, že im to muž oznámi."},{"vNo":"10 ","txt":"Ale hľa, život služobníka môjho bude v rukách mojich; takže mu neublížia, napriek tomu, že bude od nich zohavený. Avšak ja ho uzdravím, lebo im ukážem, že múdrosť moja je väčšia než ľstivosť diablova."},{"vNo":"11 ","txt":"Takže stane sa, že každý, kto neuverí v slová moje, ktorý som Ježiš Kristus, ktoré mu Otec dá priniesť pohanom, a dá mu moc, aby ich pohanom priniesol (stane sa tak, ako povedal Mojžiš), budú odrezaní z prostriedku ľudu môjho, ktorý je zo zmluvy."},{"vNo":"12 ","txt":"A ľud môj, ktorý je zvyškom Jákoba, bude medzi pohanmi, áno, v ich strede ako lev medzi lesnou zverou, ako mladý lev medzi stádami oviec, ktorý, keď ide, šliape a trhá na kusy, a nikto ich nemôže zachrániť."},{"vNo":"13 ","txt":"Ruka jeho sa pozdvihne nad protivníkov jeho a všetci nepriatelia jeho budú odrezaní."},{"vNo":"14 ","txt":"Áno, beda pohanom, ak nebudú činiť pokánie; lebo stane sa oného dňa, hovorí Otec, že odrežem kone tvoje zo stredu tvojho a zničím vozy tvoje;"},{"vNo":"15 ","txt":"A odrežem mestá krajiny tvojej a strhnem všetky pevnosti tvoje;"},{"vNo":"16 ","txt":"A odrežem čarodejníctvo z krajiny tvojej, a veštcov už mať nebudeš;"},{"vNo":"17 ","txt":"Vyrezávané predstavy tvoje tiež odrežem, a stojace predstavy tvoje, zo stredu tvojho, a nebudeš už uctievať dielo rúk svojich;"},{"vNo":"18 ","txt":"A vytrhám háje tvoje zo stredu tvojho; rovnako tak zničím mestá tvoje."},{"vNo":"19 ","txt":"A stane sa, že bude skoncované so všetkým klamaním a podvádzaním, a závisťou, a rozbrojmi, a kňazskými ľstivosťami, a smilstvami."},{"vNo":"20 ","txt":"Lebo stane sa, hovorí Otec, že každého, kto oného dňa nebude činiť pokánie a nepôjde k Milovanému Synovi môjmu, odrežem z prostriedku ľudu svojho, ó dom Izraela;"},{"vNo":"21 ","txt":"A vykonám na nich odplatu a hnev, rovnako ako na neznabohoch, o akej ešte nepočuli."},{"vNo":"22 ","txt":"Ale ak budú činiť pokánie a počúvať slová moje, a nebudú zatvrdzovať srdce svoje, založím medzi nimi cirkev svoju, a oni vojdú do zmluvy a budú počítaní medzi zvyšok Jákobov, ktorému som dal krajinu túto ako ich dedičstvo;"},{"vNo":"23 ","txt":"A budú pomáhať ľudu môjmu, zvyšku Jákobovmu, a tiež toľkým z domu Izraela, koľko ich príde, aby mohli postaviť mesto, ktoré sa bude nazývať Nový Jeruzalem."},{"vNo":"24 ","txt":"A potom budú pomáhať ľudu môjmu, aby mohli byť zhromaždení, tí, ktorí sú rozptýlení po celej tvári krajiny, do Nového Jeruzalema."},{"vNo":"25 ","txt":"A potom medzi nich zostúpi moc nebeská; a ja tiež budem v ich strede."},{"vNo":"26 ","txt":"A potom, v oný deň, započne dielo Otcove, dokonca keď bude toto evanjelium kázané medzi zvyškom ľudu tohto. Veru hovorím vám, oného dňa započne dielo Otcove medzi všetkými rozptýlenými z ľudu môjho, áno, dokonca medzi kmeňmi, ktoré boli stratené, ktoré Otec vyviedol z Jeruzalema."},{"vNo":"27 ","txt":"Áno, započne dielo medzi všetkými rozptýlenými z ľudu môjho, skrze Otca, aby pripravil cestu, ktorou ku mne môžu prísť, aby mohli volať k Otcovi v mene mojom."},{"vNo":"28 ","txt":"Áno, a potom započne dielo, skrze Otca, medzi všetkými národmi na príprave cesty, po ktorej môže byť ľud jeho zhromažďovaný domov do krajiny dedičstva svojho."},{"vNo":"29 ","txt":"A vyjdú zo všetkých národov; a nevyjdú v chvate, ani nepôjdu s útekom, lebo ja pôjdem pred nimi, hovorí Otec, a budem ich zadným vojom."}]}