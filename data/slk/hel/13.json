{"heading":"Samuel Lámánita prorokuje zničenie Nefitov, pokiaľ nebudú činiť pokánie – Oni a ich bohatstvo sú prekliati – Odmietajú a kameňujú prorokov, sú obklopení démonmi a usilujú o šťastie v konaní neprávosti. Okolo roku 6 pred Kr.","sectionHeading":"Proroctvo Samuela, Lámánitu, Nefitom.","prevAbbr":"hel","prevNo":12,"nextAbbr":"hel","nextNo":14,"chapterTitle":"Helaman 13","verses":[{"vNo":"1 ","txt":"A teraz, stalo sa v osemdesiatom a šiestom roku, že Nefiti naďalej zotrvávali v zlovoľnosti, áno, vo veľkej zlovoľnosti, zatiaľ čo Lámániti sa snažili prísne zachovávať prikázania Božie podľa zákona Mojžišovho."},{"vNo":"2 ","txt":"A stalo sa, že v tomto roku prišiel do krajiny Zarahemla istý Samuel, Lámánita, a začal ľuďom kázať. A stalo sa, že mnoho dní kázal ľuďom pokánie, a oni ho vyvrhli a on bol pripravený vrátiť sa do vlastnej krajiny svojej."},{"vNo":"3 ","txt":"Ale hľa, prišiel k nemu hlas Pána, aby sa znova vrátil a prorokoval ľudu všetky veci, ktoré mu prídu do srdca."},{"vNo":"4 ","txt":"A stalo sa, že nestrpeli, aby vstúpil do mesta; takže išiel a vystúpil na hradby jeho, a vztiahol ruku svoju, a volal silným hlasom, a prorokoval ľudu všetky veci, ktoré mu Pán vložil do srdca."},{"vNo":"5 ","txt":"A povedal im: Hľa, ja, Samuel, Lámánita, hovorím slová Pánove, ktoré mi vkladá do srdca; a hľa, vložil mi do srdca, aby som ľudu tomuto povedal, že nad ľudom týmto visí meč spravodlivosti; a neuplynie ani štyristo rokov a meč spravodlivosti dopadne na ľud tento."},{"vNo":"6 ","txt":"Áno, ťažké zničenie čaká ľud tento a určite na ľud tento prichádza a ľud tento nemôže spasiť nič, iba ak pokánie a viera v Pána Ježiša Krista, ktorý určite príde na svet a vytrpí mnohé veci, a bude pre ľud svoj zabitý."},{"vNo":"7 ","txt":"A hľa, anjel Pánov mi to oznámil a priniesol duši mojej radostné zvesti. A hľa, bol som k vám poslaný, aby som vám to tiež oznámil, aby ste mohli mať radostné zvesti; ale hľa, vy ste ma nechceli prijať."},{"vNo":"8 ","txt":"Takže, tak hovorí Pán: Pre tvrdosť sŕdc ľudu Nefitov, pokiaľ nebudú činiť pokánie, odnímem im slovo svoje a odnímem im Ducha svojho, a nebudem ich ďalej trpieť, a obrátim srdcia ich bratov proti nim."},{"vNo":"9 ","txt":"A neuplynie ani štyristo rokov a ja dám, aby boli bití; áno, navštívim ich mečom a hladom, a morom."},{"vNo":"10 ","txt":"Áno, navštívim ich v prudkom hneve svojom a vo štvrtom pokolení nepriateľov vašich budú žiť tí, ktorí uvidia úplné zničenie vaše; a to sa určite stane, ak nebudete činiť pokánie, hovorí Pán; a tí zo štvrtého pokolenia prinesú zničenie vaše."},{"vNo":"11 ","txt":"Ale ak budete činiť pokánie a vrátite sa k Pánovi, svojmu Bohu, odvrátim hnev svoj, hovorí Pán; áno, tak hovorí Pán, požehnaní sú tí, ktorí budú činiť pokánie a obrátia sa ku mne, ale beda tomu, kto pokánie nečiní."},{"vNo":"12 ","txt":"Áno, beda tomuto veľkému mestu Zarahemla; lebo hľa, vďaka tým, ktorí sú spravodliví, je chránené; áno, beda tomuto mestu veľkému, lebo vidím, hovorí Pán, že sú mnohí, áno, dokonca väčšia časť tohto mesta veľkého, ktorí budú proti mne zatvrdzovať srdcia svoje, hovorí Pán."},{"vNo":"13 ","txt":"Ale požehnaní sú tí, ktorí budú činiť pokánie, lebo tých ušetrím. Ale hľa, keby nebolo spravodlivých, ktorí sú v tomto meste veľkom, hľa, spôsobil by som, aby z neba zostúpil oheň a zničil ho."},{"vNo":"14 ","txt":"Ale hľa, je to kvôli spravodlivým, že je ušetrené. Lebo hľa, prichádza čas, hovorí Pán, kedy vyvrhnete spravodlivých spomedzi seba, potom budete zrelí k zničeniu; áno, beda tomuto mestu veľkému pre zlovoľnosť a ohavnosti, ktoré sú v ňom."},{"vNo":"15 ","txt":"Áno, a beda buď mestu Gideon, pre zlovoľnosť a ohavnosti, ktoré sú v ňom."},{"vNo":"16 ","txt":"Áno, a beda všetkým mestám, ktoré sú v okolitej krajine, ktoré sú vo vlastníctve Nefitov, pre zlovoľnosť a ohavnosti, ktoré sú v nich."},{"vNo":"17 ","txt":"A hľa, na túto krajinu príde prekliatie, hovorí Pán mocností, kvôli ľuďom, ktorí sú v krajine, áno, pre ich zlovoľnosť a ich ohavnosti."},{"vNo":"18 ","txt":"A stane sa, hovorí Pán mocností, áno, náš veľký a pravý Boh, že ten, kto ukryje poklady v zemi, pre veľké prekliatie krajiny ich už viac nenájde, iba ak by to bol človek spravodlivý a ukryl ich Pánovi."},{"vNo":"19 ","txt":"Lebo prajem si, hovorí Pán, aby poklady svoje ukrývali vo mne; a prekliati budú tí, ktorí poklady svoje neukrývajú vo mne; lebo žiadny neukrýva poklady svoje vo mne, iba ak spravodlivý; a ten, kto neukrýva poklady svoje vo mne, je prekliaty, a tiež oný poklad, a žiadny ho pre prekliatie krajiny nevykúpi späť."},{"vNo":"20 ","txt":"A príde deň, kedy poklady svoje ukryjú, pretože srdcami svojimi lipnú na bohatstve; a pretože srdcami svojimi lipnú na bohatstve, a ukryjú poklady svoje, keď budú utekať pred nepriateľmi svojimi; pretože ich neukryjú vo mne, prekliati budú, a tiež ich poklady; a v onen deň budú bití, hovorí Pán."},{"vNo":"21 ","txt":"Uzrite, ľudia tohto mesta veľkého, a počúvajte slová moje; áno, počúvajte slová, ktoré hovorí Pán; lebo hľa, on hovorí, že ste prekliati pre bohatstvo svoje, a tiež bohatstvo vaše je prekliate, pretože na ňom ľpiete srdcom svojím a nepočúvali ste slová toho, ktorý vám ho dal."},{"vNo":"22 ","txt":"Nepamätáte na Pána, svojho Boha, v tých veciach, v ktorých vám požehnal, ale na bohatstvo svoje pamätáte vždy, ale nie preto, aby ste zaň poďakovali Pánovi, svojmu Bohu; áno, srdcia vaše nie sú priťahované k Pánovi, ale nadúvajú sa pýchou, až k vychvaľovaniu a k veľkej nadutosti, závisti, rozbrojom, zlobe, prenasledovaniu a k vraždám, a k všelijakým neprávostiam."},{"vNo":"23 ","txt":"Z tohto dôvodu Pán Boh spôsobil, aby na krajinu túto prišlo prekliatie, a tiež na bohatstvo vaše, a to pre neprávosti vaše."},{"vNo":"24 ","txt":"Áno, beda ľudu tomuto pre túto dobu, ktorá nadišla, kedy vyvrhujete prorokov a vysmievate sa im, a hádžete po nich kameňmi, a zabíjate ich, a činíte im všelijaké neprávosti, dokonca ako činili tí za stara."},{"vNo":"25 ","txt":"A teraz, keď hovoríte, vy hovoríte: Keby dni naše boli za dní našich dávnych otcov, neboli by sme zabíjali prorokov; neboli by sme ich kameňovali a vyvrhovali ich."},{"vNo":"26 ","txt":"Hľa, vy ste horší ako oni; lebo akože žije Pán, ak medzi vás príde prorok a oznamuje vám slovo Pánove, ktoré dosvedčuje hriechy vaše a neprávosti vaše, hneváte sa na neho a vyvrhujete ho a hľadáte všelijaké spôsoby, aby ste ho zničili; áno, poviete, že je falošným prorokom a že je hriešnikom, a od diabla, pretože svedčí, že skutky vaše sú zlé."},{"vNo":"27 ","txt":"Ale hľa, ak medzi vás príde nejaký človek a povie: Čiňte toto a niet žiadnej neprávosti; čiňte tamto a nebudete trpieť; áno, povie: Kráčajte podľa pýchy vlastného srdca svojho; áno, kráčajte podľa pýchy očí svojich a čiňte čokoľvek, čo si srdce vaše praje – a ak medzi vás príde nejaký človek a povie toto, prijmete ho a poviete, že on je prorok."},{"vNo":"28 ","txt":"Áno, budete ho pozdvihovať a budete mu dávať z majetku svojho; budete mu dávať zo zlata svojho a zo striebra svojho a budete ho odievať drahocenným šatom; a pretože vám hovorí lichotivé slová a hovorí, že všetko je dobré, potom na ňom nenájdete chybu."},{"vNo":"29 ","txt":"Ó ty zlovoľné a zvrátené pokolenie; ty zatvrdnutý a tvrdošijný ľud, ako dlho si budete myslieť, že vás Pán bude trpieť? Áno, ako dlho budete trpieť, aby ste boli vedení pochabými a slepými vodcami? Áno, ako dlho si budete radšej voliť temnotu než svetlo?"},{"vNo":"30 ","txt":"Áno, hľa, hnev Pánov už proti vám vzplanul; hľa, preklial krajinu pre neprávosť vašu."},{"vNo":"31 ","txt":"A hľa, príde čas, kedy prekľaje bohatstvá vaše, takže sa stanú klzkými, takže ich nebudete môcť udržať; a v dňoch chudoby svojej si ich nebudete môcť ponechať."},{"vNo":"32 ","txt":"A v dňoch chudoby svojej budete volať k Pánovi; a márne budete volať, lebo spustošenie vaše už na vás prišlo a zničenie vaše je isté; a potom budete v oný deň plakať a kvíliť, hovorí Pán mocností. A potom budete lamentovať a poviete:"},{"vNo":"33 ","txt":"Ó, kiež by som činil pokánie a nezabíjal prorokov, a nekameňoval ich, a nevyvrhoval ich. Áno, v oný deň poviete: Ó, kiež by sme pamätali na Pána, svojho Boha, v ten deň, kedy nám dal bohatstvo naše, a potom by sa nestalo klzkým, aby sme oň prišli; lebo hľa, bohatstvo naše od nás odišlo."},{"vNo":"34 ","txt":"Hľa, tu položíme nástroj a napozajtre je preč; a hľa, meče naše nám boli odňaté v ten deň, kedy sme ich hľadali do boja."},{"vNo":"35 ","txt":"Áno, ukryli sme poklady svoje a oni nám pre prekliatie krajiny vykĺzli."},{"vNo":"36 ","txt":"Ó, kiež by sme činili pokánie v ten deň, kedy k nám prišlo slovo Pánove; lebo hľa, krajina je prekliata a všetky veci sa stali klzkými a my ich nemôžeme udržať."},{"vNo":"37 ","txt":"Hľa, sme obklopení démonmi, áno, sme obkľúčení anjelmi toho, ktorý sa snaží o to, aby zničil dušu našu. Hľa, neprávosti naše sú veľké. Ó Pane, nemôžeš od nás odvrátiť hnev svoj? A takáto bude reč vaša v oných dňoch."},{"vNo":"38 ","txt":"Ale hľa, vaše dni skúšky pominuli; odkladali ste deň spásy svojej, až je naveky príliš neskoro a zničenie vaše je isté; áno, lebo ste po všetky dni života svojho usilovali o to, čo ste nemohli získať; a usilovali ste o šťastie v konaní neprávosti, čo sa protiví povahe onej spravodlivosti, ktorá je vo veľkom a Večnom vládcovi našom."},{"vNo":"39 ","txt":"Ó vy ľudia krajiny tejto, kiež by ste vypočuli slová moje! A ja sa modlím, aby bol hnev Pána odvrátený od vás a aby ste činili pokánie a boli spasení."}]}