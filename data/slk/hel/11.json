{"heading":"Nefi presviedča Pána, aby im vojnu nahradil hladom – Mnoho ľudí hynie – Činia pokánie a Nefi naliehavo žiada Pána o dážď – Nefi a Lechí obdržia mnoho zjavení – Gadiantonovi lupiči si v krajine upevňujú pozíciu. Okolo roku 20 – 6 pred Kr.","prevAbbr":"hel","prevNo":10,"nextAbbr":"hel","nextNo":12,"chapterTitle":"Helaman 11","verses":[{"vNo":"1 ","txt":"A teraz, stalo sa, v sedemdesiatom a druhom roku vlády sudcov, že sváry sa zväčšili natoľko, že po celej krajine boli vojny medzi celým ľudom Nefiho."},{"vNo":"2 ","txt":"A bola to tajná tlupa lupičov, ktorá roznášala toto dielo skazy a zlovoľnosti. A táto vojna trvala celý tento rok; a trvala tiež v sedemdesiatom a treťom roku."},{"vNo":"3 ","txt":"A stalo sa, že v tomto roku Nefi volal k Pánovi, hovoriac:"},{"vNo":"4 ","txt":"Ó Pane, nestrp, aby bol ľud tento zničený mečom; ale, ó Pane, nech je radšej v krajine hlad, aby ich podnietil k rozpamätaniu sa na Pána, ich Boha, a snáď budú činiť pokánie a obrátia sa k tebe."},{"vNo":"5 ","txt":"A tak bolo učinené podľa slov Nefiho. A v krajine bol veľký hlad, medzi celým ľudom Nefiho. A tak v sedemdesiatom a štvrtom roku hlad pokračoval a dielo skazy mečom ustalo, ale stalo sa ťažké hladom."},{"vNo":"6 ","txt":"A toto dielo skazy pokračovalo aj v sedemdesiatom a piatom roku. Lebo zem bola postihnutá tak, že bola suchá a nevydala obilie v období obilia; a celá zem bol postihnutá, a to medzi Lámánitmi, rovnako ako medzi Nefitmi, takže boli bití tak, že v zlovoľnejších častiach krajiny hynuli po tisícoch."},{"vNo":"7 ","txt":"A stalo sa, že ľudia videli, že čoskoro zahynú hladom, a začali sa rozpamätávať na Pána, svojho Boha; a začali sa rozpamätávať na slová Nefiho."},{"vNo":"8 ","txt":"A ľudia začali prosiť hlavných sudcov svojich a vodcov svojich, aby Nefimu povedali: Hľa, my vieme, že si muž Boží, a takže volaj k Pánovi, nášmu Bohu, aby od nás odvrátil hlad tento, aby sa nenaplnili všetky slová, ktoré si hovoril o našom zničení."},{"vNo":"9 ","txt":"A stalo sa, že sudcovia Nefimu povedali podľa slov, ktoré boli požadované. A stalo sa, že keď Nefi videl, že ľud činí pokánie a pokoruje sa vo vrecovine, volal znova k Pánovi, hovoriac:"},{"vNo":"10 ","txt":"Ó Pane, hľa, ľud tento činí pokánie; a odstránil spomedzi seba tlupu Gadiantonovu natoľko, že boli vyhubení a ukryli tajné plány svoje v zemi."},{"vNo":"11 ","txt":"Teraz, ó Pane, pre túto ich pokoru, kiež by si odvrátil hnev svoj, a nech je hnev tvoj utíšený skazou oných zlovoľných ľudí, ktorých si už zničil."},{"vNo":"12 ","txt":"Ó Pane, kiež by si odvrátil hnev svoj, áno, prudký hnev svoj, a daj, aby mohol ustať hlad tento v krajine tejto."},{"vNo":"13 ","txt":"Ó Pane, kiež by si ma vypočul a dal, aby mohlo byť učinené podľa slov mojich, a zošli na tvár zeme dážď, aby mohla vydať ovocie svoje a obilie svoje v období obilia."},{"vNo":"14 ","txt":"Ó Pane, ty si vypočul slová moje, keď som hovoril, nech je hlad, aby mor meča mohol ustať; a ja viem, že ty, dokonca v dobe tejto, počúvaš slová moje, lebo si hovoril: Ak bude ľud tento činiť pokánie, ušetrím ich."},{"vNo":"15 ","txt":"Áno, ó Pane, a ty vidíš, že činili pokánie pre hlad a mor, a skazu, ktorá na nich prišla."},{"vNo":"16 ","txt":"A teraz, ó Pane, kiež by si odvrátil hnev svoj a znova vyskúšal, či ti budú slúžiť. A ak budú, ó Pane, môžeš im požehnať podľa slov svojich, ktoré si povedal."},{"vNo":"17 ","txt":"A stalo sa, že v sedemdesiatom a šiestom roku Pán odvrátil hnev svoj od ľudu a dal, aby na zem spadol dážď, natoľko, že v období ovocia svojho priniesla ovocie svoje. A stalo sa, že v období obilia svojho priniesla obilie svoje."},{"vNo":"18 ","txt":"A hľa, ľud sa radoval a oslavoval Boha a celá tvár krajiny bola naplnená radosťou; a už viac neusilovali o to, aby zničili Nefiho, ale vážili si ho ako veľkého proroka a muža Božieho, majúceho veľkú moc a právomoc, danú mu od Boha."},{"vNo":"19 ","txt":"A hľa, Lechí, brat jeho, nezaostával ani v najmenšom za ním čo sa týka vecí spravodlivosti."},{"vNo":"20 ","txt":"A tak stalo sa, že ľudu Nefiho sa znova začalo v krajine dariť a začal stavať na pustých miestach svojich, a začal sa množiť a šíriť, dokonca až pokryli celú tvár krajiny, ako na severe, tak na juhu, od mora západného po more východné."},{"vNo":"21 ","txt":"A stalo sa, že sedemdesiaty a šiesty rok skončil v mieri. A sedemdesiaty a siedmy rok začal v mieri; a cirkev sa rozšírila po tvári celej krajiny; a väčšia časť ľudu, ako Nefiti, tak Lámániti, patrila k cirkvi; a mali v krajine nesmierne veľký mier; a tak skončil sedemdesiaty a siedmy rok."},{"vNo":"22 ","txt":"A mali mier aj v roku sedemdesiatom a ôsmom, až na niekoľko svárov ohľadom bodov náuky, ktoré boli urovnané prorokmi."},{"vNo":"23 ","txt":"A v sedemdesiatom a deviatom roku začal medzi nimi byť veľký rozbroj. Ale stalo sa, že Nefi a Lechí, a mnohí ich bratia, ktorí poznali pravé body náuky, majúc denne mnohé zjavenia, takže kázali ľudu natoľko, že v tom istom roku ich rozbroj ukončili."},{"vNo":"24 ","txt":"A stalo sa, že v osemdesiatom roku vlády sudcov nad ľudom Nefiho tam bol istý počet odštiepencov od ľudu Nefiho, ktorí pred niekoľkými rokmi prešli k Lámánitom a vzali na seba meno Lámánitov, a tiež istý počet tých, ktorí boli skutočnými potomkami Lámánitov, súc nimi podnecovaní k hnevu, čiže onými odštiepencami, takže započali vojnu s bratmi svojimi."},{"vNo":"25 ","txt":"A páchali vraždy a plienili; a potom sa stiahli späť do hôr a do pustatiny, a na tajné miesta, ukrývajúc sa, takže nemohli byť nájdení, získavajúc denne ďalších k počtom svojim, pretože tam boli odštiepenci, ktorí prechádzali k nim."},{"vNo":"26 ","txt":"A tak za čas, áno, dokonca v období nemnohých rokov, sa stali nesmierne veľkou tlupou lupičov; a vyhľadali všetky tajné plány Gadiantonove; a tak sa stali lupičmi Gadiantonovými."},{"vNo":"27 ","txt":"Teraz hľa, títo lupiči spôsobovali veľkú spúšť, áno, dokonca veľkú skazu medzi ľudom Nefiho, a tiež medzi ľudom Lámánitov."},{"vNo":"28 ","txt":"A stalo sa, že bolo nevyhnutné, aby bol tomuto dielu skazy učinený koniec; takže vyslali vojsko silných mužov do pustatiny a do hôr, aby vyhľadali túto tlupu lupičov a zničili ich."},{"vNo":"29 ","txt":"Ale hľa, stalo sa, že v tom istom roku boli zahnaní späť až do svojich vlastných krajín. A tak skončil osemdesiaty rok vlády sudcov nad ľudom Nefiho."},{"vNo":"30 ","txt":"A stalo sa na počiatku osemdesiateho a prvého roku, že znova vyšli proti tejto tlupe lupičov a mnoho ich zničili; a oni tiež boli navštívení veľkým zničením."},{"vNo":"31 ","txt":"A boli znova nútení vrátiť sa z pustatiny a z hôr do vlastných krajín svojich pre nesmiernu veľkosť počtu oných lupičov, ktorí zaplavili hory a pustatinu."},{"vNo":"32 ","txt":"A stalo sa, že tak skončil tento rok. A lupičov stále pribúdalo a zosilneli natoľko, že vzdorovali všetkým vojskám Nefitov, a tiež Lámánitov; a spôsobili, že na ľud po celej tvári krajiny prišiel veľký strach."},{"vNo":"33 ","txt":"Áno, lebo oni navštevovali mnohé časti krajiny a spôsobovali im veľkú skazu; áno, a mnohých zabíjali a iných odvádzali ako zajatcov do pustatiny, áno, a hlavne ich ženy a ich deti."},{"vNo":"34 ","txt":"Teraz, toto veľké zlo, ktoré prišlo na ľudí pre ich neprávosť, ich podnecovalo znova sa rozpamätať na Pána, svojho Boha."},{"vNo":"35 ","txt":"A tak skončil osemdesiaty a prvý rok vlády sudcov."},{"vNo":"36 ","txt":"A v osemdesiatom a druhom roku znova začali zabúdať na Pána, svojho Boha. A v osemdesiatom a treťom roku začali silno rásť v neprávosti. A v osemdesiatom a štvrtom roku nenapravili cesty svoje."},{"vNo":"37 ","txt":"A stalo sa v osemdesiatom a piatom roku, že rástli silnejšie a silnejšie v pýche svojej a v zlovoľnosti svojej; a tak znova dozrievali ku skaze."},{"vNo":"38 ","txt":"A tak skončil osemdesiaty a piaty rok."}]}