{"heading":"Abinadi je chránený božskou mocou – Učí desať prikázaní – Spása neprichádza samotným zákonom Mojžišovým – Boh sám učiní uzmierenie a vykúpi ľud svoj. Okolo roku 148 pred Kr.","prevAbbr":"mosiah","prevNo":12,"nextAbbr":"mosiah","nextNo":14,"chapterTitle":"Mosiáš 13","verses":[{"vNo":"1 ","txt":"A teraz, keď kráľ počul slová tieto, povedal kňazom svojim: Odveďte muža tohto a zabite ho; lebo prečo sa do nás stará, veď je šialený."},{"vNo":"2 ","txt":"A oni pristúpili, a pokúsili sa položiť na neho ruky svoje; ale on im odolal a povedal im:"},{"vNo":"3 ","txt":"Nedotýkajte sa ma, lebo Boh vás udrie, ak položíte na mňa ruky svoje, lebo som neodovzdal posolstvo, ktoré ma Pán poslal odovzdať; ani som vám nepovedal to, o čo ste ma žiadali, aby som povedal; takže, Boh nestrpí, aby som bol zničený v túto dobu."},{"vNo":"4 ","txt":"Ale musím splniť prikázania, ktoré mi Boh prikázal; a pretože som vám povedal pravdu, hneváte sa na mňa. A znova, pretože som hovoril slovo Božie, odsúdili ste ma, že som šialený."},{"vNo":"5 ","txt":"Teraz, stalo sa, že potom, čo Abinadi prehovoril slová tieto, ľudia kráľa Nóacha sa neodvážili položiť na neho ruky, lebo na ňom spočíval Duch Pánov; a tvár jeho žiarila nesmiernym jasom, dokonca ako Mojžišova, keď bol na hore Sinaj a keď hovoril s Pánom."},{"vNo":"6 ","txt":"A hovoril s mocou a právomocou od Boha; a pokračoval v slovách svojich, hovoriac:"},{"vNo":"7 ","txt":"Vidíte, že nemáte moc zabiť ma, takže dokončím posolstvo svoje. Áno, a cítim, že sa vám zarezáva do sŕdc vašich to, že vám hovorím pravdu o neprávostiach vašich."},{"vNo":"8 ","txt":"Áno, a slová moje vás napĺňajú údivom a úžasom, a hnevom."},{"vNo":"9 ","txt":"Ale ja dokončím posolstvo svoje; a potom nezáleží na tom, kam pôjdem, ak budem spasený."},{"vNo":"10 ","txt":"Ale toľko vám hovorím, že to, čo so mnou potom učiníte, bude predobrazom a náznakom vecí, ktoré prídu."},{"vNo":"11 ","txt":"A teraz, prečítam vám zvyšok prikázaní Božích, lebo cítim, že nie sú napísané v srdciach vašich; cítim, že ste študovali neprávosť a učili ju po väčšinu života svojho."},{"vNo":"12 ","txt":"A teraz, pamätajte si, že som vám hovoril: Neučiníš sebe žiadnu vyrezávanú predstavu alebo žiadnu podobizeň vecí, ktoré sú hore na nebi alebo ktoré sú dole na zemi, alebo ktoré sú vo vodách pod zemou."},{"vNo":"13 ","txt":"A znova: Nebudeš sa im klaňať, ani im slúžiť; lebo ja Pán, tvoj Boh, som Boh horliaci, navštevujúci neprávosti otcov na deťoch do tretieho a štvrtého pokolenia tých, ktorí ma nenávidia;"},{"vNo":"14 ","txt":"A preukazujúci milosrdenstvo tisícom tých, ktorí ma milujú a zachovávajú prikázania moje."},{"vNo":"15 ","txt":"Nebudeš brať meno Pána, svojho Boha, nadarmo; lebo Pán nenechá bez viny toho, kto berie meno jeho nadarmo."},{"vNo":"16 ","txt":"Pamätaj na deň sabatný, aby si ho svätil."},{"vNo":"17 ","txt":"Šesť dní pracovať budeš a konať všetku prácu svoju;"},{"vNo":"18 ","txt":"Ale siedmy deň, počas sabatu Pána, tvojho Boha, nebudeš konať žiadnu prácu, ty, ani syn tvoj, ani dcéra tvoja, sluha tvoj, ani slúžka tvoja, ani dobytok tvoj, ani cudzinec tvoj, ktorý je v bránach tvojich;"},{"vNo":"19 ","txt":"Lebo za šesť dní Pán učinil nebo a zem, a more, a všetko, čo je v nich; a preto Pán požehnal deň sabatný a posvätil ho."},{"vNo":"20 ","txt":"Cti otca svojho a matku svoju, aby sa predĺžili dni tvoje v krajine, ktorú Pán, tvoj Boh, tebe dáva."},{"vNo":"21 ","txt":"Nezabiješ."},{"vNo":"22 ","txt":"Nescudzoložíš. Nepokradneš."},{"vNo":"23 ","txt":"Nevydáš krivého svedectva proti blížnemu svojmu."},{"vNo":"24 ","txt":"Nepožiadaš dom blížneho svojho, nepožiadaš manželku blížneho svojho, ani sluhu jeho, ani slúžku jeho, ani vola jeho, ani osla jeho, ani nič, čo je blížneho tvojho."},{"vNo":"25 ","txt":"A stalo sa, že potom, čo Abinadi ustal hovoriť toto, povedal im: Učili ste ľud tento, že majú určite činiť všetky veci tieto, aby zachovávali prikázania tieto?"},{"vNo":"26 ","txt":"Hovorím vám: Nie; lebo keby ste tak činili, Pán by ma nebol poslal, aby som prišiel a prorokoval zlo ohľadom ľudu tohto."},{"vNo":"27 ","txt":"A teraz, vy ste povedali, že spása prichádza zákonom Mojžišovým. Hovorím vám, že je nevyhnutné, aby ste zatiaľ zachovávali zákon Mojžišov; ale hovorím vám, že príde čas, kedy už nebude viac nevyhnutné zachovávať zákon Mojžišov."},{"vNo":"28 ","txt":"A navyše, hovorím vám, že spása neprichádza zákonom samotným; a keby nebolo uzmierenie, ktoré Boh sám učiní za hriechy a neprávosti ľudu svojho, museli by nevyhnutne zahynúť, aj napriek zákonu Mojžišovmu."},{"vNo":"29 ","txt":"A teraz, hovorím vám, že bolo nevyhnutné, aby bol deťom Izraela daný zákon, áno, dokonca veľmi prísny zákon; lebo boli ľudom tvrdošijným, rýchlym k tomu, aby konali neprávosti a pomalým k tomu, aby sa rozpamätali na Pána, svojho Boha;"},{"vNo":"30 ","txt":"Takže im bol daný zákon, áno, zákon úkonov a obradov, zákon, ktorý mali prísne dodržiavať deň za dňom, aby im pomáhal pamätať na Boha a na ich povinnosti voči nemu."},{"vNo":"31 ","txt":"Ale hľa, hovorím vám, že všetky veci tieto boli predobrazom vecí, ktoré prídu."},{"vNo":"32 ","txt":"A teraz, rozumeli zákonu? Hovorím vám: Nie, nie všetci rozumeli zákonu; a to pre tvrdosť srdca svojho; lebo nepochopili, že žiadny človek nemôže byť spasený, iba ak by to bolo vykúpením Božím."},{"vNo":"33 ","txt":"Lebo hľa, neprorokoval im Mojžiš ohľadom príchodu Mesiáša, a že Boh vykúpi ľud svoj? Áno, a dokonca všetci proroci, ktorí kedy prorokovali od počiatku sveta – nehovorili viac či menej ohľadom vecí týchto?"},{"vNo":"34 ","txt":"Nehovorili, že sám Boh zostúpi medzi deti ľudské a vezme na seba podobu človeka, a vyjde s veľkou mocou po tvári zeme?"},{"vNo":"35 ","txt":"Áno, a nehovorili tiež, že uskutoční vzkriesenie mŕtvych a že on sám bude utláčaný a sužovaný?"}]}