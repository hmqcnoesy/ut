{"heading":"Ammón nachádza krajinu Lechí-Nefi, kde je kráľom Limhi – Limhiho ľud je v porobe Lámánitov – Limhi opisuje ich príbeh – Prorok (Abinadi) svedčí, že Kristus je Boh a Otec všetkých vecí – Tí, ktorí sejú špinavosť, žnú víchor, a tí, ktorí vkladajú svoju dôveru v Pána, budú vyslobodení. Okolo roku 121 pred Kr.","prevAbbr":"mosiah","prevNo":6,"nextAbbr":"mosiah","nextNo":8,"chapterTitle":"Mosiáš 7","verses":[{"vNo":"1 ","txt":"A teraz, stalo sa, že potom, čo mal kráľ Mosiáš neustály mier po dobu troch rokov, prial si dozvedieť sa o ľuďoch, ktorí vyšli hore, aby prebývali v krajine Lechí-Nefi, čiže v meste Lechí-Nefi; lebo ľud jeho o nich nič nepočul od tej doby, kedy opustili krajinu Zarahemla; takže, unavovali ho dožadovaním svojím."},{"vNo":"2 ","txt":"A stalo sa, že kráľ Mosiáš povolil, aby šestnásť ich silných mužov vyšlo hore do krajiny Lechí-Nefi, aby pátrali po bratoch svojich."},{"vNo":"3 ","txt":"A stalo sa, že napozajtre sa vydali na cestu, majúc so sebou istého Ammóna, ktorý bol silný a mocný muž, a potomok Zarahemlov; a tiež bol ich vodcom."},{"vNo":"4 ","txt":"A teraz, nepoznali smer, ktorým mali v pustatine putovať, aby došli do krajiny Lechí-Nefi; takže blúdili pustatinou po mnoho dní, dokonca štyridsať dní blúdili."},{"vNo":"5 ","txt":"A keď blúdili štyridsať dní, prišli k pahorku, ktorý je na sever od krajiny Šilom, a tam vztýčili stany svoje."},{"vNo":"6 ","txt":"A Ammón vzal troch bratov svojich, a volali sa Amaleki, Helem a Hem, a išli dole do krajiny Nefi."},{"vNo":"7 ","txt":"A hľa, stretli kráľa ľudu, ktorý bol v krajine Nefi a v krajine Šilom; a boli obkľúčení kráľovou strážou, a boli zajatí, a boli zviazaní, a boli uvrhnutí do väzenia."},{"vNo":"8 ","txt":"A stalo sa, že keď boli vo väzení dva dni, boli znova privedení pred kráľa a boli im uvoľnené putá; a stáli pred kráľom, a bolo im povolené, alebo skôr prikázané, aby odpovedali na otázky, ktoré im bude klásť."},{"vNo":"9 ","txt":"A on im povedal: Hľa, ja som Limhi, syn Nóacha, ktorý bol synom Zeniffovým, ktorý prišiel hore z krajiny Zarahemla, aby zdedil krajinu túto, ktorá bola krajinou ich otcov, a ktorý bol hlasom ľudu učinený kráľom."},{"vNo":"10 ","txt":"A teraz, želám si poznať príčinu, pre ktorú ste boli tak smelí, že ste sa priblížili k hradbám mesta, keď som ja sám bol so strážami svojimi pred bránou?"},{"vNo":"11 ","txt":"A teraz, z tejto príčiny som strpel, aby ste boli zachovaní, aby som sa vás mohol opýtať, lebo inak by som vás dal usmrtiť strážami svojimi. Je vám dovolené hovoriť."},{"vNo":"12 ","txt":"A teraz, keď Ammón videl, že je mu dovolené hovoriť, predstúpil a poklonil sa pred kráľom; a vystrúc sa znova, hovoril: Ó kráľu, som veľmi vďačný Bohu v tento deň, že som ešte živý a že mi je dovolené hovoriť; a pokúsim sa hovoriť smelo;"},{"vNo":"13 ","txt":"Lebo som si istý, že keby si ma poznal, nebol by si strpel, aby som nosil putá tieto. Lebo ja som Ammón a som potomok Zarahemlov, a prišiel som hore z krajiny Zarahemla pátrať po bratoch svojich, ktorých Zeniff z onej krajiny vyviedol."},{"vNo":"14 ","txt":"A teraz, stalo sa, že potom, čo Limhi počul slová Ammónove, bol nesmierne potešený a povedal: Teraz s istotou viem, že bratia moji, ktorí boli v krajine Zarahemla, sú ešte živí. A teraz, budem sa radovať; a napozajtre dám, aby sa ľud môj tiež radoval."},{"vNo":"15 ","txt":"Lebo hľa, sme v porobe Lámánitov a sme zaťažení daňou, ktorú je ťažké niesť. A teraz hľa, bratia naši nás vyslobodia z poroby našej alebo z rúk Lámánitov, a my budeme ich otrokmi; lebo je lepšie byť otrokmi Nefitov, než platiť dávku kráľovi Lámánitov."},{"vNo":"16 ","txt":"A teraz, kráľ Limhi prikázal strážam svojim, aby už Ammóna nespútavali, ani bratov jeho, ale dal, aby išli k pahorku, ktorý bol na sever od Šilomu, a priviedli do mesta ich bratov, aby sa tak mohli najesť a napiť, a odpočinúť si od námahy cesty svojej; lebo vytrpeli mnohé veci; trpeli hladom, smädom a únavou."},{"vNo":"17 ","txt":"A teraz, stalo sa napozajtre, že kráľ Limhi poslal prehlásenie medzi všetok ľud svoj, aby sa spolu zhromaždili pri chráme, aby si vypočuli slová, ktoré k nim prehovorí."},{"vNo":"18 ","txt":"A stalo sa, že keď sa spolu zhromaždili, že k nim prehovoril týmto spôsobom, hovoriac: Ó vy, ľud môj, pozdvihnite hlavy svoje a buďte utešení; lebo hľa, čas je na dosah alebo nie je ďaleko, kedy už viac nebudeme v poddanstve nepriateľov svojich, napriek mnohým bojom svojim, ktoré boli márne; a predsa mám dôveru, že zostáva vykonať jeden úspešný boj."},{"vNo":"19 ","txt":"Takže pozdvihnite hlavy svoje a radujte sa, a vložte dôveru svoju v Boha, v toho Boha, ktorý bol Bohom Abrahámovým a Izákovým, a Jákobovým; a tiež toho Boha, ktorý vyviedol deti Izraela z krajiny egyptskej a dal, aby prešli Červeným morom po suchej zemi, a živil ich mannou, aby snáď v pustatine nezahynuli; a veľa ďalších vecí pre nich urobil."},{"vNo":"20 ","txt":"A znova, ten istý Boh vyviedol otcov našich z krajiny Jeruzalem a udržiaval, a zachovával ľud svoj až doteraz; a hľa, pre neprávosti a ohavnosti naše nás uviedol do poroby."},{"vNo":"21 ","txt":"A vy všetci ste dnes svedkami, že Zeniff, ktorý bol ustanovený kráľom nad ľudom týmto, súc preveľmi dychtivý zdediť krajinu otcov svojich, takže bol oklamaný prefíkanosťou a úlisnosťou kráľa Lámána, ktorý sa dohodol s kráľom Zeniffom, a vydal mu do rúk vlastníctvo časti krajiny, ba dokonca mesto Lechí-Nefi a mesto Šilom; a priľahlé krajiny –"},{"vNo":"22 ","txt":"A toto všetko urobil s jediným zámerom, aby priviedol ľud tento do poddanstva či do poroby. A hľa, my v tejto dobe platíme dávku kráľovi Lámánitov, až polovicu kukurice našej a jačmeňa nášho, a dokonca všetkého obilia nášho každého druhu, a polovicu prírastkov stád našich, a čried našich; a dokonca polovicu všetkého, čo máme či vlastníme, kráľ Lámánitov od nás žiada, alebo životy naše."},{"vNo":"23 ","txt":"A teraz, nie je toto ťažké niesť? A nie je táto strasť naša veľká? Teraz hľa, aký veľký máme dôvod k žialeniu."},{"vNo":"24 ","txt":"Áno, hovorím vám, veľké sú dôvody, ktoré máme k žialeniu; lebo hľa, koľko bratov našich bolo zabitých a ich krv bola preliata nadarmo, a všetko pre neprávosť."},{"vNo":"25 ","txt":"Lebo keby ľud tento nebol upadol do priestupku, Pán by nikdy nestrpel, aby na nich prišlo toto veľké zlo. Ale hľa, oni nepočúvali slová jeho; ale povstali sváry medzi nimi, dokonca také veľké, že prelievali krv medzi sebou."},{"vNo":"26 ","txt":"A proroka Pánovho zabili; áno, vyvoleného muža Božieho, ktorý im hovoril o ich zlovoľnosti a ohavnostiach, a prorokoval o mnohých veciach, ktoré prídu, áno, dokonca o príchode Krista."},{"vNo":"27 ","txt":"A pretože im hovoril, že Kristus je Boh, Otec všetkých vecí, a hovoril, že na seba vezme obraz človeka, a bude to obraz, podľa ktorého bol človek na počiatku stvorený; alebo inými slovami hovoril, že človek bol stvorený podľa obrazu Božieho a že Boh zostúpi medzi deti ľudské, a vezme na seba telo a krv, a bude chodiť po tvári zeme –"},{"vNo":"28 ","txt":"A teraz, pretože toto hovoril, oni ho usmrtili; a mnohé ďalšie veci učinili, ktoré na nich privodili hnev Boží. Takže, kto by sa divil, že sú v porobe a že sú sužovaní ťažkými strasťami?"},{"vNo":"29 ","txt":"Lebo hľa, Pán hovoril: Nepomôžem ľudu svojmu v deň ich priestupku; ale zahradím ich cesty, aby sa im nedarilo; a ich skutky budú pred nimi ako kameň úrazu."},{"vNo":"30 ","txt":"A znova on hovorí: Ak bude ľud môj siať špinavosť, budú zbierať jej plevy vo víchre; a výsledkom toho je jed."},{"vNo":"31 ","txt":"A znova on hovorí: Ak bude ľud môj siať špinavosť, bude zbierať východný vietor, ktorý prináša okamžité zničenie."},{"vNo":"32 ","txt":"A teraz hľa, sľub Pánov sa naplnil, a vy ste bití a sužovaní."},{"vNo":"33 ","txt":"Ale ak sa obrátite k Pánovi s celým úmyslom srdca a vložíte do neho dôveru svoju, a budete mu slúžiť s celou usilovnosťou mysle, ak budete toto činiť, on vás podľa svojej vlastnej vôle a potešenia vyslobodí z poroby."}]}