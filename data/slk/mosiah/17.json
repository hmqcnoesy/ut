{"heading":"Alma verí slovám Abinadiho a zapisuje ich – Abinadi vytrpí smrť ohňom – Prorokuje svojim vrahom choroby a smrť ohňom. Okolo roku 148 pred Kr.","prevAbbr":"mosiah","prevNo":16,"nextAbbr":"mosiah","nextNo":18,"chapterTitle":"Mosiáš 17","verses":[{"vNo":"1 ","txt":"A teraz, stalo sa, že keď Abinadi ustal takto hovoriť, kráľ prikázal, aby sa ho kňazi chopili a dali ho usmrtiť."},{"vNo":"2 ","txt":"Ale bol medzi nimi jeden, ktorého meno bolo Alma, súc tiež potomkom Nefiho. A bol to mladý muž a uveril slovám, ktoré Abinadi hovoril, lebo vedel o neprávosti, o ktorej Abinadi proti nim svedčil; takže začal prosiť kráľa, aby sa na Abinadiho nehneval, ale aby strpel, aby mohol odísť v pokoji."},{"vNo":"3 ","txt":"Ale kráľ sa nahneval ešte viac a dal Almu vyvrhnúť spomedzi nich, a poslal za ním služobníkov svojich, aby ho zabili."},{"vNo":"4 ","txt":"On ale pred nimi utiekol a skryl sa, takže ho nenašli. A on, súc po mnoho dní skrytý, zapísal všetky slová, ktoré Abinadi hovoril."},{"vNo":"5 ","txt":"A stalo sa, že kráľ dal Abinadiho obklopiť strážami svojimi a zajať; a oni ho spútali, a uvrhli do väzenia."},{"vNo":"6 ","txt":"A za tri dni, keď sa poradil s kňazmi svojimi, ho nechal opäť predviesť pred seba."},{"vNo":"7 ","txt":"A povedal mu: Abinadi, našli sme proti tebe obvinenie a ty si hodný smrti."},{"vNo":"8 ","txt":"Lebo si hovoril, že sám Boh zostúpi medzi deti ľudské; a teraz, z tohto dôvodu budeš usmrtený, ibaže odvoláš všetky slová, ktorými si hovoril zle o mne a ľude mojom."},{"vNo":"9 ","txt":"Teraz, Abinadi mu hovoril: Hovorím vám, neodvolám slová, ktoré som vám hovoril ohľadom ľudu tohto, lebo sú pravdivé; a aby ste sa dozvedeli o ich spoľahlivosti, strpel som, aby som padol do rúk vašich."},{"vNo":"10 ","txt":"Áno, a budem trpieť až k smrti, a neodvolám slová svoje, a oni budú stáť ako svedectvo proti vám. A ak ma zabijete, prelejete nevinnú krv, a to tiež bude stáť ako svedectvo proti vám posledného dňa."},{"vNo":"11 ","txt":"A teraz, kráľ Nóach sa ho chystal prepustiť, lebo sa bál slova jeho; lebo sa bál, že na neho prídu súdy Božie."},{"vNo":"12 ","txt":"Ale kňazi proti nemu pozdvihli hlas svoj a začali ho obviňovať, hovoriac: Hanobil kráľa. Takže kráľ bol podnecovaný k hnevu proti nemu a vydal ho, aby bol zabitý."},{"vNo":"13 ","txt":"A stalo sa, že ho zajali a zviazali, a mučili kožu jeho prútmi, áno, až k smrti."},{"vNo":"14 ","txt":"A teraz, keď ho plamene začali spaľovať, zvolal k nim, hovoriac:"},{"vNo":"15 ","txt":"Hľa, dokonca ako ste mne učinili, tak sa stane, že semeno vaše spôsobí, že mnohí vytrpia bolesti, ktorými trpím ja, dokonca bolesti smrti ohňom; a to preto, že uveria v spásu Pána, svojho Boha."},{"vNo":"16 ","txt":"A stane sa, že budete sužovaní chorobami všelijakými pre neprávosti svoje."},{"vNo":"17 ","txt":"Áno, a budete bití zo všetkých strán, a budete hnaní, a rozptyľovaní sem a tam, dokonca ako je stádo divokých zvierat hnané divou a zúrivou zverou."},{"vNo":"18 ","txt":"A v onen deň budete štvaní, a budete zajatí rukou nepriateľov svojich, a potom budete trpieť, ako ja trpím, bolesťami smrti ohňom."},{"vNo":"19 ","txt":"Tak Boh vykonáva odplatu na tých, ktorí ničia ľud jeho. Ó Bože, prijmi dušu moju."},{"vNo":"20 ","txt":"A teraz, keď Abinadi prehovoril slová tieto, padol, vytrpiac smrť ohňom; áno, súc usmrtený, pretože nezaprel prikázania Božie, spečatiac tak pravdivosť slov svojich smrťou svojou."}]}