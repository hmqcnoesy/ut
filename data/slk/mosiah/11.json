{"heading":"Kráľ Nóach panuje v zlovoľnosti – Oddáva sa samopašnému životu so svojimi manželkami a vedľajšími ženami – Abinadi prorokuje, že ľud bude vzatý do poroby – Kráľ Nóach mu usiluje o život. Okolo roku 160 – 150 pred Kr.","prevAbbr":"mosiah","prevNo":10,"nextAbbr":"mosiah","nextNo":12,"chapterTitle":"Mosiáš 11","verses":[{"vNo":"1 ","txt":"A teraz, stalo sa, že Zeniff udelil kráľovstvo Nóachovi, jednému zo synov svojich; takže Nóach začal panovať na jeho mieste; a nekráčal po cestách otca svojho."},{"vNo":"2 ","txt":"Lebo hľa, nezachovával prikázania Božie, ale kráčal podľa prianí vlastného srdca svojho. A mal mnoho manželiek a vedľajších žien. A spôsobil, že ľud jeho sa dopúšťal hriechu a činil to, čo je ohavné v očiach Pána. Áno, a dopúšťali sa smilstiev a všelijakých zlovoľností."},{"vNo":"3 ","txt":"A uložil daň jednej piatej časti zo všetkého, čo vlastnili, piatu časť z ich zlata a z ich striebra, a piatu časť z ich ziffu, a z ich medi, a z ich mosadze, a z ich železa; a piatu časť z ich kŕmneho dobytka; a tiež piatu časť zo všetkého ich obilia."},{"vNo":"4 ","txt":"A toto všetko poberal, aby uživil seba a manželky svoje, a vedlajšie ženy svoje; a tiež kňazov svojich a ich manželky, a ich vedlajšie ženy; tak pozmenil záležitosti kráľovstva."},{"vNo":"5 ","txt":"Lebo odstránil všetkých kňazov, ktorí boli vysvätení otcom jeho, a vysvätil na ich miesto nových, takých, ktorí boli povýšení v pýche srdca svojho."},{"vNo":"6 ","txt":"Áno, tak boli podporovaní v lenivosti svojej a v modlárstve svojom, a v smilstvách svojich daňami, ktoré kráľ Nóach uložil ľudu svojmu; takto ľud pracoval nesmierne, aby podporovali neprávosť."},{"vNo":"7 ","txt":"Áno, a tiež sa stali modlárskymi, pretože boli oklamaní márnivými a lichotivými slovami kráľa a kňazov; lebo k nim hovorili lichotivé veci."},{"vNo":"8 ","txt":"A stalo sa, že kráľ Nóach postavil mnoho nádherných a priestranných stavieb; a ozdobil ich jemnou prácou z dreva a všelijakými drahocennými vecami, zlatom a striebrom, a železom, a mosadzou, a ziffom, a meďou;"},{"vNo":"9 ","txt":"A tiež si postavil priestranný palác, a v jeho strede trón, všetko to bolo z vybraného dreva a ozdobené zlatom a striebrom, a drahocennými vecami."},{"vNo":"10 ","txt":"A tiež nechal robotníkov svojich vypracovať všelijaké jemné práce vo vnútri stien chrámu, z vybraného dreva a z medi, a z mosadze."},{"vNo":"11 ","txt":"A miesta, ktoré boli vyhradené pre vysokých kňazov, ktoré boli nad všetkými inými miestami, ozdobil rýdzim zlatom; a dal pred nimi postaviť operadlo, aby mohli nechať telo svoje a ruky svoje na ňom spočinúť, zatiaľ čo budú hovoriť k ľudu jeho lživé a márne slová."},{"vNo":"12 ","txt":"A stalo sa, že postavil v blízkosti chrámu vežu, áno, veľmi vysokú vežu, dokonca takú vysokú, že sa mohol postaviť na jej vrchol a zhliadnuť krajinu Šilom, a tiež krajinu Šemlon, ktorú vlastnili Lámániti; a mohol dokonca zhliadnuť celú priľahlú krajinu."},{"vNo":"13 ","txt":"A stalo sa, že dal v krajine Šilom postaviť stavby mnohé; a dal postaviť veľkú vežu na pahorku severne od krajiny Šilom, čo bolo útočisko pre deti Nefiho v dobe, kedy ušli z krajiny; a tak nakladal s bohatstvom, ktoré získaval zdanením ľudu svojho."},{"vNo":"14 ","txt":"A stalo sa, že lipol srdcom svojím na bohatstve svojom a trávil čas svoj samopašným životom s manželkami svojimi a vedľajšími ženami svojimi; a rovnako aj kňazi jeho trávili čas s neviestkami."},{"vNo":"15 ","txt":"A stalo sa, že po krajine založil vinice; a postavil vínne lisy, a vyrábal víno v hojnosti; a preto sa stal pijanom vína, a tiež ľud jeho."},{"vNo":"16 ","txt":"A stalo sa, že Lámániti začali napádať ľud jeho, malé počty jeho, a zabíjať ich na ich poliach a keď sa starali o stáda svoje."},{"vNo":"17 ","txt":"A kráľ Nóach vyslal stráže okolo krajiny, aby ich zadržali; ale nevyslal dostatočný počet a Lámániti ich napadli a zabili ich, a odohnali mnohé ich stáda z krajiny; tak ich Lámániti začali ničiť a prejavovať voči nim nenávisť svoju."},{"vNo":"18 ","txt":"A stalo sa, že kráľ Nóach vyslal proti nim vojská svoje a boli zahnaní späť, alebo zahnali ich na nejaký čas späť; takže, vrátili sa a radovali sa z koristi svojej."},{"vNo":"19 ","txt":"A teraz, pre toto veľké víťazstvo boli povýšení v pýche srdca svojho; chválili sa vlastnou silou svojou, hovoriac, že ich päťdesiat by sa mohlo postaviť proti tisícom Lámánitov; a tak sa chválili, a radovali sa z krvi a z prelievania krvi bratov svojich, a to pre zlovoľnosť kráľa svojho a kňazov svojich."},{"vNo":"20 ","txt":"A stalo sa, že medzi nimi bol muž, ktorého meno bolo Abinadi; a vyšiel medzi nich, a začal prorokovať, hovoriac: Hľa, tak hovorí Pán, a tak mi prikázal, hovoriac: Choď a povedz ľudu tomuto, tak hovorí Pán – Beda ľudu tomuto, lebo ja som videl ich ohavnosti a ich zlovoľnosť, a ich smilstvá; a ak nebudú činiť pokánie, navštívim ich v hneve svojom."},{"vNo":"21 ","txt":"A ak nebudú činiť pokánie a neobrátia sa k Pánovi, svojmu Bohu, hľa, vydám ich do rúk ich nepriateľov; áno, budú privedení do poroby; a budú sužovaní rukou nepriateľov svojich."},{"vNo":"22 ","txt":"A stane sa, že poznajú, že ja som Pán, ich Boh, a som Boh horliaci, navštevujúci neprávosti ľudu svojho."},{"vNo":"23 ","txt":"A stane sa, že ak nebude ľud tento činiť pokánie a neobráti sa k Pánovi, svojmu Bohu, budú privedení do poroby; a nikto ich nevyslobodí, ibaže by to bol Pán Všemohúci Boh."},{"vNo":"24 ","txt":"Áno, a stane sa, že až ku mne budú volať, budem pomalý vo vypočutí ich volaní; áno, a strpím, aby boli bití nepriateľmi svojimi."},{"vNo":"25 ","txt":"A ak nebudú činiť pokánie vo vrecovine a na popole, a nebudú mocne volať k Pánovi, svojmu Bohu, nevypočujem ich modlitby, ani ich nevyslobodím od ich strastí; a tak hovorí Pán, a tak mi prikázal."},{"vNo":"26 ","txt":"Teraz, stalo sa, že keď k nim Abinadi prehovoril slová tieto, rozhnevali sa na neho a usilovali sa pripraviť ho o život; ale Pán ho vyslobodil z ich rúk."},{"vNo":"27 ","txt":"Teraz, keď kráľ Nóach počul slová, ktoré Abinadi hovoril k ľudu, tiež sa hneval; a povedal: Kto je Abinadi, že ja a ľud môj by sme ním mali byť súdení, alebo kto je onen Pán, ktorý prinesie na ľud môj tak veľkú strasť?"},{"vNo":"28 ","txt":"Prikazujem vám, aby ste Abinadiho priviedli sem, aby som ho mohol zabiť, lebo hovoril veci tieto, aby podnietil ľud môj, aby sa jeden na druhého hnevali, a aby vyvolal medzi ľudom mojím sváry; takže ho zabijem."},{"vNo":"29 ","txt":"Teraz, očí ľudí boli zaslepené; takže zatvrdili srdcia svoje proti slovám Abinadiho a od tej doby sa ho naďalej usilovali zajať. A kráľ Nóach zatvrdil srdce svoje proti slovu Pána, a nečinil pokánie zo zlých skutkov svojich."}]}