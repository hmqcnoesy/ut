{"heading":"A tisztaszívűek befogadják Isten kedves szavát – A lámániták igazlelkűsége meghaladja a nefitákét – Jákób óvja népét a paráználkodástól, a szemérmetlenségtől és minden bűntől. Mintegy Kr.e. 544–421.","prevAbbr":"jacob","nextAbbr":"jacob","prevNo":2,"nextNo":4,"chapterTitle":"Jákób 3","prevTitle":"Jákób 2","nextTitle":"Jákób 4","verses":[{"vNo":1,"txt":"               De íme, én, Jákób, hozzátok szeretnék szólni, akik tisztaszívűek vagytok. Szilárd elmével tekintsetek Istenre, és rendkívüli hittel imádkozzatok hozzá, és ő meg fog vigasztalni a megpróbáltatásaitokban, és szót emel az ügyetekben, és igazságosságot küld le azokra, akik az elpusztításotokra törekednek."},{"vNo":2,"txt":" Ó ti, akik tisztaszívűek vagytok, emeljétek fel a fejeteket és fogadjátok be Isten örömet adó szavát, és lakmározzatok a szeretetén; mert mindörökké megtehetitek ezt, ha szilárd az elmétek."},{"vNo":3,"txt":" De jaj, jaj tinektek, akik nem vagytok tisztaszívűek, akik tisztátalanok ezen a napon Isten előtt; mert ha nem tartotok bűnbánatot, átkozott miattatok ez a föld; és a lámániták, akik nem olyan tisztátalanok, mint ti, mégis keserves átokkal vannak megátkozva, meg fognak ostorozni benneteket, méghozzá a pusztulásig."},{"vNo":4,"txt":" És gyorsan eljön az idő, amikor ha nem tartotok bűnbánatot, ők fogják birtokolni örökségetek földjét, és az Úristen kivezeti közületek az igazlelkűeket."},{"vNo":5,"txt":" Íme, testvéreitek, a lámániták, akiket gyűlöltök, szennyességük és az átok miatt, mely a bőrüket érte, igazlelkűbbek nálatok; mert ők nem feledkeztek meg az Úr parancsolatáról, mely atyánknak adatott – hogy ne legyen egynél több hites feleségük, szolgáló feleségük pedig ne legyen egy sem, és ne kövessenek el közöttük paráznaságokat."},{"vNo":6,"txt":" És most azon vannak, hogy betartsák ezt a parancsolatot, ezen parancsolat betartásának figyelembevétele miatt tehát az Úristen nem fogja őket elpusztítani, hanem irgalmas lesz hozzájuk; és egy napon áldott néppé lesznek."},{"vNo":7,"txt":" Íme, férjeik szeretik a feleségeiket, és feleségeik szeretik a férjeiket; és férjeik és feleségeik szeretik a gyermekeiket; és hitetlenségük és irántatok való gyűlöletük atyáik gonoszsága miatt van; mennyivel vagytok tehát jobbak náluk nagy Teremtőtök szemében?"},{"vNo":8,"txt":" Ó testvéreim, félek, hogy ha nem bánjátok meg bűneiteket, bőrük fehérebb lesz, mint a tiétek, amikor velük együtt Isten trónusa elé visznek benneteket."},{"vNo":9,"txt":" Adok tehát nektek egy parancsolatot, mely Isten szava, hogy ne szidalmazzátok őket többé bőrük sötétsége miatt; se ne szidalmazzátok őket szennyességük miatt; hanem emlékezzetek a saját szennyességetekre, és emlékezzetek rá, hogy az ő szennyességük atyáik miatt érte őket."},{"vNo":10,"txt":" Emlékezzetek tehát a gyermekeitekre, hogy miként gyötrődött szívük azon példa miatt, amit ti állítottatok eléjük; és arra is emlékezzetek, hogy szennyességetek miatt pusztulásba vihetitek a gyermekeiteket, és az ő bűneik a ti fejetekre szállnak az utolsó napon."},{"vNo":11,"txt":" Ó testvéreim, hallgassatok szavaimra; serkentsétek fel lelketek képességeit, rázzátok meg magatokat, hogy felébredhessetek a halálos révületből, és szabadítsátok meg magatokat a pokol kínjaitól, nehogy az ördög angyalaivá legyetek, és abba a tüzes és kénköves tóba vettessetek, amely a második halál."},{"vNo":12,"txt":" És most én, Jákób még sokkal több dolgot szóltam Nefi népéhez, és óvtam őket a paráználkodástól és a szemérmetlenségtől, és mindenféle bűntől, elmondván nekik azok rettenetes következményeit."},{"vNo":13,"txt":" És ezekre a lemezekre még a századrészét sem lehet leírni ezen nép cselekedeteinek, mely nép mostanra kezdett nagyszámú lenni; de sok cselekedetük, és háborúik, és viszálykodásaik, és királyaik uralkodása a nagyobb lemezekre van leírva."},{"vNo":14,"txt":" Ezeket a lemezeket Jákób lemezeinek hívják, és Nefi keze készítette őket. És bevégzem ezen szavak szólását."}]}