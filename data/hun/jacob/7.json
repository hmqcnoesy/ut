{"heading":"Sérem megtagadja Krisztust, vitatkozik Jákóbbal, jelt követel, és Isten lesújt rá – Minden próféta beszélt Krisztusról és engeszteléséről – A nefiták vándorokként élték napjaik sorát, gyötrelemben születtek és gyűlölték őket a lámániták. Mintegy Kr.e. 544–421.","prevAbbr":"jacob","nextAbbr":"enos","prevNo":6,"nextNo":1,"chapterTitle":"Jákób 7","prevTitle":"Jákób 6","nextTitle":"Énós ","verses":[{"vNo":1,"txt":"               És most, lőn, hogy miután sok év eltelt, egy férfi jött Nefi népe közé, akinek Sérem volt a neve."},{"vNo":2,"txt":" És lőn, hogy prédikálni kezdett a nép között, és azt hirdette nekik, hogy nem lesz Krisztus. És sok olyan dolgot prédikált, mely hízelgő volt a népnek; és ezt azért tette, hogy megdönthesse Krisztus tanát."},{"vNo":3,"txt":" És szorgalmasan munkálkodott, hogy félrevezethesse a nép szívét, olyannyira, hogy sok szívet félre is vezetett; és tudván, hogy én, Jákób hiszek Krisztusban, aki el fog jönni, sokszor kereste az alkalmat, hogy hozzám jöhessen."},{"vNo":4,"txt":" És tanult volt, így tökéletes tudással rendelkezett a nép nyelvét illetően; tehát sok hízelgést és igen meggyőző beszédet tudott használni, az ördög hatalma szerint."},{"vNo":5,"txt":" Azt remélte, hogy megingathat a hitemben, a sok kinyilatkoztatás és a sok dolog ellenére, melyet ezen dolgokat illetően láttam; mert én valóban láttam angyalokat, és ők szolgáltak nekem. És az Úr hangját is hallottam, amint szó szerint hozzám beszélt, időről időre; engem tehát nem lehetett megingatni."},{"vNo":6,"txt":" És lőn, hogy eljött hozzám, és ily módon szólt hozzám, mondván: Jákób testvér, sokszor kerestem az alkalmat, hogy szólhassak hozzád; mert hallottam és tudom is, hogy sokat jársz-kelsz, azt prédikálva, amit ti az evangéliumnak, vagyis Krisztus tanának mondotok."},{"vNo":7,"txt":" És sok embert félrevezettetek ebből a népből, így ők elferdítik Isten helyes útját, és nem tartják be Mózes törvényét, mely a helyes út; és megváltoztatják Mózes törvényét, egy olyan lénynek hódolva, akiről azt mondjátok, hogy sok száz év múlva fog eljönni. És most, íme, én, Sérem kijelentem neked, hogy ez káromlás; mert senki nem tudhat ilyen dologról; mert nem képes megmondani az eljövendő dolgokat. És ily módon vitatkozott velem Sérem."},{"vNo":8,"txt":" De íme, az Úristen kiárasztotta Lelkét a lelkembe, olyannyira, hogy én minden szavát illetően megszégyenítettem őt."},{"vNo":9,"txt":" És azt kérdeztem tőle: Megtagadod-e a Krisztust, aki el fog jönni? És ő így szólt: Ha lenne Krisztus, nem tagadnám meg őt; de én tudom, hogy nincs Krisztus, se nem volt, se nem lesz soha."},{"vNo":10,"txt":" És azt kérdeztem tőle: Hiszed-e a szentírásokat? És ő így szólt: Igen."},{"vNo":11,"txt":" És én így szóltam hozzá: Akkor nem érted meg őket; mert azok valóban bizonyságot tesznek Krisztusról. Íme, azt mondom neked, hogy egyetlen próféta sem írt, se nem prófétált anélkül, hogy ne beszélt volna erről a Krisztusról."},{"vNo":12,"txt":" És ez nem minden – ez nekem is kinyilváníttatott, mert láttam és hallottam; és ez a Szentlélek hatalma által nekem is kinyilváníttatott; tehát tudom, hogy ha nem lenne engesztelés, akkor az egész emberiségnek el kellene vesznie."},{"vNo":13,"txt":" És lőn, hogy ő így szólt hozzám: Mutass nekem egy jelet a Szentléleknek ezen hatalma által, melyen keresztül oly sokat tudtok."},{"vNo":14,"txt":" És ezt kérdeztem tőle: Mi vagyok én, hogy Istent kísértsem, hogy mutasson neked egy jelet abban a dologban, melyet igaznak tudsz? Mégis tagadod azt, mert az ördögtől való vagy. Mindazonáltal ne az én akaratom legyen meg; de ha Isten lesújt rád, legyen az egy jel számodra, hogy hatalma van neki a mennyben is és a földön is; és hogy Krisztus el fog jönni. És a te akaratod legyen meg, Ó Uram, és ne az enyém."},{"vNo":15,"txt":" És lőn, hogy amikor én, Jákób, ezeket a szavakat kimondtam, az Úr hatalma reá szállt, olyannyira, hogy a földre rogyott. És lőn, hogy sok napon át táplálták."},{"vNo":16,"txt":" És lőn, hogy így szólt a néphez: Gyűljetek össze holnap, mert meg fogok halni; szólni szeretnék tehát a néphez, mielőtt meghalok."},{"vNo":17,"txt":" És lőn, hogy másnap összegyűlt a sokaság; és ő nyíltan szólt hozzájuk, és megtagadta azokat a dolgokat, melyeket tanított vala nekik, és megvallotta Krisztust, és a Szentlélek hatalmát, és az angyalok szolgálattételét."},{"vNo":18,"txt":" És nyíltan szólt hozzájuk, hogy az ördög hatalma tévesztette meg. És beszélt a pokolról, és az örökkévalóságról és az örök büntetésről."},{"vNo":19,"txt":" És így szólt: Félek, hogy elkövettem a megbocsáthatatlan bűnt, mert hazudtam Istennek; mert megtagadtam a Krisztust, és azt mondtam, hogy hiszem a szentírásokat; és azok valóban bizonyságot tesznek róla. És mivel így hazudtam Istennek, nagyon félek, hogy rettenetes lesz helyzetem; de vallomást teszek Istennek."},{"vNo":20,"txt":" És lőn, hogy amikor ezeket a szavakat kimondta, többet már nem tudott szólni, és kiadta a lelkét."},{"vNo":21,"txt":" És amikor a sokaság tanúja volt annak, hogy mindezen dolgokat elmondta, amint azon volt, hogy kiadja a lelkét, rendkívül meg voltak döbbenve; olyannyira, hogy Isten hatalma leszállt rájuk, és úgy elhatalmasodott rajtuk, hogy a földre rogytak."},{"vNo":22,"txt":" Most ez a dolog örömet okozott nekem, Jákóbnak, mert ezt kértem az Atyától, aki a mennyben van; mert ő meghallgatta a könyörgésemet és megválaszolta az imámat."},{"vNo":23,"txt":" És lőn, hogy ismét vissza lett állítva a nép között a béke és Isten szeretete; és kutatták a szentírásokat, és nem hallgattak többé ennek a gonosz embernek a szavaira."},{"vNo":24,"txt":" És lőn, hogy sok módszert kieszeltek, hogy a lámánitákat visszatérítsék és visszaállítsák az igazság ismeretéhez; de ez mind hiábavaló volt, mert ők a háborúkban és a vérontásban gyönyörködtek, és örök gyűlölet volt bennük irántunk, testvéreik iránt. És állandóan arra törekedtek fegyvereik hatalmán keresztül, hogy elpusztítsanak bennünket."},{"vNo":25,"txt":" Nefi népe tehát megerősítette magát ellenük fegyvereivel, és teljes erejével, bízva szabadulásuk Istenében és kősziklájában; eddig tehát győzedelmeskedtek ellenségeiken."},{"vNo":26,"txt":" És lőn, hogy én, Jákób, kezdtem öreg lenni; és mivel e nép feljegyzését Nefi másik lemezein őrzik, befejezem tehát ezt a feljegyzést, kijelentve, hogy legjobb tudásom szerint írtam; azt mondván, hogy az idő elszállt velünk, és életünk is úgy elszállt, mintha egy álom lett volna számunkra, akik magányos és komoly nép vagyunk, vándorok, kiűzve Jeruzsálemből, gyötrelemben születtünk a vadonban, és gyűlöltek a testvéreink, mely háborúkat és viszálykodásokat okozott, gyászban töltöttük tehát a napjainkat."},{"vNo":27,"txt":" És én, Jákób láttam, hogy nemsokára le kell mennem a síromba; így szóltam tehát Énós fiamhoz: Vedd ezeket a lemezeket. És elmondtam neki azon dolgokat, amiket Nefi fivérem megparancsolt nekem, és ő a parancsok iránti engedelmességet ígért. És bevégzem írásaimat ezeken a lemezeken, mely írás kevés volt; és búcsút mondok az olvasónak, remélve, hogy sok testvérem olvashatja a szavaimat. Isten veletek, testvérek!"}]}