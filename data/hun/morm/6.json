{"heading":"A nefiták Kumóra földjére gyülekeznek a végső csatákra – Mormon elrejti a szent feljegyzéseket a Kumóra dombban – A lámániták győzedelmeskednek, a nefita nemzet pedig elpusztul – Százezrek halnak meg kard által. Mintegy Kr.u. 385.","prevAbbr":"morm","nextAbbr":"morm","prevNo":5,"nextNo":7,"chapterTitle":"Mormon 6","prevTitle":"Mormon 5","nextTitle":"Mormon 7","verses":[{"vNo":1,"txt":"               És most, befejezem feljegyzésemet népem, a nefiták pusztulását illetően. És lőn, hogy a lámániták előtt meneteltünk."},{"vNo":2,"txt":" És én, Mormon, írtam egy levelet a lámániták királyának, és azt kértem tőle, hogy engedje meg nekünk, hogy Kumóra földjére összegyűjthessük a népünket, egy Kumórának nevezett dombnál, és ott megütközhetnénk velük."},{"vNo":3,"txt":" És lőn, hogy a lámániták királya megadta nekem azt a dolgot, amit kívántam."},{"vNo":4,"txt":" És lőn, hogy elvonultunk Kumóra földjére, és a Kumóra domb körül vertük fel sátrainkat; és olyan föld volt ez, ahol sok víz, folyó és forrás volt; és reméltük, hogy itt előnyre tehetünk szert a lámánitákkal szemben."},{"vNo":5,"txt":" És mire elmúlt háromszáznyolcvannégy év, népünk maradékát mind összegyűjtöttük Kumóra földjére."},{"vNo":6,"txt":" És lőn, hogy miután minden emberünket egybegyűjtöttük Kumóra földjére, íme, én, Mormon, kezdtem megöregedni; és mivel tudtam, hogy ez lesz népem utolsó harca, és megparancsolta az Úr, hogy ne engedjem a lámániták kezébe kerülni az atyáink által továbbadott feljegyzéseket, melyek szentek, (mert a lámániták elpusztítanák azokat) elkészítettem hát ezt a feljegyzést Nefi lemezeiről, és Kumóra dombjában elrejtettem mindazon feljegyzéseket, melyeket rám bízott az Úr keze, azon kevés lemez kivételével, melyeket fiamnak, Moróninak adtam."},{"vNo":7,"txt":" És lőn, hogy embereim most asszonyaikkal és gyermekeikkel figyelték a lámánita seregek vonulását feléjük; és azzal a rettenetes halálfélelemmel, mely a gonoszok mellkasát tölti be, azzal várták eljövetelüket."},{"vNo":8,"txt":" És lőn, hogy harcolni jöttek ellenünk, és minden lelket borzalom töltött el, mert olyan nagy számban voltak."},{"vNo":9,"txt":" És lőn, hogy karddal, és íjjal, és nyíllal, és fejszével és mindenféle harci fegyverekkel törtek népemre."},{"vNo":10,"txt":" És lőn, hogy sokakat levágtak, igen, a velem lévő tízezremet is, és én sebesülten közéjük estem; és elhaladtak mellettem, és így nem vetettek véget az életemnek."},{"vNo":11,"txt":" És amikor általmentek és levágták mind az embereimet, huszonnégyünk kivételével (akik között ott volt fiam, Moróni), és mi, akik túléltük embereink halálát, másnap, mire a lámániták visszatértek a táboraikba, láttuk a Kumóra domb tetejéről azt a levágott tízezret embereim közül, akiket én vezettem elöl."},{"vNo":12,"txt":" És láttuk azt a tízezret is embereim közül, akiket fiam, Moróni vezetett."},{"vNo":13,"txt":" És íme, Gidgiddóna tízezre is elesett, és ő is közöttük."},{"vNo":14,"txt":" És Lámáh is elesett az ő tízezrével; és Gilgál is elesett az ő tízezrével; és Limha is elesett az ő tízezrével; és Juneám is elesett az ő tízezrével; és Kumeniha, és Moróniha, és Antiónum, és Siblom, és Sém és Jós is, mind elestek egyenként a tízezrükkel."},{"vNo":15,"txt":" És lőn, hogy még tizen voltak, akik elestek kard által, mind a tízezrükkel; igen, méghozzá egész népem elesett, azon huszonnégy kivételével, akik velem voltak, és azon kevés kivételével, akik elszöktek a déli országrészekbe, és azon kevés kivételével, akik átpártoltak a lámánitákhoz; és testük, és csontjaik és vérük ott hevert a föld színén, otthagyatván azok kezei által, akik megölték őket, hogy ott rothadjanak a földön, és hogy szétporladjanak és visszatérjenek anyaföldjükbe."},{"vNo":16,"txt":" És kín hasított a lelkembe, népem megölése miatt, és felkiáltottam:"},{"vNo":17,"txt":" Ó, ti szép emberek, hogyan hagyhattátok el az Úr útjait! Ó, ti szép emberek, hogyan utasíthattátok el azt a Jézust, aki tárt karokkal állt, hogy befogadjon benneteket!"},{"vNo":18,"txt":" Íme, ha nem tettétek volna ezt, nem buktatok volna el. De íme, elbuktatok, és én gyászolom veszteteket."},{"vNo":19,"txt":" Ó, ti szép fiak és leányok, ti atyák és anyák, ti férjek és feleségek, ti szép emberek, hogyan van az, hogy el tudtatok bukni!"},{"vNo":20,"txt":" De íme, most már elmentetek, és kesergéseim nem tudnak visszahozni benneteket."},{"vNo":21,"txt":" És hamarosan eljön a nap, amikor halandóságotoknak halhatatlanságot kell magára öltenie, és ezek a testek, amelyek most romlandóságban rothadnak, hamarosan romolhatatlan testekké lesznek; és akkor oda kell állnotok Krisztus ítélőszéke elé, hogy cselekedeteitek szerint megítéltessetek; és ha úgy lészen, hogy igazlelkűek vagytok, akkor áldottak lesztek atyáitokkal együtt, akik előttetek mentek el."},{"vNo":22,"txt":" Ó, bárcsak bűnbánatot tartottatok volna ezen nagy pusztulás előtt, mely utolért benneteket. De íme, elmentetek, és az Atya, igen, a menny Örökkévaló Atyja ismeri mily sorsban vagytok; és ő az ő igazságossága és irgalma szerint tesz majd veletek."}]}