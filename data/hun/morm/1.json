{"heading":"Ammáron utasításokat ad Mormonnak a szent feljegyzésekre vonatkozóan – Háború kezdődik a nefiták és a lámániták között – A három nefita elvitetik – Gonoszság, hitetlenség, szemfényvesztés és boszorkányság uralkodik. Mintegy Kr.u. 321–326.","prevAbbr":"4-ne","nextAbbr":"morm","prevNo":1,"nextNo":2,"chapterTitle":"Mormon 1","prevTitle":"Negyedik Nefi ","nextTitle":"Mormon 2","verses":[{"vNo":1,"txt":" ÉS most én, Mormon, feljegyzést készítek azon dolgokról, melyeket láttam is és hallottam is, és ezt Mormon könyvének nevezem."},{"vNo":2,"txt":" És mintegy abban az időben, amikor Ammáron a feljegyzéseket az Úrnak elrejtette, eljött hozzám (én akkor mintegy tíz éves korban voltam, és kezdtem népem tudományában valamelyest tanult lenni), és ezt mondta nekem Ammáron: Úgy látom, megfontolt gyermek vagy, és gyors megfigyelő;"},{"vNo":3,"txt":" Szeretném tehát, hogy amikor mintegy huszonnégy éves leszel, visszaemlékeznél azokra a dolgokra, melyeket megfigyeltél ezen népet illetően; és amikor ezen korba érsz, menj el Antum földjére, egy olyan dombhoz, melyet Simnek fognak nevezni; és ott rejtettem el az Úrnak mind a szent bevéséseket ezen népre vonatkozóan."},{"vNo":4,"txt":" És íme, vedd magadhoz Nefi lemezeit, a maradékot azonban hagyd azon a helyen, ahol vannak; és vésd fel Nefi lemezeire mindazokat a dolgokat, amiket e néppel kapcsolatban megfigyeltél."},{"vNo":5,"txt":" És én, Mormon, aki Nefi leszármazottja vagyok (atyám neve pedig Mormon volt), emlékeztem azokra a dolgokra, melyeket Ammáron megparancsolt nekem."},{"vNo":6,"txt":" És lőn, hogy tizenegy éves koromban atyám a déli földre, méghozzá Zarahemla földjére vitt."},{"vNo":7,"txt":" Annak a földnek a színét addigra már mindenhol épületek borították, és majdnem olyan sokan voltak az emberek, mint a tenger homokja."},{"vNo":8,"txt":" És lőn, hogy ebben az évben háború kezdődött a nefiták, akik a nefitákból és a jákóbitákból és a józsefitákból és a zorámitákból álltak; és ez a háború a nefiták, valamint a lámániták és a lemueliták és az ismáeliták között volt."},{"vNo":9,"txt":" Most, a lámánitákat és a lemuelitákat és az ismáelitákat lámánitáknak hívták, a két szembenálló fél tehát a nefiták és a lámániták voltak."},{"vNo":10,"txt":" És lőn, hogy a háború Zarahemla határán, a Sidon folyó vizénél kezdődött közöttük."},{"vNo":11,"txt":" És lőn, hogy a nefiták összegyűjtött emberei nagyon sokan voltak, annyira, hogy meghaladták a harmincezres számot. És lőn, hogy ugyanebben az évben számos csata volt, melyben a nefiták megverték a lámánitákat és sokakat megöltek közülük."},{"vNo":12,"txt":" És lőn, hogy a lámániták felhagytak tervükkel, és béke lett az országban; és mintegy négy éven át maradt még béke, és nem volt vérontás."},{"vNo":13,"txt":" A gonoszság azonban szerte az egész vidéken olyannyira elhatalmasodott, hogy az Úr elvitte szeretett tanítványait, és a nép gonoszsága miatt a csodák és a gyógyítás munkája megszűnt."},{"vNo":14,"txt":" És gonoszságuk és hitetlenségük miatt nem voltak ajándékok az Úrtól, és a Szentlélek sem szállt le senkire."},{"vNo":15,"txt":" Engem azonban, amikor tizenöt éves voltam, és valamelyest megfontolt gondolkozású, meglátogatott az Úr, és én megízleltem és megismertem Jézus jóságát."},{"vNo":16,"txt":" És nekiláttam, hogy prédikáljak ennek a népnek, de bezáratott a szám, és megtiltatott nekem, hogy prédikáljak nekik; mert íme, szándékosan lázadtak fel Istenük ellen; és gonoszságuk miatt a szeretett tanítványok elvitettek az országból."},{"vNo":17,"txt":" Én azonban köztük maradtam, de szívük keménysége miatt megtiltatott nekem, hogy prédikáljak nekik; és szívük keménysége miatt átkozott volt számukra ez a föld."},{"vNo":18,"txt":" És ezek a Gadianton rablók, akik a lámániták között voltak, annyira ellepték az országot, hogy annak lakosai kezdték a földbe rejteni kincseiket; és mivel az Úr megátkozta azt a földet, azok csúszósakká váltak, és így többé sem kézben tartani, sem ismét azokat megtartani nem tudták."},{"vNo":19,"txt":" És lőn, hogy szemfényvesztések, boszorkányságok és varázslások voltak; és a gonosz hatalma munkálkodott ezen egész föld színén, betöltve Abinádi, valamint a lámánita Sámuel minden szavát."}]}