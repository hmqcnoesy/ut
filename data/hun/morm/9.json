{"heading":"Moróni azokat szólítja fel, akik nem hisznek Krisztusban, hogy tartsanak bűnbánatot – A csodák Istenéről beszél, aki kinyilatkoztatásokat ad, és ajándékokkal, valamint jelekkel árasztja el a hithűeket – A csodák a hitetlenség miatt szűnnek meg – Jelek követik azokat, akik hisznek – Az embereket arra biztatják, hogy legyenek bölcsek és tartsák be a parancsolatokat. Mintegy Kr.u. 401–421.","prevAbbr":"morm","nextAbbr":"ether","prevNo":8,"nextNo":1,"chapterTitle":"Mormon 9","prevTitle":"Mormon 8","nextTitle":"Ether 1","verses":[{"vNo":1,"txt":"               És most, azokat illetően is szólok, akik nem hisznek Krisztusban."},{"vNo":2,"txt":" Íme, hisztek-e majd meglátogatásotok napján – amikor íme, eljön az Úr, igen, méghozzá azon a nagy napon, amikor a föld fölgöngyölődik, mint egy tekercs, és a forró hőségben megolvadnak az elemek. Igen, azon a nagy napon, amikor odaállítanak titeket Isten Báránya elé – mondjátok-e majd akkor, hogy nincs Isten?"},{"vNo":3,"txt":" Fogjátok-e még továbbra is tagadni a Krisztust, vagy látjátok-e majd Isten Bárányát? Azt gondoljátok, hogy ismerve saját bűnötöket vele lakhattok majd? Azt gondoljátok, hogy boldogok lehetnétek, együtt lakni ezzel a szent Lénnyel, amikor lelketeket bűnötök tudata kínozza, mivel mindig visszaéltetek a törvényeivel?"},{"vNo":4,"txt":" Íme, azt mondom nektek, nyomorultabbak lennétek, ha úgy laknátok együtt egy szent és igazságos Istennel, hogy ismeritek előtte való szennyességeteket, mintha az elkárhozott lelkekkel laknátok a pokolban."},{"vNo":5,"txt":" Mert íme, amikor odajuttok, hogy látjátok mezítelenségeteket Isten előtt, és Isten dicsőségét is, valamint Jézus Krisztus szentségét, akkor az majd kiolthatatlan tűz lángját gyújtja meg rajtatok."},{"vNo":6,"txt":" Ó ti hitetlenek, forduljatok az Úrhoz; fohászkodjatok buzgón Jézus nevében az Atyához, hogy szeplőtelennek, tisztának, szépnek és fehérnek találtassatok azon a nagy és utolsó napon, mivel a Bárány vére megtisztított benneteket."},{"vNo":7,"txt":" És még ezt is nektek mondom, akik tagadjátok Isten kinyilatkoztatásait, és azt mondjátok, hogy már megszűntek ezek, hogy nincsenek kinyilatkoztatások, sem próféciák, sem gyógyítás, sem nyelveken szólás vagy nyelvek tolmácsolása;"},{"vNo":8,"txt":" Íme, azt mondom nektek, hogy nem ismeri Krisztus evangéliumát az, aki tagadja ezeket a dolgokat; bizony, nem olvasta a szentírásokat; de ha igen, akkor nem érti azokat."},{"vNo":9,"txt":" Mert nem olvassuk-e azt, hogy Isten ugyanaz tegnap, ma és mindörökké, és hogy nincs benne változás, sem a változásnak árnyéka?"},{"vNo":10,"txt":" És most, ha egy olyan istent képzeltetek el magatoknak, aki változik, és akiben ott van a változásnak árnyéka, akkor egy olyan istent képzeltetek el magatoknak, aki nem a csodák Istene."},{"vNo":11,"txt":" De íme, én meg fogom mutatni nektek a csodák Istenét, méghozzá Ábrahám Istenét, és Izsák Istenét, és Jákób Istenét; és ez ugyanaz az Isten, aki az egeket és a földet teremtette, és minden dolgot, ami azokon van."},{"vNo":12,"txt":" Íme, ő teremtette Ádámot, és Ádám által jött el az ember bukása. És az ember bukása miatt jött el Jézus Krisztus, méghozzá az Atya és a Fiú; és Jézus Krisztus miatt jött el az ember megváltása."},{"vNo":13,"txt":" És az ember megváltása miatt, mely Jézus Krisztus által jött el, visszavitetnek az Úr színe elé; igen, ez az, ahogyan minden ember megváltatik, mivel Krisztus halála véghezviszi a feltámadást, mely véghezvisz egy megváltást a végtelen álomból, mely álomból minden embert felébreszt majd Isten hatalma, amikor megszólal a harsona; és előjönnek, a kicsik és a nagyok is, és mindenki odaáll az ő törvényszéke elé, megváltatván és feloldozván a halál ezen örök kötelékéből, mely halál egy időleges halál."},{"vNo":14,"txt":" És akkor jön el rájuk a Szent ítélete; és akkor jön el az idő, amikor aki tisztátalan, az még mindig tisztátalan lesz; és aki igazlelkű, az még mindig igazlelkű lesz; aki boldog, az még mindig boldog lesz; és aki boldogtalan, az még mindig boldogtalan lesz."},{"vNo":15,"txt":" És most, Ó ti mind, akik egy olyan istent képzeltetek el magatoknak, aki nem képes csodákat tenni, azt kérdezem tőletek, hogy elmúltak-e ezek a dolgok, melyekről szóltam? Eljött-e már a vég? Íme, azt mondom nektek, hogy nem; és Isten nem szűnt meg a csodák Istene lenni."},{"vNo":16,"txt":" Íme, nem bámulatosak-e szemetekben azok a dolgok, melyeket Isten vitt véghez? Igen, és ki képes megérteni Isten bámulatos cselekedeteit?"},{"vNo":17,"txt":" Ki nem mondja csodának azt, hogy szava által lett az ég és a föld; és szavának hatalma által teremtetett meg az ember a föld porából; és szavának hatalma által történtek csodák?"},{"vNo":18,"txt":" És ki mondja azt, hogy Jézus Krisztus nem tett sok hatalmas csodát? És az apostolok keze által is sok hatalmas csoda történt."},{"vNo":19,"txt":" És ha akkor történtek csodák, akkor miért szűnt volna meg Isten a csodák Istene lenni, és lenne mégis olyan Lény, aki nem változik? És íme, azt mondom nektek, hogy ő nem változik; mert ha így tenne, akkor megszűnne Isten lenni; de ő nem szűnik meg Isten lenni, és ő igenis a csodák Istene."},{"vNo":20,"txt":" És ha megszűnik csodákat tenni az emberek gyermekei között, az azért van, mert hitetlenségbe süllyednek, és letérnek a helyes útról, és nem ismerik Istent, akiben bízniuk kellene."},{"vNo":21,"txt":" Íme, azt mondom nektek, hogy aki hisz Krisztusban, semmiben nem kételkedve, akkor az amely dolgot Krisztus nevében kér az Atyától, az megadatik neki; és ez az ígéret mindenkinek szól, egészen a föld széleiig."},{"vNo":22,"txt":" Mert íme, azt mondta Jézus Krisztus, Isten Fia, a tanítványainak, akik maradtak, igen, és minden tanítványának, a sokaság hallatára: Menjetek el az egész világba, és minden teremtménynek prédikáljátok az evangéliumot."},{"vNo":23,"txt":" És aki hisz és megkeresztelkedik, az megszabadul, de aki nem hisz, az elkárhozik;"},{"vNo":24,"txt":" És ezek a jelek követik azokat, akik hisznek – ördögöket űznek ki az én nevemben; új nyelveken szólnak; kígyókat vesznek fel; és ha bármi halálos dolgot isznak, az nem árt nekik; ráteszik kezeiket a betegekre, és azok meggyógyulnak;"},{"vNo":25,"txt":" És aki hisz az én nevemben, semmiben nem kételkedve, annak minden szavamat meg fogom erősíteni, egészen a föld széleiig."},{"vNo":26,"txt":" És most íme, ki szállhat hát szembe az Úr műveivel? Ki tagadhatja szavait? Ki fog felemelkedni az Úr mindenható hatalma ellen? Ki fogja megvetni az Úr műveit? Ki fogja megvetni Krisztus gyermekeit? Íme, ti, akik megvetői vagytok az Úr műveinek, mind csodálkozni fogtok és elvesztek."},{"vNo":27,"txt":" Ó, akkor hát ne vessétek meg és ne csodálkozzatok, inkább hallgassatok az Úr szavaira, és Jézus nevében kérjétek az Atyától azokat a dolgokat, amikre szükségetek van. Ne kételkedjetek, inkább higgyetek, és induljatok el, miként a régiek, és jöjjetek az Úrhoz teljes szívetekkel, és őelőtte félelemmel és reszketve munkálkodjatok saját szabadulásotokon."},{"vNo":28,"txt":" Legyetek bölcsek, próbatételetek napjaiban, vessetek le magatokról minden tisztátalanságot; ne azt kérjétek, amit vágyaitok nyelnének el, inkább azt kérjétek rendíthetetlen szilárdsággal, hogy semmilyen kísértésnek ne engedjetek, hanem az igaz és élő Istent szolgáljátok."},{"vNo":29,"txt":" Vigyázzatok, nehogy méltatlanul kereszteljenek meg benneteket; vigyázzatok, nehogy méltatlanul vegyetek Krisztus úrvacsorájából; és vigyázzatok, hogy minden dolgot érdemesen tegyetek, és Jézus Krisztus, az élő Isten Fiának nevében tegyétek ezt; és ha ezt megteszitek, és mindvégig kitartotok, akkor semmiképpen nem űznek ki benneteket."},{"vNo":30,"txt":" Íme, úgy beszélek hozzátok, mintha halottaimból szólnék; mivel tudom, hogy meglesznek nektek a szavaim."},{"vNo":31,"txt":" Ne kárhoztassatok majd fogyatékosságomért, és atyámat se az ő fogyatékosságáért, és azokat se, akik ő előtte írtak; hanem inkább adjatok hálát az Istennek, hogy kinyilvánította nektek a fogyatékosságainkat, hogy megtanuljatok bölcsebbnek lenni annál, amilyenek mi voltunk."},{"vNo":32,"txt":" És most íme, saját tudásunk szerint írtuk ezt a feljegyzést, azokkal a jelekkel, melyeket mi magunk megújított egyiptominak nevezünk, és ezeket mi adtuk tovább és változtattuk meg beszédünk módja szerint."},{"vNo":33,"txt":" És ha lemezeink elég nagyok lettek volna, akkor héberül írtunk volna; bár mi a hébert is megváltoztattuk; és ha héberül írhattunk volna, akkor íme, nem leltetek volna fogyatékosságot a feljegyzésünkben."},{"vNo":34,"txt":" Ám az Úr tudja, milyen dolgokat írtunk le, és azt is, hogy egyetlen másik nép sem ismeri a nyelvünket; és mivel egyetlen más nép sem ismeri a nyelvünket, eszközöket készített tehát annak tolmácsolására."},{"vNo":35,"txt":" És ezek a dolgok azért lettek leírva, hogy ruházatunkat megtisztíthassuk testvéreink vérétől, akik hitetlenségbe süllyedtek."},{"vNo":36,"txt":" És íme, ezek a dolgok, melyeket testvéreinket illetően kívántunk, igen, méghozzá azt, hogy visszaállíttassanak Krisztus ismeretéhez, ezek mindazon szentek imái szerint valók, akik lakták ezt a földet."},{"vNo":37,"txt":" És bár adná az Úr, Jézus Krisztus, hogy hitük szerint kapjanak választ az imáikra; és bár emlékezne Isten, az Atya az Izráel házával kötött szövetségre; és áldaná meg őket örökké, Jézus Krisztus nevébe vetett hitük által. Ámen."}]}