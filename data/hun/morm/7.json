{"heading":"Mormon felszólítja az utolsó napok lámánitáit, hogy higgyenek Krisztusban, fogadják el evangéliumát és legyenek megszabadítva – Mindazok, akik hisznek a Bibliában, a Mormon könyvében is hinni fognak. Mintegy Kr.u. 385.","prevAbbr":"morm","nextAbbr":"morm","prevNo":6,"nextNo":8,"chapterTitle":"Mormon 7","prevTitle":"Mormon 6","nextTitle":"Mormon 8","verses":[{"vNo":1,"txt":"               És most íme, szólnék valamit ezen nép maradékához, akiket megkíméltek, ha úgy lészen, hogy Isten odaadja nekik szavaimat, hogy tudhassanak atyáik dolgairól; igen, hozzátok szólok, ti Izráel házának maradéka; és ezek azok a szavak, melyeket szólok:"},{"vNo":2,"txt":" Tudjátok meg, hogy Izráel házából valók vagytok."},{"vNo":3,"txt":" Tudjátok meg, hogy el kell jutnotok a bűnbánathoz, vagy nem lehet megszabadítani benneteket."},{"vNo":4,"txt":" Tudjátok meg, hogy le kell tennetek harci fegyvereiteket, és nem gyönyörködhettek többé a vérontásban, és nem vehetitek fel többé azokat, hacsak Isten nem parancsolja azt nektek."},{"vNo":5,"txt":" Tudjátok meg, hogy el kell jutnotok atyáitok ismeretéhez, és meg kell bánnotok minden bűnötöket és gonoszságotokat, és hinnetek kell Jézus Krisztusban, hogy ő Isten Fia, és hogy megölték a zsidók, és ismét feltámadt az Atya hatalma által, mellyel győzelmet aratott a sír felett; és benne emésztődik fel a halál fullánkja is."},{"vNo":6,"txt":" És ő viszi véghez a halottak feltámadását, mely által fel kell emeltetnie az embernek, hogy ítélőszéke elé álljon."},{"vNo":7,"txt":" És ő vitte véghez a világ megváltását, mely által annak, aki ártatlannak találtatik előtte az ítélet napján, annak megadatik, hogy Isten jelenlétében lakjon az ő királyságában, hogy szüntelen dicséreteket énekeljen a fenti kórusokkal az Atyának, és a Fiúnak, és a Szentléleknek, melyek egy Isten, a boldogság állapotában, melynek nincs vége."},{"vNo":8,"txt":" Tartsatok hát bűnbánatot és keresztelkedjetek meg Jézus nevében, és fogadjátok be Krisztus evangéliumát, mely elétek tárul, nemcsak ebben a feljegyzésben, hanem abban a feljegyzésben is, mely a zsidóktól jut el a nemzsidókhoz, mely feljegyzés a nemzsidóktól jut el hozzátok."},{"vNo":9,"txt":" Mert íme, ez avégre íratott, hogy higgyetek abban; és ha abban hisztek, akkor ebben is hinni fogtok; és ha ebben hisztek, akkor tudni fogtok atyáitokról, és azon csodálatos munkákról is, melyeket Isten hatalma végzett közöttük."},{"vNo":10,"txt":" És azt is tudni fogjátok, hogy Jákób magjának maradéka vagytok; az első szövetség népéhez számláltattok tehát; és ha úgy lészen, hogy hisztek Krisztusban, és megkeresztelkedtek, először vízzel, majd tűzzel és a Szentlélekkel, követvén Szabadítónk példáját, aszerint, amit megparancsolt nekünk, akkor jó lesz nektek az ítélet napján. Ámen."}]}