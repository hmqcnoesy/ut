{"heading":"Az északi földrészen elutasítják Nefit, és ő visszatér Zarahemlába – A kertjében levő torony tetején imádkozik, majd felszólítja a népet, hogy térjenek meg, vagy el fognak veszni. Mintegy Kr.e. 23–21.","sectionHeading":"Nefinek, Hélamán fiának a próféciája – Isten megfenyegeti Nefi népét, hogy ha nem bánják meg a gonoszságaikat, akkor haragjában meglátogatja és teljesen elpusztítja őket. Isten döghalállal sújtja Nefi népét; bűnbánatot tartanak és hozzá fordulnak. A lámánita Sámuel prófétál a nefitáknak.","prevAbbr":"hel","prevNo":6,"nextAbbr":"hel","nextNo":8,"chapterTitle":"Hélamán 7","verses":[{"vNo":"1 ","txt":"Íme, most lőn, hogy a bírák Nefi népe feletti uralmának hatvankilencedik évében Nefi, Hélamán fia, az északi földről visszatért Zarahemla földjére."},{"vNo":"2 ","txt":"Elment ugyanis az északi földön lévő népek közé, és Isten szavát prédikálta nekik, és sok dolgot megjövendölt nekik;"},{"vNo":"3 ","txt":"És azok minden szavát elutasították, olyannyira, hogy nem maradhatott közöttük, hanem ismét visszatért a szülőföldjére."},{"vNo":"4 ","txt":"És amikor látta, hogy ilyen rettenetesen gonosz állapotban van a nép, és hogy azok a Gadianton rablók töltik be e bírói székeket – hatalmat és felhatalmazást bitorolván az ország felett; Isten parancsolatait félretéve, egy cseppet sem helyesen az ő szemében; nem cselekedvén igazságosan az emberek gyermekeivel;"},{"vNo":"5 ","txt":"Elítélve az igazlelkűeket az igazlelkűségük miatt; engedvén, hogy a vétkesek és a gonoszok büntetlenül maradjanak a pénzük miatt, és még hivatalban is maradjanak a kormány élén, hogy úgy kormányozzanak és tegyenek, ahogy akarnak, hogy nyerészkedhessenek és övék legyen a világ dicsősége, és hogy ezen felül könnyebben követhessenek el házasságtörést, és lophassanak, és ölhessenek és azt tegyék, amit akarnak –"},{"vNo":"6 ","txt":"Most ez a nagy gonoszság nem is olyan sok év ideje alatt ért el a nefitákhoz; és amikor Nefi látta ezt, bánat duzzasztotta a szívét mellkasában; és lelke gyötrelmében felkiáltott:"},{"vNo":"7 ","txt":"Ó, bárcsak azokban a napokban lehettek volna az én napjaim, amikor Nefi atyám kijött Jeruzsálem földjéről, és vele örvendezhettem volna a megígért földön; akkor könnyen meg lehetett kérni népét, eltökéltek voltak Isten parancsolatainak betartása mellett, és lassúak abban, hogy gonosz cselekedetre vezessék őket; és gyorsak voltak abban, hogy hallgassanak az Úr szavaira –"},{"vNo":"8 ","txt":"Igen, ha azokban a napokban lehettek volna napjaim, akkor lelkemnek öröme telne testvéreim igazlelkűségében."},{"vNo":"9 ","txt":"De íme, az rendeltetett nekem, hogy ezek legyenek az én napjaim, és hogy lelkemet bánat töltse el testvéreim gonoszsága miatt."},{"vNo":"10 ","txt":"És íme, most lőn, hogy ez annak a toronynak a tetején történt, ami Nefi kertjében volt, mely a Zarahemla városában lévő legfőbb piacra vezető út mellett terült el. Nefi tehát letérdelt a kertjében lévő torony tetején, mely torony ahhoz a kertkapuhoz is közel volt, ami mellett az út elvezetett."},{"vNo":"11 ","txt":"És lőn, hogy voltak bizonyos emberek, akik arra elhaladva látták Nefit, amint a torony tetején kiönti a lelkét Istennek; és ezek szaladtak és elmondták a népnek, amit láttak, és a nép csoportokban összegyűlt, hogy megtudhassák e nagy gyász okát a nép gonoszsága miatt."},{"vNo":"12 ","txt":"És most, amikor Nefi felemelkedett, látta az emberek sokaságait, akik összegyűltek."},{"vNo":"13 ","txt":"És lőn, hogy szólásra nyitotta száját, és azt kérdezte tőlük: Íme, miért gyűltetek össze? Azért, hogy a gonoszságaitokról beszéljek nektek?"},{"vNo":"14 ","txt":"Igen, mert azért jöttem fel tornyomba, hogy kitölthessem lelkemet Istenemnek, szívem rendkívüli bánata miatt, mely a ti gonoszságaitok miatt van!"},{"vNo":"15 ","txt":"És ti összegyűltetek és csodálkoztok az én gyászom és siránkozásom miatt; igen, és nagyon is szükségetek van arra, hogy csodálkozzatok; igen, csodálkoznotok kell azon, hogy eladtak benneteket, hogy az ördög olyannyira markában tartja a szíveteket."},{"vNo":"16 ","txt":"Igen, hogyan engedhettetek azon személy csábításainak, aki arra törekszik, hogy örök nyomorúságnak és végtelen jajnak lökje oda a lelketeket?"},{"vNo":"17 ","txt":"Ó, tartsatok bűnbánatot, tartsatok bűnbánatot! Miért akartok meghalni? Forduljatok, forduljatok az Úrhoz, a ti Istenetekhez! Miért hagyott el benneteket?"},{"vNo":"18 ","txt":"Azért, mert megkeményítettétek a szíveteket; igen, nem akartatok a jó pásztor szavára hallgatni; igen, haragra ingereltétek őt magatok ellen."},{"vNo":"19 ","txt":"És íme, ahelyett, hogy összegyűjtene, hacsak nem tartotok bűnbánatot, íme, úgy szétszór benneteket, hogy ebek és vadállatok eledele lesz belőletek."},{"vNo":"20 ","txt":"Ó, hogyan tudtatok megfeledkezni Istenetekről éppen azon a napon, amikor megszabadított benneteket?"},{"vNo":"21 ","txt":"De íme, ez azért van, hogy nyerészkedjetek, hogy dicsérjenek benneteket az emberek, igen, és hogy aranyat és ezüstöt szerezhessetek. És e világ kincseire és hiábavaló dolgaira helyezitek a szíveteket, amiért öltök, és fosztogattok, és loptok, és hamis tanúbizonyságot tesztek a felebarátotok ellen, és mindenféle gonoszságot követtek el."},{"vNo":"22 ","txt":"És ezen okból ér majd utol benneteket a jaj, ha nem tartotok bűnbánatot. Mert ha nem tartotok bűnbánatot, akkor íme, elvétetik ez a nagy város, és mindazok a nagyvárosok, melyek körös-körül, a birtokotokban lévő földön vannak, és nem lesz helyetek ezekben; mert íme, az Úr nem ad majd nektek erőt, ahogyan azt eddig tette, hogy ellenálljatok az ellenségeiteknek."},{"vNo":"23 ","txt":"Mert íme, így szól az Úr: A gonoszoknak nem mutatok erőmből, egynek sem többet a másiknál, csakis azoknak, akik megbánják a bűneiket, és hallgatnak a szavaimra. Most tehát szeretném, ha látnátok, testvéreim, hogy a lámánitáknak jobb lesz majd, mint nektek, ha nem tartotok bűnbánatot."},{"vNo":"24 ","txt":"Mert íme, igazlelkűbbek nálatok, mert nem azon nagy tudás ellenére vétkeztek, amit ti megkaptatok. Az Úr tehát irgalmas lesz irántuk; igen, meghosszabbítja a napjaikat, és megsokasítja a magjukat, még akkor is, amikor titeket már teljesen elpusztítanak, ha nem tartotok bűnbánatot."},{"vNo":"25 ","txt":"Igen, jaj nektek, a közétek férkőzött nagy utálatosság miatt; és ti csatlakoztatok ehhez, igen, ehhez a titkos bandához, melyet Gadianton alapított!"},{"vNo":"26 ","txt":"Igen, jaj lesz nektek, a gőg miatt, melynek megengedtétek, hogy a szívetekbe férkőzzön, mely rendkívül nagy kincseitek miatt felemelt benneteket, túllépve azon, ami jó."},{"vNo":"27 ","txt":"Igen, jaj nektek a gonoszságotok és az utálatosságaitok miatt!"},{"vNo":"28 ","txt":"És ha nem tartotok bűnbánatot, akkor el fogtok veszni; igen, még a földjeiteket is elveszik tőletek, titeket pedig ki fognak pusztítani a föld színéről."},{"vNo":"29 ","txt":"Íme, most nem magamtól mondom, hogy ezek a dolgok meg fognak történni, mert nem magamtól tudom ezeket a dolgokat. Ám íme, tudom, hogy igazak ezek a dolgok, mert az Úristen tudatta velem őket, tanúságot teszek tehát arról, hogy meg fognak történni."}]}