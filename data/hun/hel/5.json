{"heading":"Nefi és Lehi a prédikálásnak szentelik magukat – Nevük arra ösztönzi őket, hogy életüket őseik életének mintájára éljék – Krisztus megváltja azokat, akik bűnbánatot tartanak – Nefi és Lehi sok embert megtérít, bebörtönzik őket, és tűz veszi őket körül – Egy sötét felhő háromszáz embert beárnyékol – A föld megrendül és egy hang megparancsolja az embereknek, hogy tartsanak bűnbánatot – Nefi és Lehi angyalokkal társalognak és a tömeget tűz veszi körül. Mintegy Kr.e. 30.","prevAbbr":"hel","nextAbbr":"hel","prevNo":4,"nextNo":6,"chapterTitle":"Hélamán 5","prevTitle":"Hélamán 4","nextTitle":"Hélamán 6","verses":[{"vNo":1,"txt":"               És lőn, hogy még ugyanabban az évben, íme, Nefi átadta a bírói széket egy Cezorám nevű férfinak."},{"vNo":2,"txt":" Ugyanis, mivel törvényeiket és kormányaikat a nép hangja hozta létre, és többen voltak azok, akik a gonoszt választották, mint azok, akik a jót választották, kezdtek tehát megérni a pusztulásra, mert romlottakká váltak a törvényeik."},{"vNo":3,"txt":" Igen, és ez még nem minden; annyira merevnyakú nép voltak, hogy sem törvény sem igazság nem volt képes az irányításukra, csak az, ami a pusztulásukhoz vezetett."},{"vNo":4,"txt":" És lőn, hogy Nefi belefáradt gonoszságukba; és átadta a bírói széket, és magára vállalta, hogy minden hátralevő napja során Isten szavát fogja prédikálni, és a fivére, Lehi is magára vállalta ezt, minden hátralevő napjára;"},{"vNo":5,"txt":" Mert emlékeztek azokra a szavakra, melyeket atyjuk, Hélamán mondott nekik. És ezek azok a szavak, amelyeket mondott:"},{"vNo":6,"txt":" Íme, fiaim, szeretném, ha emlékeznétek Isten parancsolatainak a megtartására; és szeretném, ha hirdetnétek a népnek ezeket a szavakat. Íme, Jeruzsálem földjéről kijövő első szüleink nevét adtam nektek; és ezt azért tettem, hogy amikor eszetekbe jut a nevetek, rájuk emlékezhessetek; és amikor eszetekbe jutnak ők, akkor emlékezhessetek a cselekedeteikre; és amikor eszetekbe jutnak a cselekedeteik, akkor tudhassátok, hogy miért van megmondva és megírva is az, hogy jók voltak."},{"vNo":7,"txt":" Szeretném tehát, fiaim, ha azt tennétek, ami jó, hogy rólatok is azt mondhassák és azt írhassák, amit róluk mondtak és írtak."},{"vNo":8,"txt":" És most, fiaim, íme, van még valami, amit kérnék tőletek, mely kérés az, hogy ne azért tegyétek ezeket a dolgokat, hogy kérkedhessetek, hanem azért tegyétek ezeket a dolgokat, hogy a mennyekben gyűjtsetek magatoknak kincset, igen, mely örökkévaló, és ami nem halványul el; igen, hogy tiétek lehessen az örök életnek e becses ajándéka, melyről joggal gondolhatjuk, hogy atyáinknak megadatott."},{"vNo":9,"txt":" Ó, emlékezzetek, fiaim, emlékezzetek Benjámin királynak népéhez intézett szavaira; igen, emlékezzetek rá, hogy nincs más út, sem mód, mely által meg lehet szabadítani az embert, csakis Jézus Krisztusnak engesztelő vére által, aki el fog jönni; igen, emlékezzetek rá, azért jön el, hogy megváltsa a világot."},{"vNo":10,"txt":" És azokra a szavakra is emlékezzetek, amiket Amulek mondott Zézromnak Ammoniha városában; mert azt mondta neki, hogy az Úr biztosan el fog jönni, hogy megváltsa a népét, de nem azért jön el, hogy a bűneikben váltsa meg őket, hanem azért, hogy a bűneiktől váltsa meg őket."},{"vNo":11,"txt":" És az Atya hatalmat adott neki, hogy megváltsa őket a bűneiktől, a bűnbánat folytán; elküldte tehát az angyalait, hogy hirdessék a bűnbánat feltételeinek híreit, mely elvezet a Megváltó hatalmához, lelkük szabadulására."},{"vNo":12,"txt":" És most, fiaim, emlékezzetek, emlékezzetek rá, hogy Megváltónk sziklájára, aki Krisztus, Isten Fia, arra kell építenetek az alapotokat; hogy amikor az ördög elküldi erős szeleit, igen, nyilait a forgószélben, igen, amikor minden jégesője és hatalmas zivatara benneteket ver majd, akkor nem lesz hatalma felettetek, hogy lehurcoljon a nyomorúság és a végtelen jaj szakadékába, mert a szikla melyre építettetek – mely biztos alap – egy olyan alap, melyről nem bukhat le az ember, ha arra épít."},{"vNo":13,"txt":" És lőn, hogy ezek voltak azok a szavak, melyeket Hélamán a fiainak tanított. Igen, sok olyan dolgot tanított nekik, ami nincs leírva, és sok olyan dolgot is, ami le van írva."},{"vNo":14,"txt":" És emlékeztek a szavaira. És ezért elindultak, betartván Isten parancsolatait, hogy Nefi egész népe között tanítsák Isten szavát, kezdve a Bőség városánál;"},{"vNo":15,"txt":" És onnan Gid városába mentek; és Gid városából Mulek városába;"},{"vNo":16,"txt":" És egyik városból a másikba, amíg el nem jutottak Nefi egész népéhez, mely a déli földön volt; és onnan Zarahemla városába mentek, a lámániták közé."},{"vNo":17,"txt":" És lőn, hogy nagy hatalommal prédikáltak, olyannyira, hogy sok olyan elszakadót megszégyenítettek, aki a nefitáktól ment át, olyannyira, hogy ezek előjöttek és megvallották a bűneiket, és megkeresztelkedtek a bűnbánatra, és rögtön visszatértek a nefitákhoz, hogy megpróbálják jóvá tenni nekik az ellenük elkövetett helytelen cselekedeteket."},{"vNo":18,"txt":" És lőn, hogy Nefi és Lehi oly nagy hatalommal és felhatalmazással prédikáltak a lámánitáknak – mert hatalmat és felhatalmazást kaptak, hogy beszélhessenek – és az is megadatott nekik, hogy mit mondjanak –"},{"vNo":19,"txt":" Tehát a lámániták nagy megrendülésére szóltak, meggyőzve őket, olyannyira, hogy Zarahemla földjén és körös-körül nyolcezer lámánita volt, aki megkeresztelkedett a bűnbánatra, és meggyőződött atyáik hagyományainak gonosz voltáról."},{"vNo":20,"txt":" És lőn, hogy Nefi és Lehi onnan elindult, hogy továbbmenjenek Nefi földjére."},{"vNo":21,"txt":" És lőn, hogy a lámánitáknak egy serege elfogta és börtönbe vetette őket; igen, méghozzá ugyanabba a börtönbe, melybe Limhi szolgái Ammont és testvéreit vetették."},{"vNo":22,"txt":" És miután börtönbe vetették őket és sok napig élelem nélkül voltak ott, íme, elmentek értük a börtönbe, hogy fogják és megölhessék őket."},{"vNo":23,"txt":" És lőn, hogy Nefi és Lehi mintha tűzzel lettek volna körülvéve, méghozzá olyannyira, hogy az emberek nem mertek kezet emelni rájuk, attól félve, hogy megégnek. Mindazonáltal Nefi és Lehi nem égett meg; és mintha tűz közepén álltak volna, de nem égtek meg."},{"vNo":24,"txt":" És amikor látták, hogy tűzoszlop veszi körül őket, és hogy az nem égeti meg őket, felbátorodott a szívük."},{"vNo":25,"txt":" Mert látták, hogy a lámániták nem mernek kezet emelni rájuk; és a közelükbe sem mernek jönni, hanem úgy állnak, mintha némává sújtotta volna őket a csodálkozás."},{"vNo":26,"txt":" És lőn, hogy Nefi és Lehi előreléptek és beszélni kezdtek hozzájuk, mondván: Ne féljetek, mert íme, Isten az, aki ezt a csodálatos dolgot megmutatta nektek, mely által megmutatta nektek, hogy nem tehetitek ránk a kezeiteket, hogy megöljetek minket."},{"vNo":27,"txt":" És íme, amikor elmondták ezeket a szavakat, iszonyatosan megrendült a föld, és úgy megrázkódtak a börtön falai, mintha a földre akarnának omlani. De íme, nem omlottak le! És íme, a börtönben lévők olyan lámániták és nefiták voltak, akik elszakadók voltak."},{"vNo":28,"txt":" És lőn, hogy beárnyékolta őket egy sötét felhő, és rettenetes, komor félelem szállta meg őket."},{"vNo":29,"txt":" És lőn, hogy megszólalt egy hang, amely mintha a sötét felhő felettről jött volna, mondván: Tartsatok bűnbánatot, tartsatok bűnbánatot, és ne törekedjetek többé szolgáim elpusztítására, akiket azért küldtem hozzátok, hogy jó híreket hirdessenek nektek."},{"vNo":30,"txt":" És lőn, hogy amikor meghallották ezt a hangot, és látták, hogy nem mennydörgés hangja volt, se nem nagy zajos lárma hangja, hanem íme, egy tökéletesen szelíd, halk hang volt, mintha suttogás lett volna, és ez egészen a lelkük legmélyéig hatolt."},{"vNo":31,"txt":" És a hang szelídsége ellenére íme, rendkívül megrendült a föld, és ismét megrázkódtak a börtön falai, mintha mindjárt a földre omlanának; és íme, nem oszlott el a sötét felhő, mely beárnyékolta őket –"},{"vNo":32,"txt":" És íme, ismét megszólalt a hang, mondván: Tartsatok bűnbánatot, tartsatok bűnbánatot, mert közel van a mennyek királysága; és ne törekedjetek többé szolgáim elpusztítására. És lőn, hogy ismét megrendült a föld, és megrázkódtak a falak."},{"vNo":33,"txt":" És harmadszor is megszólalt a hang, és olyan csodálatos szavakat mondott nekik, amit ember ki nem mondhat; és ismét megrázkódtak a falak, és úgy megrendült a föld, mintha mindjárt kettéhasadna."},{"vNo":34,"txt":" És lőn, hogy a lámániták nem tudtak elmenekülni a sötét felhő miatt, mely beárnyékolta őket; igen, és azon félelem miatt sem tudtak megmozdulni, mely megszállta őket."},{"vNo":35,"txt":" Most, volt közöttük valaki, aki születését tekintve nefita volt, és valamikor Isten egyházához tartozott, de elpártolt tőlük."},{"vNo":36,"txt":" És lőn, hogy ő megfordult és íme, a sötét felhőn keresztül látta Nefi és Lehi arcát; és íme, azok rendkívül ragyogtak, mint az angyalok arca. És látta, hogy az égre emelik a szemüket; és mintha éppen egy olyan lényhez beszélnének vagy emelnék fel szavukat, akit látnak."},{"vNo":37,"txt":" És lőn, hogy ez a férfi kiáltott a sokaságnak, hogy forduljanak meg és nézzék. És íme, erő adatott nekik arra, hogy megforduljanak és odanézzenek; és látták Nefi és Lehi arcát."},{"vNo":38,"txt":" És azt kérdezték a férfitól: Íme, mit jelentenek mindezek a dolgok, és ki az, akivel ezek az emberek beszélgetnek?"},{"vNo":39,"txt":" Most a férfinak Aminádáb volt a neve. És Aminádáb azt mondta nekik: Isten angyalaival beszélgetnek."},{"vNo":40,"txt":" És lőn, hogy a lámániták azt kérdezték tőle: Mit tegyünk, hogy eloszoljék ez a sötét felhő, mely beárnyékol minket?"},{"vNo":41,"txt":" És Aminádáb azt mondta nekik: Bűnbánatot kell tartanotok és addig kell fohászkodnotok a hanghoz, amíg nem hisztek Krisztusban, akiről Alma, és Amulek és Zézrom tanított nektek; és amikor ezt megteszitek, akkor oszlik el a sötét felhő, hogy ne árnyékoljon be benneteket."},{"vNo":42,"txt":" És lőn, hogy mind elkezdtek fohászkodni annak hangjához, aki megrengette a földet; igen, és addig fohászkodtak, amíg a sötét felhő el nem oszlott."},{"vNo":43,"txt":" És lőn, hogy amint körbejáratták szemeiket, és látták, hogy eloszlott a sötét felhő, és már nem árnyékolja be őket, íme, azt látták, hogy tűzoszlop veszi körül őket, igen, minden lelket."},{"vNo":44,"txt":" És Nefi és Lehi is közöttük volt; igen, körbevették őket; igen, olyan volt, mintha lángoló tűz közepén lennének, ami azonban nem ártott nekik, és a börtön falaiba sem kapott bele; és eltöltötte őket az az öröm, ami kimondhatatlan és dicsőséggel teli."},{"vNo":45,"txt":" És íme, Isten Szent Lelke lejött a mennyből, és áthatotta a szívüket, és olyan volt, mintha tűz töltötte volna el őket, és bámulatos szavakat tudtak elmondani."},{"vNo":46,"txt":" És lőn, hogy egy hang szólt hozzájuk, igen, egy kellemes hang, mely mintha suttogás lett volna, mondván:"},{"vNo":47,"txt":"               Békesség, békesség néktek, amiért hisztek az én Igen Szeretett Fiamban, aki a világ megalapítása óta létezik."},{"vNo":48,"txt":" És most, amikor ezt meghallották, felemelték a tekintetüket, mintha azt néznék, honnan jött a hang; és íme, megnyílni látták a mennyeket; és angyalok jöttek le a mennyből és szolgáltak nekik."},{"vNo":49,"txt":" És körülbelül háromszáz lélek volt, aki látta és hallotta ezeket a dolgokat; és megmondták nekik, hogy menjenek és ne csodálkozzanak, se ne kételkedjenek."},{"vNo":50,"txt":" És lőn, hogy mentek és tanították a népet, mind a környező tájakon hirdetve mindazon dolgokat, melyeket hallottak és láttak, olyannyira, hogy a lámániták többsége meggyőzetett, azon bizonyítékok nagysága miatt, melyeket kaptak."},{"vNo":51,"txt":" És akiket meggyőztek, azok letették harci fegyvereiket, és felhagytak gyűlöletükkel és atyáik hagyományaival is."},{"vNo":52,"txt":" És lőn, hogy a birtokukban lévő földeket átadták a nefitáknak."}]}