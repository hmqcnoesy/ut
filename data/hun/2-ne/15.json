{"heading":"Az Úr szőlőskertje (Izráel) elhagyatottá válik, és népe szétszóratik – Jaj lesz nekik hitehagyott és szétszórt állapotukban – Az Úr zászlót emel és összegyűjti Izráelt – Vö. Ésaiás 5. Mintegy Kr.e. 559–545.","prevAbbr":"2-ne","prevNo":14,"nextAbbr":"2-ne","nextNo":16,"chapterTitle":"Nefi második 15","verses":[{"vNo":"1 ","txt":"És akkor énekelek majd szerelmesemnek egy dalt a kedvesemről, szőlőskertjét illetően. Szerelmesemnek volt egy szőlőskertje egy nagyon gyümölcsöző hegyen."},{"vNo":"2 ","txt":"És bekerítette, és kigyűjtötte annak köveit, és a legkiválóbb szőlőtővel ültette be, és épített egy tornyot annak közepére, és sajtolót is készített azon; és várta, hogy majd szőlőt terem, és az vadszőlőt termett."},{"vNo":"3 ","txt":"És most, Ó Jeruzsálem lakói és Júda férfiai, kérlek titeket, ítéljetek köztem és a szőlőskertem között."},{"vNo":"4 ","txt":"Mi mást lehetett volna még megtenni a szőlőskertemmel, amit nem tettem meg abban? Amikor tehát vártam, hogy jó szőlőt teremjen, vadszőlőt termett."},{"vNo":"5 ","txt":"És most induljatok, megmondom nektek, mit teszek szőlőskertemmel – eltávolítom annak kerítését, és le fogják legelni; és lerombolom annak falát, és el fogják taposni;"},{"vNo":"6 ","txt":"És parlaggá teszem; nem metszik meg, se nem kapálják; hanem tüske és tövis veri fel; megparancsolom a felhőknek is, hogy ne essen rá eső."},{"vNo":"7 ","txt":"Mert a Seregek Urának szőlőskertje Izráel háza, és gyönyörűséges ültetvénye Júda férfiai; és igazságosságra várt, és íme, elnyomást látott; igazlelkűségre, de íme, sírást hallott."},{"vNo":"8 ","txt":"Jaj azoknak, akik házat házhoz illesztenek, míg hely sem lehet ott, hogy egyedül csak magukat helyezhessék el szerte a földön!"},{"vNo":"9 ","txt":"Füleimbe mondta a Seregek Ura: Igazán, sok ház elhagyatott lesz, és nagy és szép városok lesznek lakos nélkül."},{"vNo":"10 ","txt":"Igen, tíz hold szőlőskert egy kád bort terem, és egy hómer mag egy efát terem."},{"vNo":"11 ","txt":"Jaj azoknak, akik korán reggel felkelnek, hogy erős ital után járjanak, akik estig folytatják, és bor hevíti őket!"},{"vNo":"12 ","txt":"És a hárfa, és a lant, a dob, és síp és bor van lakodalmaikban; de nem veszik tekintetbe az Úr munkáját, se nem veszik figyelembe kezeinek cselekedetét."},{"vNo":"13 ","txt":"Ezért ment fogságba népem, mert tudatlan; és tisztes emberei éheznek, és sokaságuk szomjan eped el."},{"vNo":"14 ","txt":"Ezért nagyobbodott meg a pokol, és tárta ki száját mérhetetlenül; és dicsőségük, és sokaságuk, és pompájuk, és aki örvendezik, abba fog leereszkedni."},{"vNo":"15 ","txt":"És meghajtatik a közember, és megaláztatik a főember, és megaláztatnak a gőgösnek szemei."},{"vNo":"16 ","txt":"De a Seregek Ura felmagasztosul az igazságosságban, és Isten, aki szent, megszenteltetik az igazlelkűségben."},{"vNo":"17 ","txt":"Akkor a maguk módján legelnek majd a bárányok, és a hízottak lakatlan helyein idegenek legelnek."},{"vNo":"18 ","txt":"Jaj azoknak, akik a hiúság zsinegein húzzák a gonoszságot, és kötélen a bűnt, mintha taliga lenne."},{"vNo":"19 ","txt":"Akik ezt mondják: Siessen, tegye hamar munkáját, hogy láthassuk azt; és közeledjen és jöjjön el Izráel Szentjének tanácsa, hogy tudhassuk azt."},{"vNo":"20 ","txt":"Jaj azoknak, akik a gonoszt jónak mondják, és a jót gonosznak, akik a sötétséget világossággá teszik, és a világosságot sötétséggé, akik a keserűt édessé teszik, és az édeset keserűvé!"},{"vNo":"21 ","txt":"Jaj a saját szemükben bölcseknek és a saját tekintetükben okosaknak!"},{"vNo":"22 ","txt":"Jaj a borivásban hatalmasoknak, és az erős italok vegyítésében erős embereknek;"},{"vNo":"23 ","txt":"Akik jutalomért igazolják a gonoszt, és elveszik az igazlelkűséget az igazlelkűtől!"},{"vNo":"24 ","txt":"Ezért, ahogyan a tarlót megemészti a tűz, és a pelyvát felemészti a láng, gyökereik rothadássá lesznek, és virágjaik elszállnak, mint a por; mert elvetették a Seregek Urának törvényét, és megvetették Izráel Szentjének szavát."},{"vNo":"25 ","txt":"Ezért gerjedt fel az Úr haragja népe ellen, és kinyújtotta ellenük a kezét, és lesújtott rájuk; és megrendültek a dombok, és hulláik szét vannak tépve az utcák közepén. Mindezzel nem fordult el haragja, hanem ki van még nyújtva a keze."},{"vNo":"26 ","txt":"És zászlót emel a távoli nemzeteknek, és süvölt nekik a föld végéről; és íme, azok gyorsan, hamar jönnek; egy sem lesz köztük fáradt, vagy botladozó."},{"vNo":"27 ","txt":"Egy sem szunnyad vagy alszik; derekuknak öve sem oldódik meg, sarujuk szíja sem szakad el;"},{"vNo":"28 ","txt":"Akiknek nyilai élesek, és minden íjuk felvonva; és lovaiknak patája kvarcszámba megy, és kerekeik, mint a forgószél, ordításuk mint az oroszláné."},{"vNo":"29 ","txt":"Ordítanak, mint a fiatal oroszlánok; igen, ordítanak és elragadják a zsákmányt, és biztonságban elviszik, és senki nem szabadítja meg."},{"vNo":"30 ","txt":"És ellenük ordítanak azon a napon, mint a tenger morajlása; és ha a földre tekintenek, íme, sötétség és bánat, és a világosság elsötétült annak egén."}]}