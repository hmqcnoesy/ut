{"heading":"Jákób felidézi a zsidó történelmet: A babilóniai fogságot és visszatérést; Izráel Szentjének szolgálatát és keresztre feszítését; a nemzsidóktól kapott segítséget; és a zsidók utolsó napokban történő visszaállítását, amikor hisznek a Messiásban. Mintegy Kr.e. 559–545.","prevAbbr":"2-ne","nextAbbr":"2-ne","prevNo":5,"nextNo":7,"chapterTitle":"Nefi második 6","prevTitle":"Nefi második 5","nextTitle":"Nefi második 7","verses":[{"vNo":1,"txt":"               Jákóbnak, Nefi fivérének szavai, melyeket Nefi népéhez szólt:"},{"vNo":2,"txt":" Íme, szeretett testvéreim, én Jákób, Isten által elhívatván és az ő szent rendje szerint elrendelve és felszentelve bátyám, Nefi által, akire ti királyként és védelmezőként tekintetek, és akitől biztonságotok függ, íme, tudjátok, hogy rendkívül sok dolgot szóltam hozzátok."},{"vNo":3,"txt":" Mindazonáltal ismét szólok hozzátok; mert lelketek jólétére vágyom. Igen, nagy az aggodalmam irántatok; és ti magatok tudjátok, hogy ez mindig így volt. Mert teljes szorgalommal buzdítottalak benneteket; és atyám szavait tanítottam nektek; és szóltam minden olyan dolgot illetően, mely a világ teremtése óta meg van írva."},{"vNo":4,"txt":" És most, íme, azon dolgokat illetően szólnék hozzátok, amik vannak, és amik eljönnek; tehát felolvasom nektek Ésaiás szavait. És ezek a szavak, melyekről azt kívánta fivérem, hogy elmondjam nektek. És én a ti kedvetekért szólok hozzátok, hogy okulhassatok és dicsőíthessétek Istenetek nevét."},{"vNo":5,"txt":" És most, a szavak, melyeket felolvasok, azok, amelyeket Ésaiás egész Izráel házával kapcsolatban mondott; tehát ezeket rátok lehet vonatkoztatni, mert Izráel házából valók vagytok. És sok olyan dolog van, amit Ésaiás mondott, amit rátok lehet vonatkoztatni, mivel Izráel házából valók vagytok."},{"vNo":6,"txt":" És most, ezek a szavak: Így szól az Úristen: Íme, felemelem kezem a nemzsidókhoz; és felállítom zászlómat a népnek; és ők karjaikban hozzák fiaidat, és vállukon hordják leányaidat."},{"vNo":7,"txt":" És királyok lesznek gondviselőid, és királynőik dajkáid; meghajolnak előtted, arcukkal a föld felé, és lenyalják a port lábaidról; és tudni fogod, hogy én vagyok az Úr, mert nem szégyenülnek meg, akik rám várnak."},{"vNo":8,"txt":" És most én, Jákób ezen szavakat illetően mondanék valamit. Mert íme, az Úr megmutatta nekem, hogy azokat, akik Jeruzsálemben voltak, ahonnan eljöttünk, megölték és fogságba hurcolták."},{"vNo":9,"txt":" Mindazonáltal az Úr megmutatta nekem, hogy újra vissza fognak térni. És azt is megmutatta nekem, hogy az Úristen, Izráel Szentje, kinyilvánítja magát nekik a testben; és miután kinyilvánította magát, megostorozzák és keresztre feszítik, az angyal szavai szerint, aki ezt mondta nekem."},{"vNo":10,"txt":" És miután megkeményítették a szívüket és megmerevítették nyakukat Izráel Szentje ellen, íme, Izráel Szentjének ítéletei érik majd őket. És eljön az a nap, amikor lesújtanak rájuk és sanyargatják őket."},{"vNo":11,"txt":" Tehát miután ide s tova hajtották őket, mert ezt mondja az angyal, sokat fognak a testben sanyargatni, de a hithűek imái miatt nem engedik, hogy elvesszenek; szétszórják őket, lesújtanak rájuk és gyűlölik őket; az Úr mégis irgalmas lesz hozzájuk, úgyhogy amikor eljutnak Megváltójuk megismeréséhez, ismét összegyűjtik őket örökségük földjeire."},{"vNo":12,"txt":" És áldottak a nemzsidók, akikről a próféta írt, mert íme, ha úgy lészen, hogy bűnbánatot tartanak és nem harcolnak Sion ellen, és nem egyesülnek azzal a hatalmas és utálatos egyházzal, akkor megszabadulnak; mert az Úristen teljesíteni fogja szövetségeit, amelyet gyermekeivel kötött; és ennek okáért írta le a próféta ezen dolgokat."},{"vNo":13,"txt":" Akik tehát Sion és az Úr szövetséges népe ellen harcolnak, azok lenyalják a port lábaikról; és az Úr népe nem szégyenül meg. Mert azok az Úr népe, akik rá várnak; mert ők még mindig várnak a Messiás eljövetelére."},{"vNo":14,"txt":" És íme, a próféta szavai szerint a Messiás ismét hozzáfog, második alkalommal, hogy visszahozza őket; tehát hatalommal és nagy dicsőséggel kinyilvánítja magát nekik, úgyhogy elpusztítja ellenségeiket, amikor eljön a nap, hogy hisznek őbenne; és senkit nem fog elpusztítani, aki hisz őbenne."},{"vNo":15,"txt":" És azok, akik nem hisznek őbenne, elpusztulnaktűz által is, és vihar által, és földrengések által, és vérontások által, és döghalál által, és éhínség által. És tudni fogják, hogy az Úr az Isten, Izráel Szentje."},{"vNo":16,"txt":"               Mert el lehet-e venni a zsákmányt a hatalmastól, avagy megszabadulhat-e a törvényes fogoly?"},{"vNo":17,"txt":" De így szól az Úr: Még a hatalmas foglyait is el fogják venni, és megszabadul a rettenetes zsákmánya; mert a Hatalmas Isten kiszabadítja szövetséges népét. Mert így szól az Úr: Én fogok vitatkozni azokkal, akik veszekednek veled –"},{"vNo":18,"txt":" És saját testükkel etetem meg azokat, akik elnyomnak téged; és megrészegednek saját vérüktől, mint az édes bortól; és minden test megtudja, hogy én, az Úr vagyok a Szabadítód és a Megváltód, Jákób Hatalmasa."}]}