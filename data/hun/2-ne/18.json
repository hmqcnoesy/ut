{"heading":"Krisztus olyan lesz, mint egy botlást okozó kő és egy sérelmet okozó szikla – Az Urat keressétek, ne sipogó varázslókat – A törvényhez és a bizonysághoz forduljatok irányításért – Vö. Ésaiás 8. Mintegy Kr.e. 559–545.","prevAbbr":"2-ne","nextAbbr":"2-ne","prevNo":17,"nextNo":19,"chapterTitle":"Nefi második 18","prevTitle":"Nefi második 17","nextTitle":"Nefi második 19","verses":[{"vNo":1,"txt":"               Ezenfelül ezt mondta nekem az Úr szava: Végy egy nagy tekercset, és írj rá egy ember tollával, Máher-salál-has-bazt illetően."},{"vNo":2,"txt":" És hű tanúkat vettem magamhoz, hogy feljegyezzék, Uriást a papot, és Zakariást, Jeberekiás fiát."},{"vNo":3,"txt":" És elmentem a prófétaasszonyhoz, és megfogant és fiút szült. Akkor ezt mondta nekem az Úr: Nevezd nevét Máher-salál-has-baznak."},{"vNo":4,"txt":" Mert íme, a gyermek még nem tudja kimondani: Atyám és anyám, mielőtt Asszíria királya elviszi Damaszkusz vagyonát és Samaria zsákmányát."},{"vNo":5,"txt":" Az Úr ismét szólt hozzám, mondván:"},{"vNo":6,"txt":" Mivel ez a nép visszautasítja Siloah vizeit, melyek lágyan folynak, és Rezinben és Remália fiában örvendezik;"},{"vNo":7,"txt":" Most, ezért, íme, az Úr felhozza rájuk a folyó vizeit, erőset és sokat, méghozzá Asszíria királyát, és minden dicsőségét; és feljön minden csatornája fölé, és általmegy minden partján."},{"vNo":8,"txt":" És átmegy Júdán; túlfolyik és általmegy, eléri még a nyakat is; és szárnyainak kiterjesztése betölti földed széltét, Ó Immánuel."},{"vNo":9,"txt":"               Szövetkezzetek, Ó ti népek, és darabokra törnek benneteket; és hallgassatok ide mind, ti messzi országok; övezzétek fel magatokat, és darabokra törnek benneteket; övezzétek fel magatokat, és darabokra törnek benneteket."},{"vNo":10,"txt":" Tanácskozzatok együtt, és az semmivé válik; mondjátok ki a szót, és nem áll meg az; mert velünk van az Isten."},{"vNo":11,"txt":" Mert így szólt hozzám az Úr, erős kézzel, és utasított, hogy ne járjak ennek a népnek az útján, mondván:"},{"vNo":12,"txt":" Ne mondjátok: Szövetség, mindarra, amire ez a nép mondja: Szövetség; ne féljétek az ő félelmüket, se ne nyugtalankodjatok."},{"vNo":13,"txt":" Magát a Seregek Urát tartsátok szentnek, és ő legyen félelmetek, és ő legyen rettegésetek."},{"vNo":14,"txt":" És ő szentély lészen; de botlást okozó kő, és sérelmet okozó szikla Izráel mindkét házának, kelepce és csapda Jeruzsálem lakóinak."},{"vNo":15,"txt":" És sokan megbotlanak és elesnek közülük, és megtörik, és csapdába ejtik és elviszik őket."},{"vNo":16,"txt":" Kösd be a bizonyságot, pecsételd le a törvényt tanítványaim között!"},{"vNo":17,"txt":" És én az Úrra fogok várni, aki elrejti arcát Jákób házától, és rá számítok."},{"vNo":18,"txt":" Íme, én és a gyermekek, akiket az Úr adott nekem, jelnek és csodának vagyunk Izráelben a Seregek Urától, aki Sion hegyén lakik."},{"vNo":19,"txt":" És amikor azt mondják nektek: azoktól tudakozódjatok, akik halottakat idéznek, és a varázslóktól, akik sipognak és motyognak – nem Istenétől kell-e tudakoznia a népnek, hogy az élők a halottakról halljanak?"},{"vNo":20,"txt":" A törvénytől és a bizonyságtól; és ha ők nem ezen szó szerint szólnak, az azért van, mert nincs bennük világosság."},{"vNo":21,"txt":" És nehézségekkel szorongatva és éhesen vergődnek át ezen; és lészen, hogy amikor éhesek lesznek, felgerjednek, és megátkozzák királyukat és Istenüket, és fölfelé néznek."},{"vNo":22,"txt":" És a földre néznek, és látnak bajt és sötétséget, a kín homályát, és a sötétségbe űzik őket."}]}