{"heading":"Jákób látta Megváltóját – Mózes törvénye Krisztust jelképezi és eljövetelét bizonyítja. Mintegy Kr.e. 559–545.","prevAbbr":"2-ne","nextAbbr":"2-ne","prevNo":10,"nextNo":12,"chapterTitle":"Nefi második 11","prevTitle":"Nefi második 10","nextTitle":"Nefi második 12","verses":[{"vNo":1,"txt":"               És most, Jákób még sok más dolgot mondott akkor népemnek; én mégis csak ezeket a dolgokat írattam le, mert azok a dolgok, amiket leírtam, elegendőek számomra."},{"vNo":2,"txt":" És most én, Nefi, többet is leírok Ésaiás szavaiból, mert lelkem gyönyörködik az ő szavaiban. Mert szavait népemre fogom vonatkoztatni, és minden gyermekemnek el fogom küldeni őket, mivel ő valóban látta Megváltómat, mint ahogy én is láttam."},{"vNo":3,"txt":" És fivérem, Jákób is látta őt, ahogy én láttam; elküldöm tehát szavaikat gyermekeimnek, hogy bizonyítsam nekik, hogy szavaim igazak. Háromnak szava által tehát, Isten azt mondta: Megalapítom szavamat. Azonban Isten még több tanút is küld, és minden szavát bebizonyítja."},{"vNo":4,"txt":" Íme, lelkem gyönyörködik abban, hogy népemnek bebizonyítom Krisztus eljövetelének igazságát; mert evégre adatott Mózes törvénye; és minden dolog, melyet Isten a világ kezdete óta adott az embernek, őt jelképezi."},{"vNo":5,"txt":" És lelkem gyönyörködik az Úr szövetségeiben is, melyeket atyáinkkal kötött; igen, lelkem gyönyörködik az ő kegyelmében, és az ő igazságosságában, és hatalmában és irgalmában, a haláltól való megszabadítás nagyszerű és örökkévaló tervében."},{"vNo":6,"txt":" És lelkem gyönyörködik annak bebizonyításában népem előtt, hogy ha Krisztus nem jönne el, minden embernek el kellene vesznie."},{"vNo":7,"txt":" Mert ha nem lenne Krisztus, nem lenne Isten; és ha nem lenne Isten, mi sem lennénk, mert nem lehetett volna teremtés. De van Isten, és ő Krisztus, és ő eljön, saját idejének teljességében."},{"vNo":8,"txt":" És most leírom Ésaiás néhány szavát, hogy aki majd népem közül meglátja ezeket a szavakat, felemelhesse szívét, és örvendezhessen minden ember miatt. Most, ezek a szavak, és ezeket vonatkoztathatjátok magatokra, és minden emberre."}]}