{"heading":"Ésaiás a Messiásról szól – A sötétségben lévő emberek egy nagy világosságot fognak látni – Gyermek születik nekünk – Ő lesz a Békesség Hercege, és Dávid trónján fog uralkodni – Vö. Ésaiás 9. Mintegy Kr.e. 559–545.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"Nefi második 19","verses":[{"vNo":"1 ","txt":"Mindazonáltal a homály nem lesz olyan, mint zaklatottsága idején, amikor először enyhén megsanyargatta Zebulon földjét, és Nafthali földjét, és aztán keményebben megsanyargatta a Vörös-tengerhez vezető út mentén, a Jordánon túl, a nemzetek Galileájában."},{"vNo":"2 ","txt":"A nép, amely sötétségben járt, nagy világosságot lát vala; akik a halál árnyékának földjén laknak, azokra ragyog rá a világosság."},{"vNo":"3 ","txt":"Te sokasítottad meg a nemzetet, és növelted az örömöt – örömük előtted a szüreti öröm szerint való, és ahogy az emberek örvendeznek, amikor megosztják a zsákmányt."},{"vNo":"4 ","txt":"Mert megtörted terhének igáját, és vállának pálcáját, elnyomójának rúdját."},{"vNo":"5 ","txt":"Mert a harcos minden csatája zavaros lármával jár, és vérben forgatott ruhákkal; de ez égéssel lészen és tűznek eledelével."},{"vNo":"6 ","txt":"Mert gyermek születik nekünk, fiú adatik nekünk; és az irányítás az ő vállán lesz; és nevét nevezik Csodálatosnak, Tanácsosnak, az Erős Istennek, az Örökkévaló Atyának, a Békesség Hercegének."},{"vNo":"7 ","txt":"Az irányítás és béke növekedésének nincs vége Dávid trónján, és az ő királyságán, hogy rendezze azt, és hogy ítélkezéssel és igazságossággal alapítsa meg azt mostantól fogva, méghozzá mindörökre. A Seregek Urának buzgósága teljesíti ezt."},{"vNo":"8 ","txt":"Az Úr elküldte szavát Jákóbnak, és az megvilágosította Izráelt."},{"vNo":"9 ","txt":"És megtudja az egész nép, még Efraim és Samaria lakossága is, mely ezt mondja kevélyen és dölyfös szívvel:"},{"vNo":"10 ","txt":"A téglák leomlottak, de mi faragott kőből fogunk építeni; a fügefákat kivágták, de mi cédrusokra váltjuk majd fel őket."},{"vNo":"11 ","txt":"Ezért az Úr felállítja ellene Rezin ellenségeit; és egyesíti ellenfeleit;"},{"vNo":"12 ","txt":"A syriabelieket elől és a filiszteusokat hátul; és felfalják Izráelt nyitott szájjal. Mert mindezzel nem fordult el haragja, hanem ki van még nyújtva a keze."},{"vNo":"13 ","txt":"Mert a nép nem fordul ahhoz, aki lesújt rájuk, se nem keresik a Seregek Urát."},{"vNo":"14 ","txt":"Ezért az Úr kivág Izráelből fejet és farkat, ágat és kákát egy napon."},{"vNo":"15 ","txt":"A vén, ő a fej; és a próféta, aki hazugságokat tanít, ő a farok."},{"vNo":"16 ","txt":"Mert ezen nép vezetői okozzák tévedésüket; és azok, akiket ők vezetnek, elpusztulnak."},{"vNo":"17 ","txt":"Ezért az Úrnak nincs öröme ifjaikban, se nem irgalmaz árváiknak és özvegyeiknek; mert mindenki képmutató és gonosztevő közöttük, és minden száj bolondságot beszél. Mert mindezzel nem fordult el haragja, hanem ki van még nyújtva a keze."},{"vNo":"18 ","txt":"Mert a gonoszság úgy ég, mint a tűz, megemészti a tüskéket és a töviseket, és meggyullad az erdők sűrűjében, és felemelkedik, mint a füst emelkedése."},{"vNo":"19 ","txt":"A Seregek Urának haragja által sötétül el ez a föld, és az emberek olyanok lesznek, mint a tűznek eledele; senki nem kíméli meg a testvérét."},{"vNo":"20 ","txt":"És jobb kéz felől odakap, és éhes lesz; és bal kéz felől eszik, és nem elégíttetnek meg; megeszi, minden ember, a saját karja húsát –"},{"vNo":"21 ","txt":"Manassé Efraim ellen; és Efraim Manassé ellen; ők együtt Júda ellen lesznek. Mindezzel nem fordult el haragja, hanem ki van még nyújtva a keze."}]}