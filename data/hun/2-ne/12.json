{"heading":"Ésaiás látja az utolsó napok templomát, Izráel összegyűjtését, a millenniumi ítéletet és békét – A kevélyek és a gonoszok megaláztatnak a második eljövetelkor – Vö. Ésaiás 2. Mintegy Kr.e. 559–545.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"Nefi második 12","verses":[{"vNo":"1 ","txt":"A szó, melyet Ésaiás, Ámós fia látott Júda és Jeruzsálem felől:"},{"vNo":"2 ","txt":"És lészen az utolsó napokban, amikor az Úr házánakhegye megalapíttatik a hegyeknek tetején, és a dombok fölé emeltetik, és özönleni fog hozzá minden nemzet."},{"vNo":"3 ","txt":"És sok ember elmegy, és ezt mondja: Jöjjetek, menjünk fel az Úr hegyére, Jákób Istenének házához; és ő tanítani fog minket az útjairól, és mi az ő ösvényein járunk majd; mert Sionból jő a törvény, és az Úr szava Jeruzsálemből."},{"vNo":"4 ","txt":"És ítéletet tesz a nemzetek között, és sok népet rendre utasít: És kardjaikból kapákat kovácsolnak, és dárdáikból metszőkéseket – nemzet a nemzetre kardot nem emel, hadakozást sem tanulnak többé."},{"vNo":"5 ","txt":"Ó, Jákób háza, jöjjetek és járjunk az Úr világosságában; igen, jöjjetek, mert mindnyájan letértetek, mindenki az ő gonosz útjaira."},{"vNo":"6 ","txt":"Ezért elhagytad, Ó Uram, népedet, Jákób házát, mert tele vannak keleti szokásokkal, és jósokra hallgatnak, mint a filiszteusok, és idegenek gyermekei vannak kedvükre."},{"vNo":"7 ","txt":"Földjük is tele van ezüsttel és arannyal, és kincseiknek sincsen vége; földjük lovakkal is tele van, és harci szekereiknek sincsen vége."},{"vNo":"8 ","txt":"Földjük tele van bálványokkal is; saját kezük készítményeinek hódolnak, annak, amit saját ujjaik csináltak."},{"vNo":"9 ","txt":"És a közember nem hajlik meg, és a főember nem alázkodik meg, tehát ne bocsáss meg neki."},{"vNo":"10 ","txt":"Ó, ti gonoszok, menjetek be a kősziklába, rejtőzzetek el a porban, mert lesújt rátok az Úr félelme és fenségének dicsősége."},{"vNo":"11 ","txt":"És lészen, hogy megaláztatik az emberek gőgös tekintete, és meg fogják hajlítani az emberek kevélységét, és csak az Úr magasztaltatik fel azon a napon."},{"vNo":"12 ","txt":"Mert a Seregek Urának napja hamar eljön minden nemzetre, igen, mindegyikre; igen, a kevélyre és a gőgösre, és mindenkire, aki fel van emelkedve, és az megaláztatik."},{"vNo":"13 ","txt":"Igen, és az Úr napja eljön Libanon minden cédrusára, mert magasan vannak és felemeltettek; és Básán minden tölgyfájára;"},{"vNo":"14 ","txt":"És minden magas hegyre, és minden dombra, minden nemzetre, mely fel van emelkedve, és minden népre;"},{"vNo":"15 ","txt":"És minden magas toronyra, és minden megerősített falra;"},{"vNo":"16 ","txt":"És a tenger minden hajójára, és Társis minden hajójára, és minden tetszetős látványra."},{"vNo":"17 ","txt":"És meg fogják hajlítani az emberek gőgjét, és megaláztatik az emberek kevélysége; és csak az Úr magasztaltatik fel azon a napon."},{"vNo":"18 ","txt":"És a bálványokat teljesen eltörli."},{"vNo":"19 ","txt":"És be fognak menni a sziklák hasadékaiba és a föld barlangjaiba, mert megszállja őket az Úr félelme, és fenségének dicsősége lesújt rájuk, amikor felkel, hogy borzasztóan megrázza a földet."},{"vNo":"20 ","txt":"Azon a napon odadobja az ember ezüstbálványait és aranybálványait, amelyeket csinált, hogy hódoljon nekik, a vakondoknak és a denevéreknek;"},{"vNo":"21 ","txt":"Hogy elmenjen a sziklák hasadékaiba, és az érdes sziklák tetejére, mert eljön rájuk az Úr félelme, és fenségének dicsősége lesújt rájuk, amikor felkel, hogy borzasztóan megrázza a földet."},{"vNo":"22 ","txt":"Szűnjetek meg az emberben bízni, akinek csak lehelet van az orrában; mert ugyan mire becsülhető?"}]}