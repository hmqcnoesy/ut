{"heading":"Babilon elpusztítása mintaképe a pusztításnak a második eljövetelkor – A harag és bosszúállás napja lesz az – Babilon (a világ) örökre elbukik – Vö. Ésaiás 13. Mintegy Kr.e. 559–545.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"Nefi második 23","verses":[{"vNo":"1 ","txt":"Babilóniának fenyegetése, melyet Ésaiás, Ámós fia látott."},{"vNo":"2 ","txt":"Emeljetek fel egy lobogót a magas hegyen, emeljétek fel hangotokat hozzájuk, intsetek kezetekkel, hogy bevonuljanak a nemesek kapuin."},{"vNo":"3 ","txt":"Parancsot adtam megszenteltjeimnek, hatalmasaimat is elhívtam, mert nem azokon van haragom, akik örvendeznek magas voltomban."},{"vNo":"4 ","txt":"A sokaság zaja a hegyekben olyan, mint egy nagy népé, összegyűltnemzetek királyságainak zajos lármája, a Seregek Ura számba veszi a harci seregeket."},{"vNo":"5 ","txt":"Jönnek messze országból, az égnek végéről, igen, az Úr, és felháborodásának fegyverei, hogy elpusztítsák ezt az egész földet."},{"vNo":"6 ","txt":"Jajgassatok, mert közel van az Úr napja, pusztításként jön a Mindenhatótól."},{"vNo":"7 ","txt":"Ezért minden kéz elalélt lesz, minden ember szíve megolvad;"},{"vNo":"8 ","txt":"Megrémülnek, kínok és fájdalmak fogják el őket; egymáson csodálkoznak; arcuk olyan lesz, mint a láng."},{"vNo":"9 ","txt":"Íme, jön az Úr napja kegyetlenül, dühösen és ádáz haraggal, és elhagyatottá teszi ezt a földet, és kipusztítja onnan annak bűnöseit."},{"vNo":"10 ","txt":"Mert az ég csillagai és annak csillagzatai nem adják ki világosságukat; a nap elsötétül amikor felkel, és a hold nem ragyogtatja világosságát."},{"vNo":"11 ","txt":"És megbüntetem a világot a gonoszságért, és a gonoszokat gonoszságaikért; véget vetek a kevélyek önteltségének, és letöröm a félelmetesek gőgjét."},{"vNo":"12 ","txt":"Értékesebbé teszem az embert a színaranynál, az embert még Ofir aranyöntvényénél is."},{"vNo":"13 ","txt":"Ezért megrázom az egeket, és megindul helyéből a föld, a Seregek Urának dühével, ádáz haragja napján."},{"vNo":"14 ","txt":"És olyan lesz, mint az űzött őz, és mint a nyáj, melyet senki sem szed össze; és ők, minden ember a maga népéhez fordul, és mindenki a maga földjére menekül."},{"vNo":"15 ","txt":"Mindenki, aki kevély, levettetik; igen, és mindenki, aki a gonoszokkal egyesül, kard által hullik el."},{"vNo":"16 ","txt":"Gyermekeiket is darabokra zúzzák a szemük előtt; házaikat kifosztják, és meggyalázzák asszonyaikat."},{"vNo":"17 ","txt":"Íme, felserkentem ellenük a médeket, akik ezüsttel és arannyal nem törődnek, se nem gyönyörködnek abban."},{"vNo":"18 ","txt":"Íjaik is darabokra zúzzák az ifjú embereket; és nem könyörülnek a méh gyümölcsén; szemeik nem kímélik meg a gyermekeket."},{"vNo":"19 ","txt":"És Babilon, a királyságok dicsősége, a káldeusok kiválóságának gyönyörűsége olyan lesz, mint amikor Isten elpusztította Sodomát és Gomorát."},{"vNo":"20 ","txt":"Soha nem fogják betelepíteni, nemzedékről nemzedékre nem laknak ott; az arab sem ver ott sátrat; a pásztorok sem készítik ott karámjukat."},{"vNo":"21 ","txt":"Hanem a sivatag vadállatai heverésznek ott; és házaik tele lesznek gyászos teremtményekkel; és baglyok laknak ott, és bakok táncolnak ott."},{"vNo":"22 ","txt":"És a szigetek vadállatai üvöltöznek elhagyott házaikban, és sárkányok gyönyörű helyeiken; és közeleg ideje, és nem lesz elhalasztva a napja. Mert gyorsan elpusztítom őt; igen, népemhez irgalmas leszek, de a gonoszok el fognak veszni."}]}