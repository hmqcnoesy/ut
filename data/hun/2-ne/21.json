{"heading":"Isai törzse (Krisztus) igazlelkűségben fog ítélkezni – Isten ismerete beborítja a földet a millenniumban – Az Úr zászlót emel és összegyűjti Izráelt – Vö. Ésaiás 11. Mintegy Kr.e. 559–545.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"Nefi második 21","verses":[{"vNo":"1 ","txt":"És egy vessző jön elő Isaitörzséből, és egy ág nő ki gyökereiből."},{"vNo":"2 ","txt":"És az Úr Lelke megpihen rajta, a bölcsesség és az értelem lelke, a tanács és az erő lelke, az Úr ismeretének és félelmének lelke;"},{"vNo":"3 ","txt":"És fürgén értővé tétetik az Úr félelmében; és nem ítél szemeinek látása után, se nem fedd meg füleinek hallása után."},{"vNo":"4 ","txt":"Hanem igazlelkűen ítéli meg a szegényeket, és egyenlőséggel feddi meg a föld szelídjeit; és lesújt a földre szájának rúdjával, és ajkainak leheletével öli meg a gonoszt."},{"vNo":"5 ","txt":"És igazlelkűség lesz derekának öve, és hűség lesz veséinek öve."},{"vNo":"6 ","txt":"A farkas is a báránnyal lakik, és a párduc a gödölyével hever, és együtt a borjú és a fiatal oroszlán és a hízó, és egy kisgyermek vezeti őket."},{"vNo":"7 ","txt":"És a tehén és a medve legelnek; kicsinyeik együtt heverésznek; és az oroszlán szalmát eszik, mint az ökör."},{"vNo":"8 ","txt":"És a szopós gyermek a viperalyuknál játszik, és az elválasztott gyermek a baziliszkusz odújára teszi kezét."},{"vNo":"9 ","txt":"Nem ártanak, se nem pusztítanak szent hegyemen, mert tele lesz a föld az Úr ismeretével, mint ahogy a vizek elborítják a tengert."},{"vNo":"10 ","txt":"És azon a napon lesz Isainak egy gyökere, mely zászlóként áll a népnek; ahhoz igyekeznek a nemzsidók; és dicsőséges lesz a nyugodalma."},{"vNo":"11 ","txt":"És lészen azon a napon, hogy az Úr másodszor is kinyújtja kezét, hogy visszahozza népe maradékát, mely megmaradt, Asszíriából, és Egyiptomból, és Pathroszból, és Khúsból, és Elámból, és Sinárból, és Hamáthból és a tenger szigeteiről."},{"vNo":"12 ","txt":"És zászlót állít a nemzeteknek, és egybegyűjti Izráel száműzöttjeit, és összegyűjti Júda szétszórtjait a föld négy sarkából."},{"vNo":"13 ","txt":"Megszűnik Efraim irigysége is, és kivágják Júda ellenségeit; Efraim nem irigykedikJúdára, és Júda nem zaklatja Efraimot."},{"vNo":"14 ","txt":"Hanem a filiszteusok vállain törnek majd nyugat felé; és együtt zsákmányolják ki azokat a keletieket; ráteszik kezüket Edomra és Moábra; és Ammon fiai nekik engedelmeskednek."},{"vNo":"15 ","txt":"És az Úr teljesen elpusztítja az egyiptomi tenger nyelvét; és hatalmas szelével megrázza kezét a folyó felett, és lesújt rá, hét patakká szikkasztja, és erre száraz saruval mennek át az emberek."},{"vNo":"16 ","txt":"És egy országút lesz népe maradékának, mely megmaradt, Asszíriától, mint amilyen Izráelnek volt, azon a napon, amikor feljöttek, ki Egyiptom földjéről."}]}