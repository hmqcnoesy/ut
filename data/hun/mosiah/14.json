{"heading":"Ésaiás a Messiásról szól – Elmondja a Messiás megaláztatását és szenvedéseit – Lelkét felajánlja a bűnökért, és közbenjár a vétkesekért – Vesd össze Ésaiás 53. Mintegy Kr.e. 148.","prevAbbr":"mosiah","nextAbbr":"mosiah","prevNo":13,"nextNo":15,"chapterTitle":"Móziás 14","prevTitle":"Móziás 13","nextTitle":"Móziás 15","verses":[{"vNo":1,"txt":"                 Igen, méghozzá nem azt mondja-e Ésaiás: Ki hitte el a beszámolónkat, és kinek van kinyilatkoztatva az Úr karja?"},{"vNo":2,"txt":" Mert úgy nő fel előtte, mint zsenge növény, és mint gyökér a száraz talajból; nincs vonzó alakja, se bája; és amikor majd meglátjuk őt, nem lesz szépség, hogy vonzódjunk hozzá."},{"vNo":3,"txt":" Megvetik és elutasítják az emberek; fájdalmak férfia, gyötrelem ismerője; és mintha elrejtettük volna előle az orcánkat; megvetett volt, és nem becsültük meg."},{"vNo":4,"txt":" Bizonyára viselte a gyötrelmeinket, és hordozta a fájdalmainkat; mégis sebzettnek tartottuk őt, Istentől sújtottnak és nyomorultnak."},{"vNo":5,"txt":" De a mi vétkeinkért sebezték meg, a mi gonoszságainkért ütötték; a mi békességünket szolgáló fenyítés érte őt; és az ő sebei által gyógyulunk meg."},{"vNo":6,"txt":" Mindannyian mint juhok letértünk; közülünk mindenki a saját útjára tért; és az Úr reá vetette mindannyiunk gonoszságát."},{"vNo":7,"txt":" Elnyomták és sanyargatták, mégsem nyitotta ki száját; úgy viszik, mint bárányt a mészárlásra, és ő néma, akár a juh az ő nyírói előtt, így nem nyitotta ki a száját."},{"vNo":8,"txt":" Kivitték a börtönből és az ítélkezésből; és ki fogja kijelenteni, hogy ki az ő nemzedéke? Mert kivágták az élők földjéről; mert népemnek vétkeiért sújtottak le rá."},{"vNo":9,"txt":" És a gonoszok közt vetette meg sírját, és gazdagok közt halálakor; bár nem tett rosszat, és nem volt semmi csalárdság a szájában."},{"vNo":10,"txt":" Mégis, úgy tetszett az Úrnak, hogy megsebezze őt; gyötrelmet adott neki; amikor lelkét felajánlja a bűnökért, meg fogja látni a magját, meg fogja hosszabbítani a napjait, és virágozni fog kezében az Úr tetszése."},{"vNo":11,"txt":" Látni fogja lelke vajúdását, és megelégszik; az ő ismerete által igazol sokakat az én igazlelkű szolgám; mert viselni fogja a gonoszságaikat."},{"vNo":12,"txt":" Ezért részt osztok neki a nagyokkal, és az erősökkel osztja meg a zsákmányt; mert halálra adta a lelkét; és a vétkesek közé számlálták; és sokak bűneit viselte, és közbenjárt a vétkesekért."}]}