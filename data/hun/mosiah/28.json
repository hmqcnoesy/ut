{"heading":"Móziás fiai elmennek prédikálni a lámánitáknak – A két látnoki követ felhasználva Móziás lefordítja a járedita lemezeket. Mintegy Kr.e. 92.","prevAbbr":"mosiah","nextAbbr":"mosiah","prevNo":27,"nextNo":29,"chapterTitle":"Móziás 28","prevTitle":"Móziás 27","nextTitle":"Móziás 29","verses":[{"vNo":1,"txt":"               Most lőn, hogy miután Móziás fiai mindezen dolgokat megtették, magukkal vittek néhány embert, és visszatértek atyjukhoz, a királyhoz, és azt kívánták tőle, engedje meg nekik, hogy ezekkel, akiket kiválasztottak, felmehessenek Nefi földjére, hogy prédikálhassák a dolgokat, melyeket hallottak, és hogy Isten szavából adhassanak testvéreiknek, a lámánitáknak –"},{"vNo":2,"txt":" Hogy talán elvezethessék őket az Úr, Istenük megismeréséhez, és meggyőzhessék őket atyáik gonoszságáról; és hogy talán kigyógyíthassák őket a nefiták iránti gyűlöletükből, hogy ők is eljuthassanak oda, hogy örvendezzenek az Úrban, Istenükben, hogy barátságosak lehessenek egymás iránt, és hogy sehol ne legyen több viszálykodás mindazon a földön, melyet az Úr, az ő Istenük adott nekik."},{"vNo":3,"txt":" Most vágytak rá, hogy a szabadítás minden teremtménynek hirdetve legyen, mert nem tudták elviselni, hogy egyetlen emberi lélek is elvesszen; igen, még annak a puszta gondolata is megremegtette és megreszkettette őket, hogy egyetlen lélek is végtelen gyötrelmet szenvedjen el."},{"vNo":4,"txt":" Így dolgozott rajtuk az Úr Lelke, mert valamikor a leghitványabb bűnözők voltak. És az Úr az ő végtelen irgalmában jónak látta, hogy megkímélje őket; mindazonáltal gonoszságaik miatt sok kínt szenvedett el a lelkük, sokat szenvedtek és féltek, hogy örökre ki lesznek taszítva."},{"vNo":5,"txt":" És lőn, hogy sok napig könyörögtek atyjuknak, hogy Nefi földjére felmehessenek."},{"vNo":6,"txt":" És Móziás király elment és megkérdezte az Urat, hogy engedje-e fiait felmenni a lámániták közé, hogy prédikálják az igét."},{"vNo":7,"txt":" És az Úr így szólt Móziáshoz: Engedd felmenni őket, mert sokan fognak hinni a szavaiknak, és azoknak örök élete lesz; és én ki fogom szabadítani fiaidat a lámániták kezéből."},{"vNo":8,"txt":" És lőn, hogy Móziás megengedte, hogy felmenjenek, és kívánságuk szerint cselekedjenek."},{"vNo":9,"txt":" És ők a vadonba vették útjukat, hogy felmenjenek és prédikálják az igét a lámániták között; és cselekedeteikről majd ezután fogok beszámolót adni."},{"vNo":10,"txt":" Most, Móziás királynak nem volt senkije, akire ráruházza a királyságot, mert fiai közül nem volt egy sem, aki hajlandó lett volna a királyságot elfogadni."},{"vNo":11,"txt":" Ezért vette a feljegyzéseket, melyek a rézlemezekre voltak vésve, és Nefi lemezeit is, és mindazon dolgokat, melyeket Isten parancsolatai szerint megtartott és megőrzött, miután lefordította és leíratta a feljegyzéseket, amelyek azokon az aranylemezeken voltak, melyeket Limhi emberei találtak meg, amelyeket Limhi kezei adtak át neki;"},{"vNo":12,"txt":" És ezt népe nagy sóvárgása miatt tette; mert szerfelett vágytak rá, hogy tudjanak arról a népről, amely elpusztult."},{"vNo":13,"txt":" És most lefordította őket annak a két kőnek a segítségével, melyek egy ív két szegélyére voltak erősítve."},{"vNo":14,"txt":" Most, ezek a dolgok a kezdettől fogva arra a célra voltak elkészítve és továbbadva nemzedékről nemzedékre, hogy nyelveket fordítsanak;"},{"vNo":15,"txt":" És az Úr keze tartotta meg és őrizte meg őket azért, hogy minden teremtmény előtt, aki ezt a földet birtokolja, felfedhesse népe gonoszságait és utálatosságait;"},{"vNo":16,"txt":" És aki ezeket birtokolja, azt látnoknak hívják, a régi idők szokása szerint."},{"vNo":17,"txt":" Most, miután Móziás befejezte ezeknek a feljegyzéseknek a fordítását, íme, az beszámolót adott arról a népről, mely elpusztult, attól az időtől, hogy elpusztultak, vissza a nagy torony építéséig, amikor az Úr összezavarta az emberek nyelvét, és szét lettek szórva az egész föld színén, igen, méghozzá attól az időtől vissza egészen Ádám teremtéséig."},{"vNo":18,"txt":" Most, ez a beszámoló rendkívüli gyászolásra indította Móziás népét; igen, bánat töltötte el őket; mindazonáltal sok ismeretet adott nekik, melynek örültek."},{"vNo":19,"txt":" És ez a beszámoló ezután lesz leírva; mert íme, tanácsos, hogy minden ember megismerje azon dolgokat, melyek ebben a beszámolóban vannak leírva."},{"vNo":20,"txt":" És most, amint azt már mondtam nektek, miután Móziás király megtette ezeket a dolgokat, vette a rézlemezeket, és mindazon dolgokat, melyeket megtartott vala, és Almára ruházta őket, aki Alma fia volt; igen, mind a feljegyzéseket, és a fordító eszközöket is, és ezeket ráruházta, és megparancsolta neki, hogy tartsa meg és őrizze meg őket, és a népről is vezessen feljegyzést, egyik nemzedéktől a másikig adva tovább azokat, éppen úgy, ahogy attól az időtől fogva továbbadták őket, hogy Lehi elhagyta Jeruzsálemet."}]}