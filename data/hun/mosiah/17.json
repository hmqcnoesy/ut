{"heading":"Alma elhiszi és leírja Abinádi szavait – Abinádi tűzhalált szenved – Gyilkosaira betegséget és tűzhalált jövendöl. Mintegy Kr.e. 148.","prevAbbr":"mosiah","prevNo":16,"nextAbbr":"mosiah","nextNo":18,"chapterTitle":"Móziás 17","verses":[{"vNo":"1 ","txt":"És most lőn, hogy amikor Abinádi befejezte ezen mondandókat, a király megparancsolta, hogy a papok fogják és ölessék meg őt."},{"vNo":"2 ","txt":"De volt közöttük egy, akinek Alma volt a neve, lévén szintén Nefi leszármazottja. És ő egy fiatal férfi volt, és elhitte a szavakat, melyeket Abinádi mondott, mert tudomása volt a gonoszságról, melyről Abinádi bizonyságot tett ellenük; ezért kérlelni kezdte a királyt, hogy ne legyen dühös Abinádira, hanem engedje meg, hogy békében távozzon."},{"vNo":"3 ","txt":"De a király még haragosabb lett, és kiűzette Almát maguk közül, és utána küldte a szolgáit, hogy öljék meg őt."},{"vNo":"4 ","txt":"De ő elmenekült előlük és elrejtőzött, így nem találták meg őt. És mialatt sok napon át rejtőzködött, mindazon szavakat leírta, amiket Abinádi mondott vala."},{"vNo":"5 ","txt":"És lőn, hogy a király testőreivel körbevetette Abinádit és elfogatta őt; és megkötözték és börtönbe vetették."},{"vNo":"6 ","txt":"És három nap múlva, miután tanácskozott a papjaival, ismét maga elé hozatta őt."},{"vNo":"7 ","txt":"És így szólt hozzá: Abinádi, vádat találtunk ellened, és megérdemled a halált."},{"vNo":"8 ","txt":"Mert azt mondtad, hogy Isten maga fog lejönni az emberek gyermekei közé; és most, ezen okból meg fogunk ölni, ha nem vonod vissza mindazon baljós szavakat, melyeket engem és népemet illetően mondtál."},{"vNo":"9 ","txt":"Most Abinádi így szólt hozzá: Azt mondom neked, hogy nem fogom visszavonni a szavakat, melyeket ezen népet illetően mondtam neked, mert azok igazak; és hogy tudhassad azok bizonyosságát, hagytam, hogy a kezetekbe kerüljek."},{"vNo":"10 ","txt":"Igen, és szenvedni fogok, méghozzá halálomig, és nem fogom visszavonni a szavaimat, és azok bizonyságként állnak majd ellenetek. És ha megöltök engem, ártatlan vért fogtok ontani, és ez is bizonyságként áll majd ellenetek az utolsó napon."},{"vNo":"11 ","txt":"És most Noé király azon volt, hogy elengedi őt, mert félt a szavától; mert félt, hogy Isten ítéletei lesújtanak rá."},{"vNo":"12 ","txt":"De a papok felemelték ellene szavukat, és vádolni kezdték őt, mondván: Szidalmazta a királyt. Ezért a király haragra gerjedt ellene, és átadta őt, hogy megöljék."},{"vNo":"13 ","txt":"És lőn, hogy fogták, és megkötözték és vesszőkötegekkel ostorozták a bőrét, igen, méghozzá halálra."},{"vNo":"14 ","txt":"És most, amikor a lángok perzselni kezdték, hozzájuk kiáltott, mondván:"},{"vNo":"15 ","txt":"Íme, éppen úgy, ahogyan velem cselekedtetek, lészen, hogy magotok sokakkal szenvedteti el azon fájdalmakat, melyeket én szenvedek, méghozzá a tűz általi halál fájdalmait; és ez azért lesz, mert hisznek az Úr, Istenük szabadításában."},{"vNo":"16 ","txt":"És lészen, hogy mindenféle betegségek sanyargatnak majd benneteket, gonoszságaitok miatt."},{"vNo":"17 ","txt":"Igen, és minden kézről lesújtanak rátok, és ide s tova űznek és szórnak szét benneteket, éppen úgy, mint ahogyan a vad nyájat űzik a vad és kegyetlen állatok."},{"vNo":"18 ","txt":"És azon a napon vadászni fognak rátok, és kezeikbe kerítenek benneteket az ellenségeitek, és akkor úgy fogjátok elszenvedni, ahogyan én szenvedem el, a tűz általi halál fájdalmait."},{"vNo":"19 ","txt":"Így Isten bosszút áll azokon, akik elpusztítják a népét. Ó Isten, fogadd be lelkemet!"},{"vNo":"20 ","txt":"És most, amikor Abinádi ezen szavakat kimondta, lerogyott, tűzhalált szenvedve; igen, megölték, mert nem volt hajlandó megtagadni Isten parancsolatait, halálával pecsételve meg szavai igazságát."}]}