{"heading":"Abinádit bebörtönzik, mert a nép pusztulásáról és Noé király haláláról prófétál – A hamis papok a szentírásokat idézik, és úgy tesznek, mintha betartanák Mózes törvényét – Abinádi a tízparancsolatra kezdi tanítani őket. Mintegy Kr.e. 148.","prevAbbr":"mosiah","prevNo":11,"nextAbbr":"mosiah","nextNo":13,"chapterTitle":"Móziás 12","verses":[{"vNo":"1 ","txt":"És lőn, hogy két év eltelte után Abinádi eljött közéjük álruhában, így nem ismerték meg, és prófétálni kezdett közöttük, mondván: Ezt parancsolta nekem az Úr, mondván – Menj, Abinádi, és prófétálj ennek a népnek, népemnek, mert megkeményítették szívüket a szavaimmal szemben; nem bánták meg gonosz cselekedeteiket; ezért haragomban fogom meglátogatni őket, igen, ádáz haragomban látogatom meg őket gonoszságaikban és utálatosságaikban."},{"vNo":"2 ","txt":"Igen, jaj ennek a nemzedéknek! És az Úr így szólt hozzám: Nyújtsd ki a kezedet és prófétálj, mondván: Így szól az Úr, lészen, hogy ezt a nemzedéket gonoszságai miatt rabságba viszik, és arcul ütik; igen, és emberek űzik majd őket, és megölik; és a lég keselyűi, és az ebek, igen, és a vadállatok falják fel a húsukat."},{"vNo":"3 ","txt":"És lészen, hogy Noé király élete csak annyit fog érni, mint egy ruha a forró kemencében; mert tudni fogja, hogy én vagyok az Úr."},{"vNo":"4 ","txt":"És lészen, hogy ezt az én népemet keserves megpróbáltatásokkal fogom sújtani, igen, éhséggel és döghalállal; és elő fogom idézni, hogy egész nap jajgassanak."},{"vNo":"5 ","txt":"Igen, terheket erősíttetek a hátukra; és úgy hajtják majd őket, mint a néma szamarat."},{"vNo":"6 ","txt":"És lészen, hogy jégesőt küldök el közéjük, és az lesújt rájuk; és a keleti szél is lesújt rájuk; és rovarok is ellepik a földjüket és felfalják a gabonájukat."},{"vNo":"7 ","txt":"És nagy döghalál sújt le rájuk – és mindezt gonoszságaik és utálatosságaik miatt teszem."},{"vNo":"8 ","txt":"És lészen, hogy ha nem tartanak bűnbánatot, teljesen elpusztítom őket a föld színéről; de hagynak maguk után egy feljegyzést, és én megőrzöm azt más nemzetek számára, akik birtokolni fogják ezt a földet; igen, még ezt is megteszem, hogy más nemzetek előtt felfedhessem ezen nép utálatosságait. És sok dolgot prófétált Abinádi ezen nép ellen."},{"vNo":"9 ","txt":"És lőn, hogy azok megharagudtak rá; és fogták és megkötözve a király elé vitték, és ezt mondták a királynak: Íme, eléd hoztunk egy embert, aki bajt prófétált népedet illetően, és azt mondja, hogy Isten el fogja pusztítani őket."},{"vNo":"10 ","txt":"És a te életedet illetően is bajt prófétál, és azt mondja, hogy életed olyan lesz, mint egy ruha a forró kemencében."},{"vNo":"11 ","txt":"Továbbá azt mondja, hogy olyan leszel, mint a kóró, méghozzá mint a mező száraz kórója, amit az állatok legázolnak és láb alá taposnak."},{"vNo":"12 ","txt":"Továbbá azt mondja, hogy olyan leszel, mint egy bogáncsvirág, melyet amikor teljesen kinyílt, a szél, ha fúj, elhajt a föld színén. És úgy tesz, mintha ezt az Úr mondta volna. És azt mondja, hogy mindez utolér téged, ha nem tartasz bűnbánatot, és ez gonoszságaid miatt van."},{"vNo":"13 ","txt":"És most, Ó király, milyen nagy gonoszságot tettél, vagy milyen nagy bűnöket követett el néped, hogy kárhoztasson bennünket Isten vagy megítéljen bennünket ez az ember?"},{"vNo":"14 ","txt":"És most, Ó király, íme, ártatlanok vagyunk, és te, Ó király, nem követtél el bűnt; ezért ez az ember hazudott veled kapcsolatban, és hiábavalóan prófétált."},{"vNo":"15 ","txt":"És íme, mi erősek vagyunk, nem fogunk rabságra jutni, és ellenségeink nem fognak minket foglyul ejteni; igen, és te boldogultál ezen a földön, és boldogulni is fogsz."},{"vNo":"16 ","txt":"Íme, itt van az ember, a kezeidre adjuk; úgy tehetsz vele, amint jónak látod."},{"vNo":"17 ","txt":"És lőn, hogy Noé király börtönbe vettette Abinádit; és megparancsolta, hogy a papok gyűljenek össze, hogy tanácskozást tarthasson velük, hogy mit tegyen vele."},{"vNo":"18 ","txt":"És lőn, hogy azok ezt mondták a királynak: Hozd ide, hogy kikérdezhessük; és a király megparancsolta, hogy hozzák eléjük."},{"vNo":"19 ","txt":"És elkezdték kérdezni, hogy elméjét összezavarják, hogy ezáltal legyen mivel vádolniuk; de ő bátran felelt nekik, és minden kérdésükre megfelelt, igen, nagy megdöbbenésükre; mert minden kérdésükre megfelelt, és ők minden szavukba belezavarodtak."},{"vNo":"20 ","txt":"És lőn, hogy egyikük azt kérdezte tőle: Mit jelentenek a szavak, melyek le vannak írva, és amelyeket atyáink tanítottak, mondván:"},{"vNo":"21 ","txt":"Mily szépek a hegyeken annak lábai, aki jó híreket hoz; aki békességet hirdet; aki jót illetően hoz jó híreket; aki szabadulást hirdet; aki ezt mondja Sionnak: Istened uralkodik;"},{"vNo":"22 ","txt":"Őrállóid felemelik szavukat; egy szóval, együtt énekelnek; mert szemtől szembe látják, amikor az Úr ismét elhozza Siont;"},{"vNo":"23 ","txt":"Törjetek ki örömbe; énekeljetek együtt Jeruzsálemnek elhagyatott helyei; mert az Úr megvigasztalta népét, megváltotta Jeruzsálemet;"},{"vNo":"24 ","txt":"Az Úr minden nemzet szeme előtt felfedte szent karját, és a föld szélei mind látni fogják Istenünk szabadítását?"},{"vNo":"25 ","txt":"És most Abinádi így szólt hozzájuk: Papok vagytok, és úgy tesztek, mint akik tanítják ezt a népet és megértik a prófétálás lelkét, és mégis tőlem szeretnétek megtudni, hogy mit jelentenek ezek a dolgok?"},{"vNo":"26 ","txt":"Azt mondom nektek, jaj nektek, mert elferdítitek az Úrnak útjait! Mert ha értitek ezeket a dolgokat, akkor nem tanítottátok őket; ezért elferdítettétek az Úrnak útjait."},{"vNo":"27 ","txt":"Nem törekedtetek szívetekkel arra, hogy értsetek, ezért nem voltatok bölcsek. Mit tanítotok tehát ennek a népnek?"},{"vNo":"28 ","txt":"És ők azt mondták: Mózes törvényét tanítjuk."},{"vNo":"29 ","txt":"És válaszul ő így szólt hozzájuk: Ha Mózes törvényét tanítjátok, miért nem tartjátok be azt? Miért kincsekre helyezitek a szíveteket? Miért követtek el paráznaságokat, és pazaroljátok paráznákra az erőtöket, igen, és idézitek elő azt, hogy ez a nép bűnt kövessen el, hogy az Úrnak oka legyen arra, hogy elküldjön engem prófétálni ezen nép ellen, igen, méghozzá nagy bajt prófétálni ezen nép ellen?"},{"vNo":"30 ","txt":"Nem tudjátok, hogy igazat beszélek? Igen, tudjátok, hogy igazat beszélek; és reszketnetek kellene Isten előtt."},{"vNo":"31 ","txt":"És lészen, hogy le fognak sújtani rátok a gonoszságaitok miatt, mert azt mondtátok, hogy Mózes törvényét tanítjátok. És mit tudtok Mózes törvényéről? Mózes törvénye által jön szabadulás? Mit mondotok?"},{"vNo":"32 ","txt":"És ők válaszoltak, és azt mondták, hogy Mózes törvénye által jön szabadulás."},{"vNo":"33 ","txt":"De most Abinádi így szólt hozzájuk: Tudom, hogy ha betartjátok Isten parancsolatait, megszabadultok; igen, ha betartjátok a parancsolatokat, amelyeket az Úr a Sinai hegyen adott Mózesnek, mondván:"},{"vNo":"34 ","txt":"Én vagyok az Úr, a te Istened, aki kihoztalak téged Egyiptom földjéről, a rabság házából."},{"vNo":"35 ","txt":"Ne legyen más Istened énelőttem."},{"vNo":"36 ","txt":"Ne csinálj magadnak faragott képmást, vagy bármi olyan dologhoz hasonlót, ami fent az égben vagy lent a földben van."},{"vNo":"37 ","txt":"Most Abinádi azt kérdezte tőlük: Kerültétek-e mindezt? Azt mondom nektek, nem, nem tettétek meg. És megtanítottátok ennek a népnek, hogy mindezen dolgokat kerüljék? Azt mondom nektek, nem, nem tanítottátok meg."}]}