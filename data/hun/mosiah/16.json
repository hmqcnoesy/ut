{"heading":"Isten megváltja az embereket elveszett és elbukott állapotukból – Akik testiek, azok úgy maradnak, mintha nem lenne megváltás – Krisztus véghezviszi a feltámadást, végtelen életre vagy végtelen kárhozatra. Mintegy Kr.e. 148.","prevAbbr":"mosiah","nextAbbr":"mosiah","prevNo":15,"nextNo":17,"chapterTitle":"Móziás 16","prevTitle":"Móziás 15","nextTitle":"Móziás 17","verses":[{"vNo":1,"txt":"                 És most lőn, hogy miután Abinádi elmondta ezeket a szavakat, kinyújtotta karját és így szólt: Eljön az idő, amikor mindenki meg fogja látni az Úr szabadítását; amikor minden nemzet, nemzetség, nyelv és nép szemtől szembe fog látni, és megvallja Isten előtt, hogy igazságosak az ítéletei."},{"vNo":2,"txt":" És akkor vetik ki a gonoszokat, és lesz okuk rá, hogy jajgassanak és sírjanak, és üvöltsenek és csikorgassák a fogaikat; és ez azért lesz, mert nem akartak hallgatni az Úr szavára; ezért az Úr nem váltja meg őket."},{"vNo":3,"txt":" Mert testiek és ördögiek, és az ördögnek hatalma van felettük; igen, méghozzá annak a régi kígyónak, aki első szüleinket megtévesztette, ami bukásuk oka volt; mely ahhoz vezetett, hogy az egész emberiség testivé, érzékivé, ördögivé vált, felismervén a gonoszt a jótól, kiszolgáltatván magukat az ördögnek."},{"vNo":4,"txt":" Így az egész emberiség el lenne veszve; és íme, elveszett lett volna a végtelenségig, ha Isten nem váltaná meg népét annak elveszett és elbukott állapotából."},{"vNo":5,"txt":" De emlékezzetek rá, hogy aki kitart saját testi természete mellett, és tovább halad a bűn és az Isten ellen való lázadás útjain, megmarad az ő elbukott állapotában, és az ördögnek minden hatalma megvan felette. Ezért olyan ő, mintha nem lenne megváltás, mivel ő Isten ellensége; és az ördög is ellensége Istennek."},{"vNo":6,"txt":" És most, ha Krisztus nem jött volna el a világra, úgy beszélve az eljövendő dolgokról, mintha már megtörténtek volna, akkor nem lehetett volna megváltás."},{"vNo":7,"txt":" És ha Krisztus nem támadt volna fel a halálból, vagyis ha nem törte volna szét a halál kötelékeit, hogy a sírnak ne legyen győzelme, és hogy a halálnak ne legyen fullánkja, akkor nem lehetett volna feltámadás."},{"vNo":8,"txt":" De van feltámadás, ezért a sírnak nincs győzelme, és a halál fullánkja Krisztusban felemésztődik."},{"vNo":9,"txt":" Ő a világ világossága és élete; igen, világosság, mely végtelen, melyet soha nem lehet elsötétíteni; igen, és egy olyan élet is, mely végtelen, hogy nem lehet többé halál."},{"vNo":10,"txt":" Még ez a halandóság is halhatatlanságot ölt, és ez a romlandóság romolhatatlanságot ölt, és Isten törvényszéke elé viszik őket, hogy ott álljanak és cselekedeteik szerint megítélje őket, hogy azok vajon jók vagy gonoszak voltak-e –"},{"vNo":11,"txt":" Ha jók voltak, a végtelen élet és boldogság feltámadására; és ha gonoszak voltak, a végtelen kárhozat feltámadására, és átadják őket az ördögnek, aki kiszolgáltatottjaivá tette őket, ami pedig kárhozat –"},{"vNo":12,"txt":" És saját testi akaratuk és vágyaik szerint jártak; és soha nem szólították az Urat, míg ki volt nyújtva feléjük az irgalom karja; mert ki volt nyújtva feléjük az irgalom karja, és ők nem akarták; figyelmeztették őket a gonoszságaikra, és ők mégsem akarták elhagyni azokat; és megparancsolták nekik, hogy tartsanak bűnbánatot, és mégsem akartak bűnbánatot tartani."},{"vNo":13,"txt":" És most, nem kellene-e reszketnetek és megbánnotok a bűneiteket, és emlékeznetek rá, hogy csakis Krisztusban és őáltala lehet benneteket megszabadítani?"},{"vNo":14,"txt":" Ezért ha Mózes törvényét tanítjátok, azt is tanítsátok, hogy az árnyképe az eljövendő dolgoknak –"},{"vNo":15,"txt":" Tanítsátok meg nekik, hogy Krisztus, az Úr által jön megváltás, aki maga az Örökkévaló Atya. Ámen."}]}