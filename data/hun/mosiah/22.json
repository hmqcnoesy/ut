{"heading":"Terveket szőnek a lámániták rabságból történő megszökésére – Lerészegítik a lámánitákat – A nép elszökik, visszatér Zarahemlába és Móziás király alattvalói lesznek. Mintegy Kr.e. 121–120.","prevAbbr":"mosiah","prevNo":21,"nextAbbr":"mosiah","nextNo":23,"chapterTitle":"Móziás 22","verses":[{"vNo":"1 ","txt":"És most lőn, hogy Ammon és Limhi király tanácskozni kezdett a néppel afelől, hogy miként szabadítsák ki magukat a rabságból; és még az egész népet is összehívatták; és ezt azért tették, hogy ezen dolgot illetően megtudhassák a nép szavát."},{"vNo":"2 ","txt":"És lőn, hogy nem tudtak más módot találni arra, hogy kiszabadítsák magukat a rabságból, csak azt, hogy veszik asszonyaikat és gyermekeiket, és nyájaikat és csordáikat, és sátraikat, és elmennek a vadonba; mert a lámániták olyan sokan voltak, hogy Limhi népének lehetetlen volt felvenni velük a harcot, gondolván, hogy kard által szabadítják ki magukat a rabságból."},{"vNo":"3 ","txt":"Most lőn, hogy előlépett Gedeon, és megállt a király előtt, és így szólt hozzá: Most, Ó király, eddig sokszor hallgattál már a szavaimra, amikor testvéreinkkel, a lámánitákkal hadakoztunk."},{"vNo":"4 ","txt":"És most, Ó király, ha nem találtál engem haszontalan szolgának, vagyis ha eddig bármilyen mértékben hallgattál a szavaimra, és azok szolgálatodra voltak, éppen úgy azt szeretném, ha ezen alkalommal is hallgatnál a szavaimra, és a szolgád leszek, és kiszabadítom ezt a népet a rabságból."},{"vNo":"5 ","txt":"És a király megengedte neki, hogy beszéljen. És Gedeon így szólt hozzá:"},{"vNo":"6 ","txt":"Íme a hátsó ösvény, a hátsó falon át, a város hátsó részében. A lámániták, vagyis a lámániták őrei éjszaka részegek; ezért küldjünk egy kiáltványt ezen nép közé, hogy gyűjtsék össze nyájaikat és csordáikat, hogy éjszaka a vadonba hajthassák őket."},{"vNo":"7 ","txt":"És parancsod szerint elmegyek és kifizetem a lámánitáknak az utolsó boradót, és részegek lesznek; és mi átmegyünk a titkos ösvényen a táboruk baloldalán, amikor ők részegek és alszanak."},{"vNo":"8 ","txt":"Így asszonyainkkal és gyermekeinkkel, nyájainkkal és csordáinkkal elmegyünk a vadonba; és Silóm földje körül fogunk menni."},{"vNo":"9 ","txt":"És lőn, hogy a király hallgatott Gedeon szavaira."},{"vNo":"10 ","txt":"És Limhi király összegyűjtette népével a nyájaikat; és elküldte a boradót a lámánitáknak; és több bort is küldött nekik, ajándékként; és azok bőven ittak a borból, melyet Limhi király küldött nekik."},{"vNo":"11 ","txt":"És lőn, hogy Limhi király népe éjszaka nyájaival és csordáival elment a vadonba, és Silóm földjét megkerülve mentek a vadonban, és Zarahemla földje felé vették útjukat, és Ammon és fivérei vezették őket."},{"vNo":"12 ","txt":"És vették mindazt az aranyukat, és ezüstjüket, és értékes dolgaikat, melyeket csak el tudtak vinni magukkal a vadonba, és élelmüket is; és folytatták az útjukat."},{"vNo":"13 ","txt":"És miután sok napig a vadonban voltak, megérkeztek Zarahemla földjére, és csatlakoztak Móziás népéhez, és az ő alattvalói lettek."},{"vNo":"14 ","txt":"És lőn, hogy Móziás örömmel fogadta őket, és feljegyzéseiket is átvette, és azokat a feljegyzéseket is, melyeket Limhi népe talált."},{"vNo":"15 ","txt":"És most lőn, hogy amikor a lámániták észrevették, hogy Limhi népe éjjel elment az országból, hadsereget küldtek a vadonba az üldözésükre."},{"vNo":"16 ","txt":"És miután két napig üldözték őket, nem tudták tovább követni a nyomaikat; ezért eltévedtek a vadonban."}]}