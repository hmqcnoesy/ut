{"heading":"Amulon üldözi Almát és népét – Halállal fenyegetik őket, ha imádkoznak – Az Úr gondoskodik róla, hogy könnyűnek tűnjenek a terheik – Kiszabadítja őket a rabságból, és visszatérnek Zarahemlába. Mintegy Kr.e. 145–120.","prevAbbr":"mosiah","nextAbbr":"mosiah","prevNo":23,"nextNo":25,"chapterTitle":"Móziás 24","prevTitle":"Móziás 23","nextTitle":"Móziás 25","verses":[{"vNo":1,"txt":"                 És lőn, hogy Amulon kegyet talált a lámániták királyának szemei előtt; ezért a lámániták királya megengedte neki és testvéreinek, hogy kijelölt tanítók legyenek népe felett, igen, méghozzá azon népek felett, akik Semlón földjén, és Silóm földjén és Amulon földjén voltak."},{"vNo":2,"txt":" Mert a lámániták birtokukba vették mindezen földeket; ezért a lámániták királya királyokat jelölt ki mindezen földek felett."},{"vNo":3,"txt":" És most a lámániták királyának neve Lámán volt, és atyja neve után nevezték el; és ezért Lámán királynak hívták. És számos nép felett volt király."},{"vNo":4,"txt":" És Amulon testvérei közül tanítókat jelölt ki minden olyan földön, melyet az ő népe birtokolt; és így kezdték el tanítani Nefi nyelvét az összes lámánita nép között."},{"vNo":5,"txt":" És olyan nép voltak, mely barátságos egymással; mindazonáltal nem ismerték Istent; és Amulon testvérei sem tanítottak nekik semmit az Úrról, Istenükről, és Mózes törvényéről sem; és Abinádi szavait sem tanították nekik;"},{"vNo":6,"txt":" De arra megtanították őket, hogy vezessék a feljegyzésüket, és hogy írhatnak egymásnak."},{"vNo":7,"txt":" És így a lámániták kezdtek gyarapodni a javakban, és kezdtek kereskedni egymással, és naggyá válni, és kezdtek ravasz és bölcs néppé válni, ami a világ bölcsességét illeti; igen, nagyon ravasz néppé, és mindenféle gonoszságban és fosztogatásban lelték örömüket, kivéve, ha az a saját testvéreik között volt."},{"vNo":8,"txt":" És most lőn, hogy Amulon kezdett hatalmat gyakorolni Alma és testvérei felett, és üldözni kezdte őt, és gyermekeivel üldöztette azok gyermekeit."},{"vNo":9,"txt":" Mert Amulon ismerte Almát és tudta, hogy egyike volt a király papjainak, és hogy ő volt az, aki hitte Abinádi szavait, és kiűzték a király elől, és ezért haragudott rá; mert Lámán király alattvalója volt, mégis hatalmat gyakorolt felettük, és munkákkal terhelte meg őket, és munkafelügyelőket helyezett föléjük."},{"vNo":10,"txt":" És lőn, hogy oly nagyok voltak a megpróbáltatásaik, hogy kezdtek buzgón Istenhez fohászkodni."},{"vNo":11,"txt":" És Amulon megparancsolta nekik, hogy hagyják abba fohászaikat, és őröket állított föléjük, hogy figyeljék őket, és ha valakit rajta kapnak, hogy Istenhez fohászkodik, azt öljék meg."},{"vNo":12,"txt":" És Alma és népe nem emelték fel szavukat az Úrhoz, Istenükhöz, de kiöntötték neki a szívüket, és ő ismerte szívük gondolatait."},{"vNo":13,"txt":" És lőn, hogy megpróbáltatásaikban szólt hozzájuk az Úr szava, mondván: Emeljétek fel a fejeteket és vigasztalódjatok meg, mert tudok a szövetségről, melyet velem kötöttetek; és én szövetséget fogok kötni a népemmel, és kiszabadítom őket a rabságból."},{"vNo":14,"txt":" És megkönnyítem a terheket is, melyeket a vállaitokra raktak, hogy még csak nem is érzitek azokat a hátatokon, méghozzá az alatt, míg rabságban vagytok; és ezt azért fogom megtenni, hogy ezentúl tanúkként állhassatok nekem, és hogy biztosan tudhassátok, hogy én, az Úristen meglátogatom népemet a megpróbáltatásaikban."},{"vNo":15,"txt":" És most lőn, hogy a terhek, melyeket Almára és testvéreire helyeztek, könnyűvé tétettek; igen, az Úr megerősítette őket, hogy könnyen el tudják viselni a terheiket, és ők vidáman és türelmesen vetették alá magukat az Úr minden akaratának."},{"vNo":16,"txt":" És lőn, hogy oly nagy volt hitük és türelmük, hogy ismét szólt hozzájuk az Úr szava, mondván: Vigasztalódjatok meg, mert holnap kiszabadítalak benneteket a rabságból."},{"vNo":17,"txt":" És így szólt Almához: Te menj ezen nép előtt, és én veled megyek és kiszabadítom ezt a népet a rabságból."},{"vNo":18,"txt":" Most lőn, hogy Alma és népe éjnek idején összeszedték nyájaikat, és összeszedtek a gabonájukból is; igen, méghozzá az egész éjnek idején folyamatosan szedték össze a nyájaikat."},{"vNo":19,"txt":" És reggel az Úr mély álmot bocsátott a lámánitákra, igen, és minden munkafelügyelőjük mély álomban volt."},{"vNo":20,"txt":" És Alma és népe elment a vadonba; és miután egész nap mentek, egy völgyben felütötték sátraikat, és a völgyet elnevezték Almának, mert ő vezette útjukat a vadonban."},{"vNo":21,"txt":" Igen, és Alma völgyében köszöneteikkel árasztották el Istent, mert irgalmas volt hozzájuk, és könnyített terheiken, és kiszabadította őket a rabságból; mert rabságban voltak, és senki nem tudta volna kiszabadítani őket, csakis az Úr, az Istenük."},{"vNo":22,"txt":" És köszönetet mondtak Istennek, igen, mind a férfiaik, és mind az asszonyaik, és mind a gyermekeik, akik beszélni tudtak, Istenük dicséretére emelték fel a szavukat."},{"vNo":23,"txt":" És most az Úr így szólt Almához: Siess, menj ki magad és ez a nép erről a földről, mert a lámániták felébredtek és üldöznek téged; ezért menjetek ki erről a földről, és én meg fogom állítani a lámánitákat ebben a völgyben, hogy ne jöjjenek tovább ezen nép nyomában."},{"vNo":24,"txt":" És lőn, hogy eltávoztak a völgyből, és a vadonba vették útjukat."},{"vNo":25,"txt":" És miután tizenkét napig voltak a vadonban, megérkeztek Zarahemla földjére; és Móziás király is örömmel fogadta őket."}]}