{"heading":"Alma missziót vezet a hitehagyott zorámiták visszatérítésére – A zorámiták tagadják Krisztust, hamis elképzelésben hisznek a kiválasztottságot illetően, és megadott imákkal hódolnak – A misszionáriusok eltelnek a Szent Lélekkel – Megpróbáltatásaik feloldódnak Krisztus örömében. Mintegy Kr.e. 74.","prevAbbr":"alma","prevNo":30,"nextAbbr":"alma","nextNo":32,"chapterTitle":"Alma 31","verses":[{"vNo":"1 ","txt":"Most lőn, hogy miután Korihórnak bevégeztetett, és miután Alma olyan híreket kapott, hogy a zorámiták elferdítik az Úr útjait, és hogy Zorám, aki a vezetőjük volt, ráveszi az emberek szívét, hogy néma bálványok előtt hajlongjanak, szíve ismét gyötrődni kezdett az emberek gonoszsága miatt."},{"vNo":"2 ","txt":"Mert nagy bánat okozója volt Almának az, hogy tudott a népe közötti gonoszságról; szíve tehát rendkívül el volt keseredve a zorámitáknak a nefitáktól való különválása miatt."},{"vNo":"3 ","txt":"Most, a zorámiták összegyűltek egy olyan földön, melyet Antiónumnak neveztek, amely Zarahemla földjétől keletre volt, és majdnem a tengerpart határán helyezkedett el, amely Jerson földjétől délre volt, és emellett a déli vadonnal volt határos, mely vadon tele volt lámánitákkal."},{"vNo":"4 ","txt":"Most, a nefiták nagyon féltek, hogy a zorámiták majd kapcsolatba lépnek a lámánitákkal, és hogy ez nagy veszteségeket okozhat a nefitáknak."},{"vNo":"5 ","txt":"És most, mivel az igeprédikálása nagy valószínűséggel igazságos dolgok megtételére vitte rá az embereket – igen, erősebb hatása volt az emberek elméjére, mint a kard vagy bármi más, ami velük történt – ezért Alma úgy gondolta, ajánlatos kipróbálniuk Isten szavának a hatását."},{"vNo":"6 ","txt":"Ezért elvitte Ammont, és Áront és Omnert; Himnit azonban a zarahemlai gyülekezetben hagyta; de az előző hármat magával vitte, és Amuleket és Zézromot is, akik Melekben voltak; és két fiát is elvitte."},{"vNo":"7 ","txt":"Most, legidősebb fiát nem vitte magával, és annak Hélamán volt a neve; de Siblon és Koriánton volt azoknak a neve, akiket magával vitt; és ezek azoknak a nevei, akik elmentek vele a zorámiták közé, hogy prédikálják nekik az igét."},{"vNo":"8 ","txt":"Most a zorámiták a nefitáktól szakadtak el; tehát már prédikálták nekik azelőtt Isten szavát."},{"vNo":"9 ","txt":"De nagy tévedésekbe estek, mert nem voltak azon, hogy betartsák Isten parancsolatait és az ő rendelkezéseit, Mózes törvénye szerint."},{"vNo":"10 ","txt":"És az egyház által előírt cselekedeteknek sem tettek eleget, hogy megmaradtak volna a mindennapos imádkozás és könyörgés mellett Istenhez, nehogy kísértésbe essenek."},{"vNo":"11 ","txt":"Igen, egyszóval nagyon sok esetben elferdítették az Úrnak útjait; ezért, ezen okból mentek Alma és testvérei arra a földre prédikálni nekik az igét."},{"vNo":"12 ","txt":"Most, amikor arra a földre értek, íme, csodálkozásukra azt találták, hogy a zorámiták zsinagógákat építettek, és a hét egyik napján, amelyet az Úr napjának neveztek, összegyűltek és oly módon hódoltak, amilyent Alma és testvérei még sohasem láttak;"},{"vNo":"13 ","txt":"Mert zsinagógájuk közepére felépítettek egy emelvényt, mely magasan a fejek felett volt; és annak tetején csak egy személy fért el."},{"vNo":"14 ","txt":"Aki tehát hódolni szeretett volna, annak oda kellett mennie és fel kellett állnia annak tetejére, az ég felé kellett nyújtania a kezeit, és hangos szóval kellett fohászkodnia, mondván:"},{"vNo":"15 ","txt":"Szent, szent Isten; mi hisszük, hogy Isten vagy, és hisszük, hogy szent vagy, és hogy lélek voltál, és hogy lélek vagy, és hogy lélek leszel mindörökké."},{"vNo":"16 ","txt":"Szent Isten, mi hisszük, hogy te választottál el minket testvéreinktől; és mi nem hiszünk testvéreink hagyományaiban, amelyeket atyáik gyerekessége hagyott rájuk; de hisszük, hogy te kiválasztottál minket, hogy a te szent gyermekeid legyünk; és azt is tudattad velünk, hogy nem lesz Krisztus."},{"vNo":"17 ","txt":"De te ugyanaz vagy tegnap, ma és mindörökké; és kiválasztottál minket, hogy megszabaduljunk, míg mindenkit körülöttünk arra választottál ki, hogy haragod a pokolra vesse le őket; mely szentséget, Ó Isten, köszönjük neked; és azt is köszönjük neked, hogy kiválasztottál bennünket, hogy ne vezessenek minket félre testvéreink balga hagyományai szerint, melyek lekötözik őket egy hithez Krisztusban, amely elvezeti a szívüket, hogy messzire vándoroljanak tőled, Istenünk."},{"vNo":"18 ","txt":"És ismét köszönjük neked, Ó Isten, hogy kiválasztott és szent nép vagyunk. Ámen."},{"vNo":"19 ","txt":"Most lőn, hogy miután Alma és testvérei és fiai hallották ezeket az imákat, szerfelett elcsodálkoztak."},{"vNo":"20 ","txt":"Mert íme, minden ember odament, és ugyanezeket az imákat mondta el."},{"vNo":"21 ","txt":"Most, ezt a helyet Rameumptomnak hívták, ami lefordítván a szent szószék."},{"vNo":"22 ","txt":"Most, erről a szószékről mondta el minden ember ugyanazt az imát Istennek, megköszönve Istenüknek, hogy kiválasztotta őket, és hogy nem vezette félre őket testvéreik hagyományai szerint, és hogy nem lett ellopva a szívük, hogy olyan eljövendő dolgokban higgyenek, melyekről semmit nem tudnak."},{"vNo":"23 ","txt":"Most, miután az emberek mind ily módon köszönetet mondtak, visszatértek az otthonaikba, és addig semmit nem beszéltek az Istenükről, amíg újra össze nem gyűltek a szent szószéknél, hogy szokásuk szerint köszönetet mondjanak."},{"vNo":"24 ","txt":"Most, amikor Alma ezt látta, gyötrődött a szíve; mert látta, hogy gonosz és elfajult nép; igen, látta, hogy aranyra, és ezüstre és mindenféle finom portékákra helyezték a szívüket."},{"vNo":"25 ","txt":"Igen, és azt is látta, hogy kevélységükben nagy dicsekvésre emelkedett fel a szívük."},{"vNo":"26 ","txt":"És felemelte hangját a mennyekhez, és fohászkodott, mondván: Ó, meddig engeded, Ó Uram, hogy szolgáid itt lakjanak alant a testben, hogy ily nagy gonoszságot lássanak az emberek gyermekei között?"},{"vNo":"27 ","txt":"Íme, Ó Istenem, tehozzád fohászkodnak, szívük mégis elmerül kevélységükben. Íme, Ó Istenem, szájukkal hozzád fohászkodnak, és közben a világ hiábavaló dolgai miatt olyannyira fel vannak fuvalkodva, hogy hatalmasnak érzik magukat."},{"vNo":"28 ","txt":"Nézd, Ó Istenem, drága öltözéküket, és gyűrűcskéiket, és karkötőiket, és arany ékszereiket, és mindazon drága dolgaikat, melyekkel fel vannak ékesítve; és íme, ezekre helyezték a szívüket, és mégis hozzád fohászkodnak, és azt mondják – köszönjük neked, Ó Istenünk, hogy kiválasztott nép vagyunk számodra, míg mások el fognak veszni."},{"vNo":"29 ","txt":"Igen, és azt mondják, hogy te tudattad velük azt, hogy nem lesz Krisztus."},{"vNo":"30 ","txt":"Ó Úristen, meddig tűröd még, hogy ily gonoszság és hűtlenség legyen ezen nép között? Ó Uram, adj nekem erőt, hogy el tudjam viselni a gyengeségeimet. Mert gyenge vagyok, és az ilyen gonoszság ezen nép között fájdalmat okoz a lelkemnek."},{"vNo":"31 ","txt":"Ó Uram, rendkívül bánatos a szívem; vigasztald meg a lelkemet Krisztusban! Ó Uram, add meg nekem, hogy legyen erőm, hogy türelemmel tudjam viselni ezeket a megpróbáltatásokat, melyek érni fognak ezen nép gonoszsága miatt."},{"vNo":"32 ","txt":"Ó Uram, vigasztald meg lelkemet! Adj nekem és társaimnak is eredményt a munkában, akik velem vannak – igen, Ammonnak, és Áronnak, és Omnernek, valamint Amuleknek és Zézromnak, és a két fiamnak is – igen, vigasztald meg mindannyiukat, Ó Uram. Igen, vigasztald meg a lelküket Krisztusban!"},{"vNo":"33 ","txt":"Add meg nekik, hogy legyen erejük, hogy el tudják viselni azokat a megpróbáltatásokat, melyek ezen nép gonoszságai miatt érik majd őket."},{"vNo":"34 ","txt":"Ó Uram, add meg nekünk, hogy sikerüljön őket ismét tehozzád vezetnünk Krisztusban."},{"vNo":"35 ","txt":"Íme, Ó Uram, értékes az ő lelkük, és sokan közülük a testvéreink; adj tehát nekünk, Ó Uram, hatalmat és bölcsességet, hogy ismét elhozhassuk tehozzád ezeket a testvéreinket."},{"vNo":"36 ","txt":"Most lőn, hogy miután Alma elmondta ezeket a szavakat, mindazokra rátette a kezét, akik vele voltak. És íme, amint rájuk tette a kezét, elteltek a Szent Lélekkel."},{"vNo":"37 ","txt":"És azután elváltak egymástól, nem aggodalmaskodván azon, hogy mit fognak enni, vagy hogy mit fognak inni, vagy hogy mit fognak magukra venni."},{"vNo":"38 ","txt":"És az Úr gondoskodott róluk, hogy ne éhezzenek, és ne is szomjazzanak; igen, és erőt is adott nekik, hogy ne szenvedjenek el semmiféle megpróbáltatást, csakis olyanokat, melyek feloldódtak Krisztus örömében. Most ez Alma imája szerint volt; és azért, mert hittel imádkozott."}]}