{"heading":"Amlici arra törekszik, hogy király legyen, és a nép hangja elutasítja – Követői királlyá teszik őt – Az amliciták háborúznak a nefiták ellen és vereséget szenvednek – A lámániták és az amliciták egyesítik erőiket és vereséget szenvednek – Alma megöli Amlicit. Mintegy Kr.e. 87.","prevAbbr":"alma","nextAbbr":"alma","prevNo":1,"nextNo":3,"chapterTitle":"Alma 2","prevTitle":"Alma 1","nextTitle":"Alma 3","verses":[{"vNo":1,"txt":"               És lőn, hogy uralmuk ötödik évének kezdetén viszálykodás támadt a nép között, egy bizonyos férfi miatt, akit Amlicinek hívtak, és aki nagyon ravasz ember volt, igen, bölcs ember, ami a világ bölcsességét illeti, és ő annak az embernek a rendje szerint való volt, aki Gedeont kard által megölte, és akit a törvény szerint kivégeztek –"},{"vNo":2,"txt":" Most ez az Amlici ravaszságával sok embert magához vonzott; méghozzá olyan sokat, hogy kezdtek nagyon erősek lenni; és igyekezni kezdtek rajta, hogy Amlicit királlyá tegyék a nép felett."},{"vNo":3,"txt":" Most ez riasztó volt az egyház népe számára, és mindazoknak, akiket nem vonzottak Amlici győzködései; mert tudták, hogy törvényük szerint az ilyen dolgokat a nép hangja által kell megalapozni."},{"vNo":4,"txt":" Ezért ha lehetséges lett volna, hogy Amlici elnyerje a nép szavát, ő, gonosz ember lévén, megfosztotta volna őket egyházi jogaiktól és kiváltságaiktól; mert az volt a szándéka, hogy Isten egyházát elpusztítsa."},{"vNo":5,"txt":" És lőn, hogy a nép szerte az országban összegyűlt, külön csoportokban, minden ember aszerint, hogy miként vélekedett, hogy Amlici mellett vagy ellen volt-e, és sok vitájuk és elképesztő viszálykodásaik voltak egymással."},{"vNo":6,"txt":" És így összegyűltek, hogy szavazzanak az ügyet illetően; és ezeket a bírák elé terjesztették."},{"vNo":7,"txt":" És lőn, hogy a nép hangja Amlici ellen szólt, így nem tették meg királlyá a nép felett."},{"vNo":8,"txt":" Most ez nagy örömet okozott azok szívében, akik ellene voltak; de Amlici haragra bujtogatta az ő pártján lévőket azok ellen, akik nem voltak az ő pártján."},{"vNo":9,"txt":" És lőn, hogy azok összegyűltek és Amlicit felszentelték királyuknak."},{"vNo":10,"txt":" Most amikor Amlicit királlyá tették felettük, megparancsolta nekik, hogy fogjanak fegyvert a testvéreik ellen; és ezt azért tette, hogy leigázhassa őket magának."},{"vNo":11,"txt":" Most Amlici népét Amlici nevével különböztették meg, és amlicitáknak hívták; és a maradékot nefitáknak hívták, vagyis Isten népének."},{"vNo":12,"txt":" A nefita nép tudott tehát az amliciták szándékáról, és ezért felkészültek, hogy találkozzanak velük; igen, felfegyverezték magukat kardokkal és handzsárokkal, és íjakkal és nyilakkal, és kövekkel és parittyákkal, és mindenféle harci fegyverekkel, minden fajtából."},{"vNo":13,"txt":" És így felkészültek, hogy találkozzanak az amlicitákkal, azok eljövetelének idején. És voltak kinevezett kapitányok, és magasabb rendű kapitányok és főkapitányok, a seregek számának megfelelően."},{"vNo":14,"txt":" És lőn, hogy Amlici felfegyverezte embereit mindenféle harci fegyverekkel, minden fajtából; és ő is parancsnokokat és vezéreket nevezett ki népe fölé, hogy testvéreik ellen háborúba vezessék őket."},{"vNo":15,"txt":" És lőn, hogy az amliciták felértek az Amnihu dombra, mely a Zarahemla földje mellett elhaladó Sidon folyótól keletre volt, és ott háborúzni kezdtek a nefitákkal."},{"vNo":16,"txt":" Most Alma, mivel ő volt Nefi népének a főbírája és a kormányzója, ezért népével, igen, kapitányaival és főkapitányaival, igen, seregei élén felment harcolni az amliciták ellen."},{"vNo":17,"txt":" És a Sidontól keletre levő dombon ölni kezdték az amlicitákat. És az amliciták nagy erővel hadakoztak a nefitákkal, olyannyira, hogy sok nefita elesett az amlicitákkal való küzdelemben."},{"vNo":18,"txt":" Mindazonáltal az Úr megerősítette a nefiták kezét, így azok nagy öldökléssel ölték az amlicitákat, így azok menekülni kezdtek előlük."},{"vNo":19,"txt":" És lőn, hogy a nefiták akkor egész nap üldözték az amlicitákat, és nagy öldökléssel ölték őket, olyannyira, hogy az amliciták közül tizenkétezer-ötszázharminckét lelket öltek meg; és a nefiták közül hatezer-ötszázhatvankét lelket öltek meg."},{"vNo":20,"txt":" És lőn, hogy amikor Alma már nem tudta tovább üldözni az amlicitákat, embereivel felverette a sátraikat Gedeon völgyében, mely völgyet arról a Gedeonról neveztek el, akit Nehór keze ölt meg karddal; és ebben a völgyben verték fel sátraikat a nefiták éjszakára."},{"vNo":21,"txt":" És Alma kémeket küldött, hogy kövessék az amliciták maradékát, hogy megtudhassa terveiket és cselszövéseiket, hogy ezáltal védekezhessen ellenük, hogy népét megóvhassa a pusztulástól."},{"vNo":22,"txt":" Most azokat, akiket kiküldtek, hogy az amliciták táborát figyeljék, Zerámnak, és Amnornak, és Mantinak és Limhernek hívták; ezek voltak azok, akik elmentek embereikkel az amliciták táborát figyelni."},{"vNo":23,"txt":" És lőn, hogy másnap nagy sietséggel tértek vissza a nefiták táborába, és nagyon meg voltak döbbenve, és nagy félelem sújtott le rájuk, mondván:"},{"vNo":24,"txt":" Íme, követtük az amliciták táborát, és nagy megdöbbenésünkre Minon földjén, Zarahemla földje fölött, Nefi földjének irányában a lámániták nagyszámú seregeit láttuk; és íme, az amliciták csatlakoztak hozzájuk;"},{"vNo":25,"txt":" És ők testvéreinkre törtek azon a földön, és azok most előlük nyájaikkal, és feleségeikkel és gyermekeikkel városunk felé menekülnek; és ha nem sietünk, birtokukba veszik a városunkat, és legyilkolják atyáinkat, és feleségeinket és gyermekeinket."},{"vNo":26,"txt":" És lőn, hogy Nefi népe vette sátrait, és elindultak Gedeon völgyéből a városuk felé, mely Zarahemla városa volt."},{"vNo":27,"txt":" És íme, amint éppen a Sidon folyón keltek át, a lámániták és az amliciták, akiknek száma majdnem annyi volt, mint a tenger homokja, rájuk törtek, hogy elpusztítsák őket."},{"vNo":28,"txt":" Mindazonáltal a nefitákat megerősítette az Úr keze, és ők buzgón imádkoztak vala hozzá, hogy szabadítsa ki őket ellenségeik kezéből, ezért az Úr meghallgatta fohászaikat, és megerősítette őket, és a lámániták és az amliciták elestek a velük való küzdelemben."},{"vNo":29,"txt":" És lőn, hogy Alma szemtől szembe karddal küzdött Amlicival; és ők erősen hadakoztak egymással."},{"vNo":30,"txt":" És lőn, hogy Alma, mivel Isten embere volt, és mert nagy hitet gyakorolt, fohászkodott, mondván: Ó Uram, irgalmazz, és kíméld meg az életemet, hogy eszköz lehessek kezedben és megszabadíthassam és megőrizhessem ezt a népet."},{"vNo":31,"txt":" Most amikor Alma ezen szavakat elmondta, ismét hadakozott Amlicival; és az Úr megerősítette, olyannyira, hogy karddal megölte Amlicit."},{"vNo":32,"txt":" És a lámániták királyával is hadakozott; de a lámániták királya meghátrált Alma elől és őreit küldte, hogy azok hadakozzanak Almával."},{"vNo":33,"txt":" De Alma őreivel addig hadakozott a lámániták királyának őreivel, míg meg nem ölték és vissza nem űzték azokat."},{"vNo":34,"txt":" És így megtisztította a terepet, vagyis inkább a partot, mely a Sidon folyótól nyugatra volt, a Sidon vizébe dobván a megölt lámániták testeit, hogy ezáltal embereinek legyen helye átkelni és hadakozni a lámánitákkal és az amlicitákkal a Sidon folyó nyugati oldalán."},{"vNo":35,"txt":" És lőn, hogy amikor mind átkeltek a Sidon folyón, a lámániták és az amliciták menekülni kezdtek előlük, annak ellenére, hogy olyan sokan voltak, hogy nem lehetett megszámlálni őket."},{"vNo":36,"txt":" És a nefiták elől a nyugatra és északra levő vadon felé menekültek, el az ország határain túl; és a nefiták minden erejükkel üldözték őket, és ölték őket."},{"vNo":37,"txt":" Igen, azok minden oldalon találkoztak velük, és ölték és űzték őket, míg szét nem szóródtak nyugaton, és északon, míg el nem érték a vadont, melyet Hermountsznak neveztek; és ez a vadonnak az a része volt, melyet elleptek a vad és kiéhezett állatok."},{"vNo":38,"txt":" És lőn, hogy a vadonban sokan belehaltak sebeikbe, és a vadállatok és a lég keselyűi felfalták őket; és csontjaikat megtalálták és halomba rakták a földön."}]}