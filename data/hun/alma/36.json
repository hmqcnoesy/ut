{"heading":"Alma tanúbizonyságot tesz Hélamánnak azt követő megtéréséről, hogy látott egy angyalt – Egy ítélet alá került lélek fájdalmait szenvedte; Jézus nevét szólította, és ezt követően Istentől született – Édes öröm töltötte el lelkét – Angyalok seregét látta, amint azok Istent dicsérték – Sok megtért ízlelte és látta azt, amit ő ízlelt és látott. Mintegy Kr.e. 74.","sectionHeading":"Alma parancsolatai fiának, Hélamánnak.","prevAbbr":"alma","nextAbbr":"alma","prevNo":35,"nextNo":37,"chapterTitle":"Alma 36","prevTitle":"Alma 35","nextTitle":"Alma 37","verses":[{"vNo":1,"txt":"                 Fiam, hallgasd meg a szavaimat; mert esküszöm neked, hogy amennyiben betartod Isten parancsolatait, boldogulni fogsz ezen a földön."},{"vNo":2,"txt":" Szeretném, ha úgy tennél, ahogyan én is tettem, és emlékeznél atyáink fogságára; mert rabságban voltak és senki sem szabadíthatta ki őket, csak Ábrahám Istene, és Izsák Istene és Jákób Istene; és ő bizony kiszabadította őket a megpróbáltatásaik közepette."},{"vNo":3,"txt":" És most, Ó fiam, Hélamán, íme, fiatal vagy, ezért kérlek téged, hogy halld meg a szavaimat és tanulj tőlem; mert én tudom, hogy aki Istenbe helyezi a bizalmát, az támogatva lesz a próbatételeiben és a gondjaiban és a megpróbáltatásaiban, és felemeltetik az utolsó napon."},{"vNo":4,"txt":" És nem akarom, hogy azt gondold, hogy én ezt magamtól tudom – nem fizikai, hanem lelki úton, nem a testi eszem, hanem Isten által."},{"vNo":5,"txt":" Most íme, azt mondom neked, ha nem születtem volna Istentől, akkor nem tudhattam volna meg ezeket a dolgokat; de Isten az ő szent angyalának szája által tudatta velem ezeket a dolgokat, nem valamely bennem lévő érdemesség miatt."},{"vNo":6,"txt":" Mert én Móziás fiaival jártam-keltem, Isten egyházának elpusztítására törekedve; de íme, Isten elküldte szent angyalát, hogy az megállítson minket útközben."},{"vNo":7,"txt":" És íme, ő úgy szólt hozzánk, mintha mennydörgés hangján tenné azt, és az egész föld megremegett a lábunk alatt; és mindannyian a földre rogytunk, mert megszállt minket az Úr félelme."},{"vNo":8,"txt":" De íme, a hang így szólt hozzám: Kelj fel! És én felkeltem és felálltam, és láttam az angyalt."},{"vNo":9,"txt":" És ő így szólt hozzám: Ha magadat el is akarod pusztítani, ne törekedj többé Isten egyházának elpusztítására."},{"vNo":10,"txt":" És lőn, hogy a földre rogytam, és három nap és három éjen át tartott, hogy nem tudtam megnyitni a számat, és kezem-lábam sem tudtam használni."},{"vNo":11,"txt":" És az angyal több dolgot is mondott nekem, amit testvéreim hallottak, de én nem hallottam, mert amikor ezeket a szavakat meghallottam – Ha magadat el is akarod pusztítani, ne törekedj többé Isten egyházának elpusztítására – oly nagy félelem és csodálkozás ütött belém, attól tartva, hogy tán elpusztulok, hogy a földre rogytam és többet nem hallottam."},{"vNo":12,"txt":" Hanem örök gyötrelem kínzott, mert lelkem a legnagyobb mértékben fel lett szaggatva, és gyötört minden bűnöm."},{"vNo":13,"txt":" Igen, minden bűnömre és gonoszságomra emlékeztem, melyek miatt a pokol fájdalmai gyötörtek; igen, láttam, hogy fellázadtam Istenem ellen, és hogy nem tartottam be az ő szent parancsolatait."},{"vNo":14,"txt":" Igen, és sok gyermekét megöltem, vagyis inkább pusztulásba vezettem; igen, egyszóval oly nagyok voltak gonoszságaim, hogy már csak annak a gondolata is kifejezhetetlen rettegéssel kínozta lelkemet, hogy Istenem színe elé kell kerülnöm."},{"vNo":15,"txt":" Ó, gondoltam, bárcsak száműznének, és mind a lelkem, mind a testem megszűnne létezni, hogy ne állíttassam oda Isten színe elé, és ne ítéltessem meg a cselekedeteim szerint."},{"vNo":16,"txt":" És most három napig és három éjen át kínoztak egy elkárhozott lélek fájdalmai."},{"vNo":17,"txt":" És lőn, hogy amint így kínzott a gyötrelem, míg felszaggatott sok bűnöm emléke, íme, arra is emlékeztem, hogy hallottam atyámat a népnek prófétálni egy Jézus Krisztusnak, Isten Fiának az eljövetelét illetően, hogy engesztelést hozzon a világ bűneiért."},{"vNo":18,"txt":" Most, amint elmém elkapta ezt a gondolatot, így kiáltottam fel a szívemben: Ó Jézus, Isten Fia, irgalmazz nekem, aki a keserűség gubacsában vagyok, és akit a halál örökkévaló láncai vesznek körül!"},{"vNo":19,"txt":" És most íme, amikor erre gondoltam, már nem voltam képes visszaemlékezni a fájdalmaimra; igen, nem szaggatott fel többé bűneim emléke."},{"vNo":20,"txt":" És Ó, mily örömet éreztem, és mily csodálatos fényt láttam; igen, lelkemet olyan rendkívüli öröm töltötte el, amilyen a fájdalmam volt."},{"vNo":21,"txt":" Igen, azt mondom neked, fiam, hogy semmi nem lehet olyan átható és olyan keserű, amilyenek a fájdalmaim voltak. Igen, és azt is mondom neked, fiam, hogy másrészről semmi nem lehet olyan átható és édes, amilyen az örömöm volt."},{"vNo":22,"txt":" Igen, gondoltam, hogy Istent látom, ahogyan Lehi atyánk is látta, a trónusán ülve, angyalok számtalan seregétől körülvéve, akik éppen énekelnek és dicsőítik Istenüket; igen, és lelkem oda vágyakozott."},{"vNo":23,"txt":" De íme, kezem-lábam ismét visszanyerte az erejét, és én lábra álltam, és kinyilvánítottam a népnek, hogy Istentől születtem."},{"vNo":24,"txt":" Igen, és attól az időtől kezdve egészen mostanáig szüntelenül azon fáradoztam, hogy bűnbánatra vezethessek lelkeket, hogy odavihessem őket azon rendkívüli öröm megízlelésére, melyet én is megízleltem; hogy ők is születhessenek Istentől, és elteljenek a Szentlélekkel."},{"vNo":25,"txt":" Igen, és most íme, Ó fiam, az Úr rendkívül nagy örömet ad nekem fáradozásaim gyümölcsében;"},{"vNo":26,"txt":" Mert az ige miatt, melyből adott nekem, íme, sokan születtek Istentől, és megízlelték azt, amit én is megízleltem, és láttak szemtől szembe, ahogyan én is láttam; ezért éppen úgy tudják ezeket a dolgokat, melyekről szóltam, ahogyan én is tudom; és a tudás, mellyel rendelkezem, Istentől való."},{"vNo":27,"txt":" És támogatott mindenfajta próbatétel és baj idején, igen, és mindenféle megpróbáltatásokban; igen, Isten megszabadított engem a börtönből és a kötelékekből, és a haláltól; igen, és én belé helyezem bizalmamat, és ő ezután is ki fog szabadítani."},{"vNo":28,"txt":" És tudom, hogy fel fog emelni engem az utolsó napon, hogy dicsőségben vele lakjak; igen, és örökké dicsérni fogom őt, mert ő hozta ki atyáinkat Egyiptomból, és ő merítette el az egyiptombelieket a Vörös tengerbe; és ő vezette atyáinkat hatalma által a megígért földre; igen, és szabadította ki őket időről időre a rabságból és a fogságból."},{"vNo":29,"txt":" Igen, és atyáinkat is ő hozta ki Jeruzsálem földjéről; és ezen kívül örökkévaló hatalma által ő szabadította ki őket időről időre a rabságból és a fogságból, egészen a mai napig; és én mindig emlékezetben tartottam a fogságukat; igen, és nektek is emlékezetben kell tartani a fogságukat, ahogyan azt én is tettem."},{"vNo":30,"txt":" De íme, fiam, ez még nem minden; mert tudnod kell, ahogyan én is tudom, hogy amennyiben betartod Isten parancsolatait, boldogulni fogsz ezen a földön; és azt is tudnod kell, hogy amennyiben nem tartod be Isten parancsolatait, kivágatsz a színe elől. Most ez az ő szava szerint van."}]}