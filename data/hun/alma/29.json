{"heading":"Alma angyali buzgósággal szeretne bűnbánatot hirdetni – Az Úr minden nemzetnek ad tanítókat – Alma örvendezik az Úr munkájában, valamint Ammon és testvérei sikerében. Mintegy Kr.e. 76.","prevAbbr":"alma","nextAbbr":"alma","prevNo":28,"nextNo":30,"chapterTitle":"Alma 29","prevTitle":"Alma 28","nextTitle":"Alma 30","verses":[{"vNo":1,"txt":"               Ó, bárcsak angyal lehetnék és nékem adnák szívem vágyát, elmehetnék és Isten harsonájával szólhatnék, olyan hanggal, mely megrázza a földet, és bűnbánatot hirdethetnék minden népnek!"},{"vNo":2,"txt":" Igen, minden léleknek mennydörgés hangjához hasonlóan hirdetném a bűnbánatot és a megváltás tervét, hogy tartsanak bűnbánatot és jöjjenek Istenünkhöz, hogy az egész föld színén ne legyen több bánat."},{"vNo":3,"txt":" De íme, ember vagyok, és még kívánságomban is bűnt követek el, mert meg kellene elégednem azon dolgokkal, melyeket az Úr megadott nekem."},{"vNo":4,"txt":" Nem szabadna kívánságaimban felszaggatnom egy igazságos Isten határozott rendelését, mert tudom, hogy kívánságuk szerint ad az embereknek, aszerint, hogy halálra vagy életre vezet-e az a kívánság; igen, tudom, hogy rendeléseket bíz az emberekre, igen, megváltoztathatatlan rendeléseket rendel el számukra az ő akaratuk szerint, aszerint, hogy az szabaduláshoz vagy pusztuláshoz vezet."},{"vNo":5,"txt":" Igen, és tudom, hogy minden ember előtt ott van a jó és a gonosz; aki nem ismeri fel a jót és a gonoszt, az ártatlan; de aki felismeri a jót és a gonoszt, annak kívánságai szerint adatik, aszerint, hogy jóra vagy gonoszra, életre vagy halálra, örömre vagy lelkiismeret-furdalásra vágyik."},{"vNo":6,"txt":" Most látván, hogy tudom ezeket a dolgokat, miért vágynék többre, mint hogy elvégezzem azt a munkát, amelyre elhívattam?"},{"vNo":7,"txt":" Miért vágynék arra, hogy angyal lehessek, hogy a föld minden széléhez szólhassak?"},{"vNo":8,"txt":" Mert íme, az Úr minden nemzetnek ad embereket a saját nemzetükből és nyelvükből szavának tanítására, igen, bölcsen történő tanítására mindannak, amit számukra jónak lát; láthatjuk tehát, hogy az Úr bölcsen oktat, a szerint, ami helyes és igaz."},{"vNo":9,"txt":" Tudom, hogy az Úr mit parancsolt énnekem, és örvendezem abban. Nem magammal dicsekszem, hanem abban örvendezem, amit az Úr parancsolt nekem; igen, és ez az én büszkeségem, hogy talán eszköz lehetek Isten kezében, hogy néhány lélek eljusson a bűnbánathoz; és ez az én örömöm."},{"vNo":10,"txt":" És íme, amikor látom, hogy testvéreim közül sokan igazán töredelmesek és az Úrhoz, Istenükhöz jönnek, akkor öröm tölti el a lelkemet; akkor emlékezem rá, hogy mit tett értem az Úr, igen, méghozzá arra, hogy meghallgatta az imámat; igen, akkor emlékezem az ő irgalmas karjára, melyet kinyújtott felém."},{"vNo":11,"txt":" Igen, és atyáim fogságára is emlékezem; mert biztosan tudom, hogy az Úr szabadította ki őket a rabságból, és ezáltal alapította meg az egyházát; igen, az Úristen, Ábrahám Istene, Izsák Istene és Jákób Istene szabadította ki őket a rabságból."},{"vNo":12,"txt":" Igen, mindig is emlékeztem atyáim fogságára; és ugyanaz az Isten szabadította ki őket a rabságból, aki az egyiptomiak kezéből is kiszabadította őket."},{"vNo":13,"txt":" Igen, és ugyanaz az Isten alapította meg közöttük egyházát; igen, és ugyanaz az Isten hívott el engem egy szent elhívással arra, hogy prédikáljam szavát ennek a népnek, és nagy eredményt adott nekem, amelyben teljes az örömöm."},{"vNo":14,"txt":" De nemcsak a saját eredményemnek örülök, hanem még teljesebb az örömöm testvéreim sikere miatt, akik Nefi földjére mentek fel."},{"vNo":15,"txt":" Íme, ők rendkívül sokat fáradoztak, és sok gyümölcsöt hoztak; és mily nagy lesz az ő jutalmuk!"},{"vNo":16,"txt":" Most, amikor ezeknek a testvéreimnek eredményeire gondolok, elragadtatik a lelkem, méghozzá annyira, hogy olyan, mintha elválna a testemtől, oly nagy az én örömöm."},{"vNo":17,"txt":" És most, adja Isten ezeknek a testvéreimnek, hogy leülhessenek Isten királyságában; igen, és rajtuk kívül mindazoknak, akik fáradozásuk gyümölcsei, hogy többé onnan ki ne jöjjenek, hanem hogy örökké dicsérhessék őt. És adja Isten, hogy szavaim szerint történjen, méghozzá úgy, ahogy szóltam. Ámen."}]}