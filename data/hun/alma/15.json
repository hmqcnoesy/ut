{"heading":"Alma és Amulek Szidómba mennek és megalapítanak egy gyülekezetet – Alma meggyógyítja Zézromot, aki csatlakozik az egyházhoz – Sokakat megkeresztelnek, és az egyház virágzik – Alma és Amulek Zarahemlába mennek. Mintegy Kr.e. 81.","prevAbbr":"alma","nextAbbr":"alma","prevNo":14,"nextNo":16,"chapterTitle":"Alma 15","prevTitle":"Alma 14","nextTitle":"Alma 16","verses":[{"vNo":1,"txt":"               És lőn, hogy Alma és Amulek parancsot kaptak, hogy menjenek ki abból a városból; és ők kimentek, és eljöttek, méghozzá Szidóm földjére, és íme, ott rátaláltak mindazokra az emberekre, akik Ammoniha földjéről eljöttek, akiket azért taszítottak ki és köveztek meg, mert hittek Alma szavaiban."},{"vNo":2,"txt":" És elmondták nekik mindazt, ami feleségeikkel és gyermekeikkel történt, és magukról is beszéltek nekik, és az őket kiszabadító hatalomról."},{"vNo":3,"txt":" Zézrom pedig betegen feküdt Szidómban, égető lázzal, melyet elméjének nagy gyötrelmei okoztak, gonoszsága miatt, mert azt gondolta, hogy Alma és Amulek már nincs többé; és azt gondolta, hogy az ő gonoszsága miatt ölték meg őket. És ez a nagy bűn, és sok más bűne felszaggatta elméjét, míg az rendkívül keserves nem lett, és nem volt szabadulás; ezért égető hőség kezdte perzselni."},{"vNo":4,"txt":" Most amikor meghallotta, hogy Alma és Amulek Szidóm földjén vannak, szíve kezdett felbátorodni, és rögtön üzenetet küldött nekik, kérvén őket, hogy jöjjenek el hozzá."},{"vNo":5,"txt":" És lőn, hogy rögtön elmentek, engedelmeskedve az üzenetnek, melyet elküldött nekik; és bementek a házba Zézromhoz; és az ágyán találták őt, betegen, égető láztól igen leverten; és az elméje is rendkívül el volt keseredve a bűnei miatt; és amikor meglátta őket, kinyújtotta a kezét, és könyörgött nekik, hogy gyógyítsák meg őt."},{"vNo":6,"txt":" És lőn, hogy Alma, kezét megfogván így szólt hozzá: Hiszel-e Krisztus szabadító hatalmában?"},{"vNo":7,"txt":" És ő felelt és így szólt: Igen, hiszem mindazokat a szavakat, melyeket tanítottál."},{"vNo":8,"txt":" És Alma így szólt: Ha hiszel Krisztus megváltásában, akkor meggyógyulhatsz."},{"vNo":9,"txt":" És ő így szólt: Igen, hiszek szavaid szerint."},{"vNo":10,"txt":" És akkor Alma az Úrhoz fohászkodott, mondván: Ó Uram, Istenünk, irgalmazz ennek az embernek és gyógyítsd meg őt hite szerint, mely Krisztusban van."},{"vNo":11,"txt":" És amikor Alma ezeket a szavakat kimondta, Zézrom talpra ugrott és járni kezdett; és ez az egész nép nagy csodálkozására történt; és ennek híre elterjedt szerte Szidóm egész földjén."},{"vNo":12,"txt":" És Alma megkeresztelte Zézromot az Úrnak; és ő attól az időtől kezdve prédikálni kezdett a népnek."},{"vNo":13,"txt":" És Alma megalapított egy gyülekezetet Szidóm földjén, és papokat és tanítókat szentelt fel az országban, hogy az Úrnak mindazokat megkereszteljék, akik meg akartak keresztelkedni."},{"vNo":14,"txt":" És lőn, hogy ezek sokan voltak; mert Szidóm környékének minden tájáról odasereglettek és megkeresztelkedtek."},{"vNo":15,"txt":" De ami az Ammoniha földjén lévő népet illeti, ők még keményszívű és merevnyakú nép maradtak; és nem bánták meg a bűneiket, az ördögnek tulajdonítván Alma és Amulek minden hatalmát; mert Nehór hitvallásán voltak, és nem hittek bűneik megbánásában."},{"vNo":16,"txt":" És lőn, hogy Alma és Amulek, mivel Amulek Isten szaváért minden aranyát, és ezüstjét és becses dolgát elhagyta, mely Ammoniha földjén volt, és mivel elutasították azok, akik egykor a barátai voltak, és az apja és a rokonai is;"},{"vNo":17,"txt":" Ezért miután Alma megalapította a gyülekezetet Szidómban, nagy mérsékletet látott, igen, látta, hogy a nép mérsékli szíve gőgjét, és kezdenek megalázkodni Isten előtt, és kezdenek összegyűlni a szentélyeiknél, hogy Istennek hódoljanak az oltár előtt, folyamatosan éberen és imádkozva, hogy megszabadulhassanak Sátántól és a haláltól és a pusztulástól –"},{"vNo":18,"txt":" Most amint mondtam, miután Alma látta mindezen dolgokat, vette tehát Amuleket és átjött Zarahemla földjére, és a saját házába vitte, és szolgált neki a megpróbáltatásaiban, és erősítette őt az Úrban."},{"vNo":19,"txt":" Így végződött a bírák Nefi népe fölötti uralmának tizedik éve."}]}