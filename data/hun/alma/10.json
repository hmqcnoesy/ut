{"heading":"Lehi Manassétól származott­­­ – Amulek felidézi az angyal parancsát, hogy gondoskodjék Almáról – Az igazlelkűek imái okozzák, hogy megkímélik a népet – A hamislelkű törvénytudók és bírák fektetik le a nép pusztulásának alapjait. Mintegy Kr.e. 82.","prevAbbr":"alma","prevNo":9,"nextAbbr":"alma","nextNo":11,"chapterTitle":"Alma 10","verses":[{"vNo":"1 ","txt":"Most ezek azok a szavak, melyeket Amulek az Ammoniha földjén lévő népnek prédikált, mondván:"},{"vNo":"2 ","txt":"Én Amulek vagyok; Giddóna fia, aki Ismáel fia volt, aki Aminádi leszármazottja volt; és ez ugyanaz az Aminádi volt, aki lefordította az írást, amely a templom falán volt, amelyet Isten ujja írt."},{"vNo":"3 ","txt":"És Aminádi Nefinek volt a leszármazottja, aki annak a Lehinek volt a fia, aki kijött Jeruzsálem földjéről és aki Manassé leszármazottja volt, aki annak a Józsefnek volt a fia, akit fivérei kezei eladtak Egyiptomba."},{"vNo":"4 ","txt":"És íme, nem kis hírnevem van mindazok között, akik ismernek; igen, és íme, sok rokonom és barátom van, és emellett nagy vagyont szereztem kezem iparkodásával."},{"vNo":"5 ","txt":"Ám mindezek ellenére soha nem tudtam valami sokat az Úr útjairól, és az ő rejtelmeiről és bámulatos hatalmáról; azt mondtam, soha nem tudtam valami sokat ezen dolgokról; de íme, tévedek, mert sokat láttam az ő rejtelmeiből és bámulatos hatalmából; igen, méghozzá ezen nép életének megőrzése során."},{"vNo":"6 ","txt":"Mindazonáltal megkeményítettem a szívemet, mert sokszor szólított, és nem akartam meghallani; így tudtam ezen dolgokról, de mégsem akartam tudni róluk; ezért szívem gonoszságában továbbra is lázadoztam Isten ellen, méghozzá egészen ennek a hetedik hónapnak a negyedik napjáig, mely a bírák uralmának tizedik évében van."},{"vNo":"7 ","txt":"Amint éppen egy nagyon közeli rokon látogatására mentem, íme, az Úrnak egy angyala jelent meg nekem, és így szólt: Amulek, térj vissza saját házadba, mert ételt kell adnod az Úr egy prófétájának; igen, egy szent embernek, aki Isten választott embere; mert sok napot böjtölt ezen nép bűnei miatt, és éhes, és fogadd be őt a házadba, és adj neki ételt, és ő meg fog áldani téged és házadat; és az Úr áldása fog megpihenni rajtad és házadon."},{"vNo":"8 ","txt":"És lőn, hogy engedelmeskedtem az angyal hangjának, és visszafordultam a házam felé. És ahogy odafelé mentem, rátaláltam a férfira, akiről az angyal azt mondta nekem: Fogadd be a házadba – és íme, ez ugyanaz a férfi volt, aki mostanáig Isten dolgait illetően szólt hozzátok."},{"vNo":"9 ","txt":"És az angyal azt mondta nekem, hogy ő egy szent ember; ezért én tudom, hogy ő egy szent ember, mert ezt Isten angyala mondta nekem."},{"vNo":"10 ","txt":"Továbbá tudom, hogy azon dolgok, amikről bizonyságot tett, igazak; mert íme, azt mondom nektek, hogy ahogy él az Úr, éppen úgy elküldte hozzám az angyalát, hogy ezen dolgokat kinyilváníttassa nekem; és ezt azalatt tette, míg ez az Alma a házamban lakott."},{"vNo":"11 ","txt":"Mert íme, ő megáldotta házamat, megáldott engem, és asszonynépemet, és gyermekeimet, és atyámat és rokonaimat; igen, méghozzá az egész nemzetségemet megáldotta, és az Úr áldása pihent meg rajtunk, azon szavak szerint, melyeket elmondott."},{"vNo":"12 ","txt":"És most, miután Amulek ezen szavakat elmondta, a nép csodálkozni kezdett, látván, hogy nem csak egy tanú van, aki bizonyságot tesz azon dolgokról, amikkel vádolták őket, és az eljövendő dolgokról is, a bennük lévő prófétálás lelke szerint."},{"vNo":"13 ","txt":"Mindazonáltal voltak közöttük néhányan, akik úgy gondolták, kifaggatják őket, hogy ravasz fortélyaikkal szavukon foghassák őket, hogy bizonyítékot találjanak ellenük, hogy átadhassák őket a bíráiknak, hogy megítélhessék őket a törvény szerint, és hogy megölhessék vagy börtönbe vethessék őket, azon bűntett szerint, melyet fel tudnak hozni vagy tanúsítani tudnak ellenük."},{"vNo":"14 ","txt":"Most azon emberek törekedtek az elpusztításukra, akik törvénytudók voltak, akiket a nép felfogadott és megbízott, hogy törvényt szolgáltassanak perek idején, vagyis a nép bűntetteinek pereinél a bírák előtt."},{"vNo":"15 ","txt":"Most ezek a törvénytudók tanultak voltak a nép minden mesterkedését és ravaszságát illetően; és ez képessé tette őket rá, hogy ügyesek lehessenek a foglalkozásukban."},{"vNo":"16 ","txt":"És lőn, hogy faggatni kezdték Amuleket, hogy ezáltal belezavarják a szavaiba, vagyis ellentmondásokba keverjék azon szavakat illetően, melyeket mond."},{"vNo":"17 ","txt":"Most nem tudták, hogy Amulek tudhat a terveikről. De lőn, hogy amint faggatni kezdték, belelátott a gondolataikba, és így szólt hozzájuk: Ó ti gonosz és elfajzott nemzedék, ti törvénytudók és képmutatók, mert az ördög munkájának alapjait fektetitek le; mert kelepcéket és csapdákat állítotok, hogy elfogjátok Isten szentjeit."},{"vNo":"18 ","txt":"Terveket készítetek, hogy elferdítsétek az igazlelkűek útjait, és hogy fejetekre vonjátok Isten haragját, méghozzá ezen nép teljes pusztulására."},{"vNo":"19 ","txt":"Igen, jól mondta Móziás, utolsó királyunk, amikor azon volt, hogy átadja a királyságot, mivel nem volt senki, akire ráruházza, meghagyta, hogy ezen népet a saját szava által kormányozzák – igen, jól mondta, hogy ha eljön az idő, amikor ezen nép hangja gonoszságot választana, vagyis ha eljön az idő, hogy ezen nép vétekbe esik, akkor érettek lesznek a pusztulásra."},{"vNo":"20 ","txt":"És most azt mondom nektek, hogy jól ítéli meg az Úr a gonoszságaitokat; jogosan kiált angyalai hangján keresztül ehhez a néphez: Tartsatok bűnbánatot, tartsatok bűnbánatot, mert közel van a mennyek királysága."},{"vNo":"21 ","txt":"Igen, jogosan kiált angyalai hangján keresztül, hogy: Pártatlansággal és igazságossággal a kezeimben jövök majd le népemhez."},{"vNo":"22 ","txt":"Igen, és azt mondom nektek, hogy ha nem lettek volna az igazlelkűek imái, akik most ezen a földön vannak, akkor már most teljes pusztulással látogatnának meg benneteket; de az nem árvíz által lenne, mint az Noé napjaiban történt az emberekkel, hanem éhség által, és döghalál és kard által."},{"vNo":"23 ","txt":"De az igazlelkűek imái által van az, hogy megkímélnek benneteket; most ezért, ha kiűzitek magatok közül az igazlelkűeket, akkor az Úr nem fogja visszatartani a kezét, hanem ádáz haragjában ellenetek jön; és akkor éhség, és döghalál és kard sújt majd le rátok; és hamarosan elközeleg az idő, ha nem tartotok bűnbánatot."},{"vNo":"24 ","txt":"És most lőn, hogy a nép még inkább megharagudott Amulekre; és felkiáltottak, mondván: Ez az ember szidalmazza a törvényeinket, melyek igazságosak, és bölcs törvénytudóinkat, akiket mi választottunk."},{"vNo":"25 ","txt":"De Amulek kinyújtotta a kezét és még erőteljesebben kiáltott rájuk, mondván: Ó ti gonosz és elfajzott nemzedék, miért tartja Sátán oly nagyon markában a szíveteket? Miért szolgáltattátok ki magatokat neki, hogy hatalma lehessen felettetek, hogy elvakítsa a szemeiteket, hogy ne értsétek meg az elmondott szavakat azok igazsága szerint?"},{"vNo":"26 ","txt":"Mert íme, tanúskodtam-e a törvényetek ellen? Nem értitek; azt mondjátok, hogy törvényetek ellen szóltam; de nem ezt tettem, hanem a törvényetek mellett szóltam, a ti kárhoztatásotokra."},{"vNo":"27 ","txt":"És most íme, azt mondom nektek, hogy törvénytudóitok és bíráitok hamislelkűsége kezdi lefektetni ezen nép pusztulásának az alapjait."},{"vNo":"28 ","txt":"És most lőn, hogy amikor Amulek elmondta ezeket a szavakat, a nép felkiáltott ellene, mondván: Most már tudjuk, hogy ez a férfi az ördög gyermeke, mert hazudott nekünk; mert a törvényünk ellen szólt. És most azt mondja, hogy nem szólt ellene."},{"vNo":"29 ","txt":"Továbbá szidalmazta a törvénytudóinkat és a bíráinkat."},{"vNo":"30 ","txt":"És lőn, hogy a törvénytudók szívükben eldöntötték, hogy emlékezni fognak ezekre a dolgokra ellene."},{"vNo":"31 ","txt":"És most volt közöttük egy, akinek Zézrom volt a neve. Most ő volt a legelső Amulek és Alma vádolásában, ő lévén az egyik leggyakorlottabb közöttük, és sok ügyet intézett a nép között."},{"vNo":"32 ","txt":"Most ezen törvénytudók célja az volt, hogy nyerészkedjenek, és a foglalkoztatottságuk szerint volt hasznuk."}]}