{"heading":"Hélamán hisz Alma szavainak – Alma megjövendöli a nefiták pusztulását – Megáldja és megátkozza ezt a földet – Lehetséges, hogy Almát felragadta a Lélek, mint Mózest – Az Egyházban növekszik a széthúzás. Mintegy Kr.e. 73.","sectionHeading":"Beszámoló Nefi népéről, valamint háborúikról és széthúzásaikról Hélamán napjaiban, Hélamán feljegyzése szerint, melyet napjai során vezetett.","prevAbbr":"alma","nextAbbr":"alma","prevNo":44,"nextNo":46,"chapterTitle":"Alma 45","prevTitle":"Alma 44","nextTitle":"Alma 46","verses":[{"vNo":1,"txt":"                 Íme most lőn, hogy Nefi népét rendkívül megörvendeztette az, hogy az Úr ismét kiszabadította őket ellenségeik kezéből; köszönetet mondtak tehát az Úrnak, Istenüknek; igen, és sokat böjtöltek és sokat imádkoztak, és rendkívül nagy örömmel hódoltak Istennek."},{"vNo":2,"txt":" És lőn, hogy a bírák Nefi népe feletti uralmának tizenkilencedik évében Alma eljött fiához, Hélamánhoz, és ezt kérdezte tőle: Hiszed-e azon szavakat, melyeket a vezetett feljegyzéseket illetően mondtam neked?"},{"vNo":3,"txt":" És Hélamán azt mondta neki: Igen, hiszem."},{"vNo":4,"txt":" És Alma ismét kérdezett: Hiszel-e Jézus Krisztusban, aki el fog jönni?"},{"vNo":5,"txt":" És ő azt mondta: Igen, minden szavadban hiszek, amit mondtál."},{"vNo":6,"txt":" És Alma ismét kérdezett tőle: Be fogod-e tartani parancsolataimat?"},{"vNo":7,"txt":" És ő azt mondta: Igen, teljes szívemből be fogom tartani parancsolataidat."},{"vNo":8,"txt":" Akkor Alma így szólt hozzá: Áldott vagy; és az Úr meg fogja adni, hogy boldogulj ezen a földön."},{"vNo":9,"txt":" De íme, van valami, amiről prófétálni fogok neked; de amiről prófétálok neked, azt ne tudasd az emberekkel; igen, amit prófétálok neked, azt egészen addig ne tudják meg az emberek, amíg a prófécia be nem teljesedik; írd le hát a szavakat, melyeket mondani fogok."},{"vNo":10,"txt":" És ezek a szavak: Íme, a bennem lévő kinyilatkoztatás lelke szerint úgy látom, hogy pontosan ez a nép, a nefiták, hitetlenségbe fognak süllyedni négyszáz évvel azután, hogy Jézus Krisztus kinyilvánítja magát nekik."},{"vNo":11,"txt":" Igen, és akkor háborúkat, döghalált, igen, éhínséget és vérontást látnak majd, egészen addig, míg ki nem pusztul Nefi népe –"},{"vNo":12,"txt":" Igen, és ez azért lesz, mert hitetlenségbe süllyednek, és sötét cselekedetekbe, és szemérmetlenségekbe és mindenféle gonoszságokba esnek; igen, azt mondom neked, hogy azért, mert oly nagy világosság és tudás ellenére követnek el bűnt, igen, azt mondom neked, hogy attól a naptól kezdve még a negyedik nemzedék sem múlik el azelőtt, hogy ez a nagy gonoszság bekövetkezne."},{"vNo":13,"txt":" És amikor eljön ez a nagy nap, íme, nagyon hamar eljön annak ideje, hogy azokat, akiket most, vagyis azok magját, akiket most Nefi népe közé számlálják, nem fogják többé Nefi népe közé számlálni."},{"vNo":14,"txt":" De aki megmarad és nem pusztul el azon a nagy és félelmetes napon, azokat mind a lámániták közé számlálják majd, és olyanokká lesznek, mint ők, néhány kivételével, akiket az Úr tanítványainak fognak nevezni; és őket egészen addig üldözik majd a lámániták, míg ki nem pusztulnak. És most, a gonoszság miatt fog beteljesedni ez a prófécia."},{"vNo":15,"txt":" És most lőn, hogy miután Alma elmondta ezeket a dolgokat Hélamánnak, megáldotta őt, és a többi fiait is; és a földet is megáldotta az igazlelkűeknek."},{"vNo":16,"txt":" És azt mondta: Így szól az Úristen – Átkozott legyen a föld, igen, ez a föld, minden nemzet, nemzetség, nyelv és nép számára, mely gonoszt tesz, hogy elpusztuljon, amikor teljesen megérett; és úgy lesz, amint azt megmondtam; mert ez Isten átka és áldása ezen a földön, mert az Úr a legcsekélyebb mértékű elnézéssel sem tekinthet a bűnre."},{"vNo":17,"txt":" És most, miután Alma elmondta ezeket a szavakat, megáldotta az egyházat. Igen, mindazokat, akik attól az időtől fogva erősen állnak a hitben."},{"vNo":18,"txt":" És miután Alma ezt megtette, elment Zarahemla földjéről, mintha Melek földjére ment volna. És lőn, hogy többé nem hallottak felőle; és a haláláról vagy a temetéséről sem tudunk."},{"vNo":19,"txt":" Íme, azt tudjuk, hogy igazlelkű ember volt; és az egyházban elterjedt az a mondás, hogy a Lélek ragadta fel, vagyis az Úr keze temette el úgy, mint Mózest. De íme, a szentírások azt mondják, hogy Mózest magához vette az Úr; és mi azt feltételezzük, hogy Almát is befogadta, amikor a Lélek által odavitetett, és ezért nem tudunk semmit a haláláról és a temetéséről."},{"vNo":20,"txt":" És most, a bírák Nefi népe feletti uralma tizenkilencedik évének kezdetén lőn, hogy Hélamán elment a nép közé, hogy prédikálja nekik az igét."},{"vNo":21,"txt":" Mert íme, a lámánitákkal folytatott háborúik, és a nép közötti sok kis széthúzás és zavargás miatt szükségessé vált, hogy prédikálják közöttük Isten szavát, igen, és hogy egyházszerte szabályozzák a rendet."},{"vNo":22,"txt":" Hélamán és testvérei elindultak tehát, hogy az egész országban ismét megalapítsák az egyházat, igen, minden városban szerte az egész országban, melyet Nefi népe birtokolt. És lőn, hogy papokat és tanítókat neveztek ki szerte az egész országban, minden gyülekezet fölé."},{"vNo":23,"txt":" És most lőn, hogy miután Hélamán és testvérei papokat és tanítókat neveztek ki a gyülekezetek fölé, széthúzás támadt közöttük, és nem akarták megszívlelni Hélamánnak és testvéreinek a szavait."},{"vNo":24,"txt":" Hanem szívükben felemelkedve gőgösek lettek, rendkívül nagy vagyonuk miatt; vagyonosakká lettek tehát a saját szemükben, és nem voltak hajlandók megszívlelni azok szavait, hogy járjanak egyenes derékkal Isten előtt."}]}