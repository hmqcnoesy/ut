{"heading":"A nefita pénzrendszer leírása – Amulek Zézrommal vitatkozik – Krisztus nem fogja megszabadítani bűneikben az embereket – Csak azok szabadulnak meg, akik öröklik a mennyek királyságát – Minden ember fel fog támadni halhatatlanságban – Nincs halál a feltámadás után. Mintegy Kr.e. 82.","prevAbbr":"alma","nextAbbr":"alma","prevNo":10,"nextNo":12,"chapterTitle":"Alma 11","prevTitle":"Alma 10","nextTitle":"Alma 12","verses":[{"vNo":1,"txt":"                 Most Móziás törvényében az állt, hogy minden ember, aki a törvény bírája, vagyis azok, akiket bíráknak neveztek ki, aszerint kapjanak bért, hogy mennyi ideig munkálkodtak azok megítélésén, akiket ítéletre eléjük hoztak."},{"vNo":2,"txt":" Most ha egy férfi tartozott valakinek, és nem akarta megfizetni azt, amivel tartozott, akkor bepanaszolták a bírónál; és a bíró gyakorolta a felhatalmazását, és hivatalnokokat küldött, hogy hozzák elé a férfit; és ő megítélte a férfit a törvény és azon bizonyítékok szerint, melyeket ellene felhoztak, és így a férfi arra kényszerült, hogy megfizesse azt, amivel tartozott, vagy elkobozták a vagyonát, vagy tolvajként és rablóként kiűzték a nép közül."},{"vNo":3,"txt":" És a bíró munkaideje szerint kapta bérét – egy napra egy arany szenínt, vagy egy ezüst szénumot, ami egy arany szenínnel egyenlő; és ez a megadott törvény szerint van."},{"vNo":4,"txt":" Most, ezek aranyuk és ezüstjük különböző darabjainak a nevei, azok értéke szerint. És a neveket a nefiták adták, mert nem a Jeruzsálemben lévő zsidók módján számoltak; és nem is a zsidók módján mértek; hanem a nép gondolata és körülményei szerint a bírák uralmáig minden nemzedékben megváltoztatták a számolási rendszerüket és a mérési rendszerüket, és ezeket Móziás király fektette le."},{"vNo":5,"txt":" Most ez a számolási rendszer – arany szenín, arany szeón, arany sum és arany limna."},{"vNo":6,"txt":" Ezüst szénum, ezüst amnor, ezüst ezrom és ezüst onti."},{"vNo":7,"txt":" Egy ezüst szénum egy arany szenínnel volt egyenlő, és vagy egy mérce árpával, vagy egy mérce bármilyen gabonával."},{"vNo":8,"txt":" Most egy arany szeón összege egy szenín értékének kétszerese volt."},{"vNo":9,"txt":" És egy arany sum a szeon értékének kétszerese volt."},{"vNo":10,"txt":" És egy arany limna mindezek értékének összessége volt."},{"vNo":11,"txt":" És egy ezüst amnor annyi volt, mint két szénum."},{"vNo":12,"txt":" És egy ezüst ezrom annyi volt, mint négy szénum."},{"vNo":13,"txt":" És egy onti annyi volt, mint mindezek együttvéve."},{"vNo":14,"txt":" Most ezek számolási rendszerük kisebb számainak értékei –"},{"vNo":15,"txt":" Egy siblon egy fél szénum; egy siblon tehát fél mérő árpáért."},{"vNo":16,"txt":" És egy siblum egy fél siblon."},{"vNo":17,"txt":" És egy lea egy fél siblum."},{"vNo":18,"txt":" Most ezek a számaik, számolási rendszerük szerint."},{"vNo":19,"txt":" Most egy arany antión három siblonnal egyenlő."},{"vNo":20,"txt":" Most az egyetlen cél a nyerészkedés volt, és mivel a foglalkoztatottságuk szerint kapták bérüket, ezért lázongásokra, és mindenféle zavargásokra és gonoszságokra bujtogatták a népet, hogy több munkájuk lehessen, hogy több pénzt kaphassanak azon perek szerint, melyeket eléjük hoznak; ezért Alma és Amulek ellen bujtogatták a népet."},{"vNo":21,"txt":" És ez a Zézrom faggatni kezdte Amuleket, kérdezvén: Válaszolsz-e nekem néhány kérdésre, melyet megkérdezek tőled? Most, Zézrom olyan ember volt, aki jártas az ördög fortélyaiban, hogy elpusztíthassa azt, ami jó; ezért ezt kérdezte Amulektől: Válaszolsz-e azon kérdésekre, melyeket felteszek neked?"},{"vNo":22,"txt":" És Amulek így szólt hozzá: Igen, ha az Úr Lelke szerint lesz az, mely bennem van; mert semmit nem mondok, mely az Úr Lelkének ellenére van. És Zézrom így szólt hozzá: Íme, itt van hat ezüst onti, és mindezt neked adom, ha megtagadod egy Legfelsőbb Lény létezését."},{"vNo":23,"txt":" Most Amulek így szólt: Ó te pokol gyermeke, miért kísértesz engem? Nem tudod, hogy igazlelkűek nem engednek az ilyen kísértésnek?"},{"vNo":24,"txt":" Hiszed, hogy nincs Isten? Azt mondom neked, hogy nem, te tudod, hogy van Isten, csak jobban szereted a nyereséget, mint őt."},{"vNo":25,"txt":" És most hazudtál nekem Isten előtt. Azt mondtad nekem – Íme ez a hat onti, ami nagyon értékes, odaadom neked – amikor szívedben az volt, hogy visszatartod azokat tőlem; és csak arra vágytál, hogy megtagadjam az igaz és élő Istent, hogy legyen okod az elpusztításomra. És most íme, ezen nagy gonoszságért meglesz a fizetséged."},{"vNo":26,"txt":" És Zézrom ezt kérdezte tőle: Azt mondod, hogy van egy igaz és élő Isten?"},{"vNo":27,"txt":" És Amulek így szólt: Igen, van egy igaz és élő Isten."},{"vNo":28,"txt":" Most Zézrom ezt kérdezte tőle: Van egynél több Isten?"},{"vNo":29,"txt":" És ő így válaszolt: Nincs."},{"vNo":30,"txt":" Most Zézrom ezt kérdezte tőle: Honnan tudod te ezeket a dolgokat?"},{"vNo":31,"txt":" És ő így szólt: Egy angyal tudatta velem őket."},{"vNo":32,"txt":" És Zézrom akkor ezt kérdezte: Ki az, aki el fog jönni? Isten Fia?"},{"vNo":33,"txt":" És ő azt mondta neki: Igen."},{"vNo":34,"txt":" És Zézrom akkor ezt kérdezte: Meg fogja szabadítani a népét a bűneikben? És Amulek válaszolt és ezt mondta neki: Azt mondom neked, hogy nem fogja, mert lehetetlen számára, hogy megtagadja a szavát."},{"vNo":35,"txt":" Most Zézrom így szólt a néphez: Figyeljetek rá hogy emlékezzetek ezen dolgokra; mert azt mondta, hogy csak egy Isten van; mégis azt mondja, hogy Isten Fia el fog jönni, de nem fogja megszabadítani népét – mintha felhatalmazása lenne rá, hogy Istennek parancsoljon."},{"vNo":36,"txt":" Most Amulek pedig így szólt hozzá: Íme, hazudsz, mert azt mondod, hogy úgy beszéltem, mintha felhatalmazásom lenne arra, hogy Istennek parancsoljak, mert azt mondtam, hogy nem fogja népét bűneikben megszabadítani."},{"vNo":37,"txt":" És ismét azt mondom neked, hogy nem tudja őket bűneikben megszabadítani; mert én nem tagadhatom meg az ő szavát, és ő azt mondta, hogy semmi tisztátalan dolog nem örökölheti a mennyek királyságát; hogyan lehetne tehát megszabadítani titeket, ha nem öröklitek a mennyek királyságát? Ezért nem tudnak megszabadítani titeket a bűneitekben."},{"vNo":38,"txt":" Most Zézrom ismét kérdezett tőle: Isten Fia az igazi Örökkévaló Atya?"},{"vNo":39,"txt":" És Amulek így szólt hozzá: Igen, ő az égnek és a földnek az igazi Örökkévaló Atyja, és minden dolognak, mely azokban van; ő a kezdet és a vég, az első és az utolsó;"},{"vNo":40,"txt":" És el fog jönni a világra, hogy megváltsa a népét, és magára fogja venni mindazok vétkeit, akik hisznek az ő nevében; és ezek azok, akiknek örök élete lesz, és senki máshoz nem jön el a szabadulás."},{"vNo":41,"txt":" Ezért a gonoszok úgy maradnak, mintha nem lett volna megváltás, kivéve azt, hogy a halál kötelékei megoldódnak; mert íme, eljön a nap, amikor mindenki feltámad a halálból, és Isten elé áll, hogy cselekedetei szerint megítéltessen."},{"vNo":42,"txt":" Most, van egy halál, melyet időleges halálnak hívnak; és Krisztus halála megoldja ennek az időleges halálnak a kötelékeit, így mindenki feltámad ebből az időleges halálból."},{"vNo":43,"txt":" A lélek és a test újra egyesül annak tökéletes formájában; a végtagok és az ízületek is visszaállíttatnak a saját testükhöz, éppen úgy, ahogyan most vagyunk; és Isten elé állíttatunk, és mindent úgy fogunk tudni, ahogy most tudunk, és minden bűnünkre világosan fogunk emlékezni."},{"vNo":44,"txt":" Most, ez a visszaállítás mindenkihez eljön, öreghez és fiatalhoz is, szolgához és szabadhoz is, férfihoz és nőhöz is, a gonoszokhoz és az igazlelkűekhez is; és még annyi sem veszik el, mint fejüknek egy hajszála; hanem minden dolog visszaállíttatik annak tökéletes testéhez, ahogy az most, vagyis a testben van, és odavitetik és odaállíttatik Krisztus, a Fiú, és Isten, az Atya, és a Szent Lélek törvényszéke elé, mely egy Örökkévaló Isten, hogy tetteik szerint megítéltessenek, hogy jók voltak-e, vagy gonoszak voltak-e."},{"vNo":45,"txt":" Most íme, én a halandó test halálát illetően és a halandó test feltámadását illetően szóltam hozzátok. Azt mondom nektek, hogy ez a halandó test egy halhatatlan testté támad fel, vagyis a halálból, méghozzá az első halálból az életre, így soha többé meg nem halhatnak; lelkük egyesül a testükkel, hogy soha többé ne válasszák el azokat; így az egész lelki és halhatatlan lesz, így nem láthatnak már többé romlandóságot."},{"vNo":46,"txt":" Most amikor Amulek befejezte ezen szavakat, a nép ismét csodálkozni kezdett, és Zézrom is reszketni kezdett. És így értek véget Amulek szavai, vagyis ez minden, amit leírtam."}]}