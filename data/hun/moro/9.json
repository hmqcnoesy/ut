{"heading":"A nefiták és a lámániták is megromlottak és elfajultak – Egymást kínozzák és gyilkolják – Mormon azért imádkozik, hogy kegyelem és jóság pihenjen meg Morónin mindörökké. Mintegy Kr.u. 401–421.","sectionHeading":"Mormon második levele fiához, Morónihoz.","prevAbbr":"moro","prevNo":8,"nextAbbr":"moro","nextNo":10,"chapterTitle":"Moróni 9","verses":[{"vNo":"1 ","txt":"Szeretett fiam, újra írok neked, hogy tudjad, hogy még életben vagyok; de most olyan dologról írok neked, mely igencsak gyötrelmes."},{"vNo":"2 ","txt":"Mert íme, keserves csatánk volt a lámánitákkal, melynek során nem győztünk; és Arkeántus kard által esett el, és Lurám és Emrom is; igen, és nagyon sok kiváló emberünket elveszítettük."},{"vNo":"3 ","txt":"És most íme, fiam, attól félek, hogy a lámániták el fogják pusztítani ezt a népet; mert nem tartanak bűnbánatot, és Sátán szüntelen arra serkenti őket, hogy haragudjanak egymásra."},{"vNo":"4 ","txt":"Íme, szüntelenül fáradozom értük; és amikor erélyesen mondom Isten szavát, akkor reszketnek és haragudnak rám; mikor pedig nem élek eréllyel, akkor megkeményítik ellene a szívüket; attól félek tehát, hogy az Úr Lelke többé nem bajlódik velük."},{"vNo":"5 ","txt":"Mert oly rendkívül haragosak, hogy úgy tűnik nekem, nem félik a halált; és kiveszett belőlük az egymás iránti szeretet, és szüntelenül vérre és bosszúra szomjaznak."},{"vNo":"6 ","txt":"És most, szeretett fiam, makacsságuk ellenére dolgozzunk szorgalmasan; mert ha abbahagyjuk a fáradozásainkat, akkor kárhoztatás alá kerülünk; mert van számunkra egy elvégezendő munka, míg ebben az agyaghajlékban vagyunk, hogy legyőzzük minden igazlelkűség ellenségét, és Isten királyságában pihentessük meg a lelkünket."},{"vNo":"7 ","txt":"És most e nép szenvedéseiről írok valamennyit. Mert az Amorontól kapott ismeretek szerint, íme, a lámánitáknak sok foglyuk van, melyeket Serriza tornyánál ejtettek; és ezek férfiak, nők és gyermekek voltak."},{"vNo":"8 ","txt":"És azoknak az asszonyoknak és gyermekeknek a férjeit, illetve apáit megölték, és most az asszonyokat férjeik húsával etetik, és a gyermekeket apáik húsával etetik, és semmi, illetve csak kevés vizet adnak nekik."},{"vNo":"9 ","txt":"De a lámánitáknak ez a hatalmas utálatossága még mindig nem múlja felül népünkét Moriántumban. Mert íme, sok lámánita lányt foglyul ejtettek; és miután megfosztották őket attól, ami mindennél drágább és értékesebb, ami az erkölcsi tisztaságuk és a szüzességük –"},{"vNo":"10 ","txt":"És miután ezt a dolgot megtették, a legkegyetlenebb módon ölték meg őket, halálra kínozva a testüket; és miután ezt megtették, vadállatokként falták fel a testüket, szívük keménysége folytán; és tették ezt a bátorság jegyeként."},{"vNo":"11 ","txt":"Ó, szeretett fiam, hogyan képes rá egy ilyen nép, mely emberiesség nélkül való –"},{"vNo":"12 ","txt":"(akik pedig mindössze néhány évvel ezelőtt még emberséges és tetszetős emberek voltak)"},{"vNo":"13 ","txt":"De Ó, fiam, hogyan képes rá egy ilyen nép, melynek gyönyöre oly sok utálatosságban van –"},{"vNo":"14 ","txt":"Hogyan várhatjuk el, hogy Isten visszatartsa velük szemben ítélkező kezét?"},{"vNo":"15 ","txt":"Íme, felkiált szívem: Jaj ennek a népnek! Jöjj el és ítélkezz, Ó Isten, és rejtsd el arcod elől bűneiket, gonoszságaikat és utálatosságaikat!"},{"vNo":"16 ","txt":"Továbbá, fiam, sok olyan özvegy és leány van, aki Serizzában maradt; és az élelem azon részét, melyet nem vittek el a lámániták, íme, Zenefi serege vitte el, és otthagyta őket, hogy élelmet keresve bolyongjanak, amerre csak tudnak; és sok idős nő ájul el és hal meg az út mentén."},{"vNo":"17 ","txt":"És a velem levő sereg gyenge, és a lámániták seregei köztem és Serriza között vannak; és akik átszöktek Áron seregéhez, azok borzalmas kegyetlenkedéseik áldozatai lettek."},{"vNo":"18 ","txt":"Ó, milyen népem romlottsága! Híján vannak a rendnek és az irgalomnak. Íme, én is csak ember vagyok, és csak egy ember erejével rendelkezem, és nem tudom többé érvényre juttatni a parancsaimat."},{"vNo":"19 ","txt":"És teljesen elfajultak már, és mind ugyanolyan kegyetlenek lettek, senkit sem kímélve, se öreget, se fiatalt; és minden egyébben, csak nem a jóban lelik gyönyörűségüket; asszonyaink és gyermekeink szenvedése pedig ezen föld területén mindent felülmúl; igen, nyelv nem képes ezt elmondani, és le sem lehet írni."},{"vNo":"20 ","txt":"És most, fiam, nem időzöm már tovább ennél a borzalmas jelenetnél. Íme, te ismered ezen nép gonoszságát; tudod, hogy híján vannak a tantételnek és már nem éreznek; gonoszságuk pedig még a lámánitákét is meghaladja."},{"vNo":"21 ","txt":"Íme, fiam, én nem ajánlhatom őket Istennek, különben lesújt rám."},{"vNo":"22 ","txt":"De íme téged, fiam, Istennek ajánllak, és bízom Krisztusban, hogy megszabadulsz; és imádkozom Istenhez, hogy óvja meg az életedet, hogy tanúja lehessél ezen nép visszatérésének őhozzá, avagy teljes pusztulásuknak; mert tudom, hogy el kell veszniük, ha nem tartanak bűnbánatot és nem térnek vissza hozzá."},{"vNo":"23 ","txt":"És ha elpusztulnak, az olyan lesz, mint a járeditáké, mert arra vágyott a szívük, hogy vért és bosszút keressenek."},{"vNo":"24 ","txt":"És ha úgy lészen, hogy elvesznek, és tudjuk, hogy sok testvérünk átpártolt a lámánitákhoz, és még sokkal többen át fognak pártolni hozzájuk; írj le tehát egy pár dolgot, ha te megmaradsz és én elveszek és nem látlak többé; de bízom benne, hogy hamarosan láthatlak; mert vannak nálam olyan szent feljegyzések, melyeket át szeretnék adni neked."},{"vNo":"25 ","txt":"Fiam, légy hű Krisztusban; és ne keserítsenek és nyomasszanak halálra az általam leírt dolgok; hanem emeljen fel téged Krisztus, és örökké az ő szenvedéseinek és halálának, és annak, hogy atyáinknak megmutatta testét, és irgalmának és hosszan tűrésének, és dicsőségének és az örök élet reménységének legyen helye az elmédben."},{"vNo":"26 ","txt":"És most legyen és maradjon veled Istennek, az Atyának a kegyelme, kinek trónusa magasan a mennyben van, és Urunknak, Jézus Krisztusnak a kegyelme, aki jobb keze felől ül az ő hatalmának, míg minden dolog neki szolgáltatik ki. Ámen."}]}