{"heading":"Tanúbizonyság Mormon könyvéről a Szentlélek hatalma által érkezik – A hithűeknek adatnak meg a Lélek ajándékai – A lelki ajándékok mindig a hitet kísérik – Moróni szavai a porból szólnak – Jöjjetek Krisztushoz, legyetek benne tökéletessé, és szenteljétek meg lelketeket. Mintegy Kr.u. 421.","chapterTitle":"Moróni 10","prevAbbr":"moro","nextAbbr":"moro","prevNo":9,"nextNo":10,"prevTitle":"Moróni 9","nextTitle":"Moróni 10","verses":[{"vNo":1,"txt":"               Most én, Moróni, leírok még valamit, amit jónak látok; és testvéreimnek, a lámánitáknak írok; és szeretném, ha tudnák, hogy már több mint négyszázhúsz év telt el azóta, hogy megadatott a jel Krisztus eljöveteléről."},{"vNo":2,"txt":" És miután buzdítóan mondok néhány szót, lepecsételem ezeket a feljegyzéseket."},{"vNo":3,"txt":" Íme, arra buzdítanálak benneteket, hogy amikor ezeket a dolgokat olvassátok, ha Isten bölcsessége szerint való az, hogy olvassátok őket, akkor emlékezzetek rá, milyen irgalmas volt az Úr az emberek gyermekeihez, Ádám teremtésétől fogva egészen addig, amíg ezeket a dolgokat megkapjátok, és gondolkozzatok el ezen a szívetekben."},{"vNo":4,"txt":" És amikor ezeket a dolgokat megkapjátok, arra buzdítalak benneteket, hogy Krisztus nevében kérdezzétek meg Istent, az Örökkévaló Atyát, hogy nem igazak-e ezek a dolgok; és ha őszinte szívvel, igaz szándékkal, Krisztusba vetett hittel kérdeztek, akkor ő a Szentlélek hatalma által ki fogja nektek nyilvánítani ennek igazságát."},{"vNo":5,"txt":" És a Szentlélek hatalma által minden dolgot illetően tudhatjátok az igazat."},{"vNo":6,"txt":" És amely dolog jó, az igazságos és igaz; tehát semmi jó nem tagadja a Krisztust, hanem elismeri, hogy ő létezik."},{"vNo":7,"txt":" És a Szentlélek hatalma által ti is tudhatjátok, hogy ő létezik, arra buzdítalak hát benneteket, hogy ne tagadjátok Isten hatalmát; mert ő hatalommal, az emberek gyermekeinek hite szerint munkálkodik, ugyanúgy ma, holnap és mindörökké."},{"vNo":8,"txt":" Továbbá arra buzdítalak benneteket, testvéreim, hogy ne tagadjátok Isten ajándékait, mert sok van ezekből; és ugyanattól az Istentől erednek. És különbözőképpen adatnak ezek az ajándékok; de mindegyikben ugyanaz az Isten munkálkodik; és Isten Lelkének megnyilatkozásai által adatnak ezek az embereknek, hogy a javukra szolgáljanak."},{"vNo":9,"txt":" Mert íme, egyiknek az adatik meg Isten Lelke által, hogy bölcsességnek beszédét taníthatja."},{"vNo":10,"txt":" És a másiknak az, hogy tudásnak beszédét taníthatja ugyanazon Lélek által."},{"vNo":11,"txt":" És a másiknak rendkívül nagy hit; megint másiknak pedig a gyógyítás ajándékai, ugyanazon Lélek által;"},{"vNo":12,"txt":" Továbbá másvalakinek az, hogy hatalmas csodákat műveljen;"},{"vNo":13,"txt":" Továbbá másvalakinek az, hogy minden dolgot illetően prófétáljon;"},{"vNo":14,"txt":" Továbbá másvalakinek az, hogy angyalokat és szolgáló lelkeket lásson;"},{"vNo":15,"txt":" Továbbá másvalakinek mindenféle nyelvek;"},{"vNo":16,"txt":" Továbbá másvalakinek a nyelvek és mindenféle beszédek fordítása."},{"vNo":17,"txt":" És mindezek az ajándékok Krisztus Lelke által érkeznek; és külön-külön érkeznek el minden emberhez, az ő akarata szerint."},{"vNo":18,"txt":" És arra buzdítanálak benneteket, szeretett testvéreim, hogy emlékezzetek rá: minden jó ajándék Krisztustól jön."},{"vNo":19,"txt":" És arra buzdítanálak benneteket, szeretett testvéreim, hogy emlékezzetek rá: ő ugyanaz tegnap, ma és mindörökké; és az általam elmondott ajándékok, melyek lelkiek, soha nem szűnnek meg, amíg a világ fennáll, hacsak nem az emberek gyermekeinek hitetlensége folytán."},{"vNo":20,"txt":" Kell tehát, hogy legyen hit; és ha hitnek, akkor reménynek is kell lennie; és ha reménységnek, akkor jószívűségnek is kell lennie."},{"vNo":21,"txt":" És ha nincs bennetek jószívűség, akkor semmiféleképpen nem lehet benneteket megszabadítani Isten királyságában; és akkor sem lehet titeket megszabadítani Isten királyságában, ha nincs hitetek; és akkor sem, ha nincs reményetek."},{"vNo":22,"txt":" És ha nincs reményetek, akkor szükségképpen kétségbeesésben kell lennetek; és a kétségbeesés a gonoszságból ered."},{"vNo":23,"txt":" És Krisztus valóban azt mondta atyáinknak: Ha hitetek van, akkor minden olyan dolgot megtehettek, amit én jónak látok."},{"vNo":24,"txt":" És most az egész föld széleihez szólok – hogy ha eljön annak napja, hogy megszűnik közöttetek Isten hatalma és ajándékai, akkor az a hitetlenségmiatt lesz."},{"vNo":25,"txt":" És jaj az emberek gyermekeinek, ha ez így van; mert senki nem lesz közöttetek, aki jót tenne, nem, senki. Mert ha lenne közöttetek egy, aki jót tesz, az Isten hatalma és ajándékai által munkálkodna."},{"vNo":26,"txt":" És jaj azoknak, akik elvetik ezeket a dolgokat és meghalnak, mert bűneikbenhalnak meg, és nem lehet őket megszabadítani Isten királyságában; és én Krisztus szavai szerint mondom ezt, és nem hazudok."},{"vNo":27,"txt":" És arra buzdítalak benneteket, hogy emlékezzetek ezekre a dolgokra; mert gyorsan eljön az idő, amikor tudni fogjátok, hogy nem hazudok, mert Isten törvényszéke előtt láttok majd engem; és az Úristen azt fogja mondani nektek: Nem jelentettem-e ki nektek szavaimat, melyeket ez az ember írt le, aki mintha olyan lenne, aki a halottaiból kiált, igen, méghozzá olyan, mint aki a porból szól?"},{"vNo":28,"txt":" És a próféciák beteljesítésére jelentem ki nektek ezeket a dolgokat. És íme, az örökkévaló Isten szájából hangzanak majd el ezek; és az ő szava nemzedékről nemzedékre süvít."},{"vNo":29,"txt":" És Isten meg fogja mutatni nektek, hogy amit leírtam, az igaz."},{"vNo":30,"txt":" Továbbá arra buzdítalak benneteket, hogy jöjjetek Krisztushoz, és ragadjatok meg minden jó ajándékot, a gonosz ajándékot és a tisztátalan dolgot azonban ne érintsétek."},{"vNo":31,"txt":" És ébredj, és emelkedj fel a porból, Ó Jeruzsálem; igen, és öltsd magadra gyönyörű ruháidat, Ó Sion leánya; és erősítsd meg cövekeidet és szélesítsd ki határaidat mindörökké, hogy ne keveredj többé, hogy eleget lehessen tenni az Örökkévaló Atya szövetségének, melyet veled kötött, Ó Izráel háza."},{"vNo":32,"txt":" Igen, jöjjetek Krisztushoz, és legyetek benne tökéletessé, és tartóztassátok meg magatokat minden istentelenségtől, és ha minden istentelenségtől megtartóztatjátok magatokat, és teljes lelketekkel, elmétekkel és erőtökkel szeretitek Istent, akkor elegendő számotokra a kegyelme, hogy kegyelme által tökéletesek lehessetek Krisztusban; és ha Isten kegyelme által tökéletesek vagytok Krisztusban, akkor semmiképpen nem tagadhatjátok Isten hatalmát."},{"vNo":33,"txt":" Továbbá, ha Isten kegyelme által tökéletesek vagytok Krisztusban, és nem tagadjátok az ő hatalmát, akkor szenteltettek meg Krisztusban, Isten kegyelme által, Krisztus vérének ontásán keresztül, mely az Atya szövetségében foglaltatik, bűneitek bocsánatára, hogy szentek legyetek és szeplőtlenek."},{"vNo":34,"txt":" És most, mindannyiotoknak búcsút intek! Nemsokára elmegyek, hogy Isten paradicsomábanpihenjek, míg ismét újra nem egyesüllelkem és testem, és győzedelmesen elő nem hoznak a légen át, hogy a nagy Jehovának, az élők és halottak Örök Bírájánakörömet adó ítélőszéke előtt találkozzam veletek. Ámen."}]}