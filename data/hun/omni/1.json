{"heading":"Omni, Amáron, Kemis, Abinádom és Amáleki, egymást váltva mindegyikük vezeti a feljegyzéseket – Móziás felfedezi Zarahemla népét, akik Jeruzsálemből jöttek el Sédékiás napjaiban – Móziást királlyá teszik felettük – Mulek leszármazottjai Zarahemlában felfedezték Koriántumrot, az utolsó járeditát – Móziást Benjámin király követi – Az emberek ajánlják fel lelküket, felajánlásként Krisztusnak. Mintegy Kr.e. 323–130.","prevAbbr":"jarom","nextAbbr":"w-of-m","prevNo":1,"nextNo":1,"chapterTitle":"Omni ","prevTitle":"Járom ","nextTitle":"Mormon Szavai ","verses":[{"vNo":1,"txt":" ÍME lőn, hogy atyám, Járom megparancsolta nekem, Omninak, hogy írjak valamit ezekre a lemezekre, hogy megőrizzük a nemzedékrendünket."},{"vNo":2,"txt":" Napjaimban tehát, szeretném, ha tudnátok, hogy sokat harcoltam karddal azért, hogy népemet, a nefitákat megóvjam attól, hogy ellenségeik, a lámániták kezére kerüljenek. De íme, én magam gonosz ember vagyok, és nem tartottam be az Úr rendelkezéseit és parancsolatait úgy, ahogy azt tennem kellett volna."},{"vNo":3,"txt":" És lőn, hogy kétszázhetvenhat év múlt el, és volt sok békés időszakunk; és volt sok időszakunk súlyos háborúkkal és vérontással. Igen, egyszóval kétszáznyolcvankét év múlt el, és én atyáim parancsolatai szerint vezettem ezeket a lemezeket; és ráruháztam őket fiamra, Amáronra. És ezzel befejezem."},{"vNo":4,"txt":" És most én, Amáron, atyám könyvébe leírom azon dolgokat, amiket leírok, mely kevés."},{"vNo":5,"txt":" Íme lőn, hogy háromszázhúsz év múlt el, és a nefiták gonoszabbik részét elpusztították."},{"vNo":6,"txt":" Mert az Úr nem tűrhette, miután kivezette őket Jeruzsálem földjéről és megtartotta és megóvta őket attól, hogy ellenségeik kezére kerüljenek; igen, nem tűrhette, hogy ne igazolódjanak be a szavak, melyeket atyáinkhoz szólt, mondván: Amennyiben nem tartjátok be parancsolataimat, nem fogtok boldogulni a földön."},{"vNo":7,"txt":" Az Úr tehát nagy ítélettel látogatta meg őket; mindazonáltal megkímélte az igazlelkűeket, hogy el ne vesszenek, és kiszabadította őket ellenségeik kezéből."},{"vNo":8,"txt":" És lőn, hogy a lemezeket átadtam fivéremnek, Kemisnek."},{"vNo":9,"txt":" Most én, Kemis, írok egy kevés dolgot, amit írok, egy könyvbe a fivéremmel; mert íme, láttam az utolsó írást, amit írt, hogy azt a saját kezével írta; és azon a napon írta azt, amelyen átadta nekem azokat. És ily módon vezetjük a feljegyzéseket, mert ez atyáink parancsolatai szerint való. És ezzel befejezem."},{"vNo":10,"txt":" Íme én, Abinádom, Kemis fia vagyok. Íme lőn, hogy sok háborút és viszálykodást láttam népem, a nefiták, és a lámániták között; és én saját kardommal sok lámánita életét vettem el, testvéreim védelmében."},{"vNo":11,"txt":" És íme, ezen nép feljegyzése lemezekre van vésve, melyek a királyoknál vannak, a nemzedékek szerint; és nem tudok más kinyilatkoztatásról, sem próféciáról, csak arról, ami le van írva; tehát ami elegendő, az le van írva. És ezzel bevégzem ezt."},{"vNo":12,"txt":" Íme, én Amáleki, Abinádom fia vagyok. Íme, mondanék nektek valamit Móziást illetően, akit királlyá tettek Zarahemla földje felett; mert íme, az Úr figyelmeztette őt, hogy meneküljön el Nefi földjéről, és hogy mindazok, akik hajlandóak hallgatni az Úr szavára, vele együtt szintén menjenek ki arról a földről a vadonba."},{"vNo":13,"txt":" És lőn, hogy aszerint cselekedett, ahogy az Úr megparancsolta neki. És kimentek arról a földről a vadonba, annyian, ahányan csak hajlandóak voltak hallgatni az Úr szavára; és sok prédikálás és prófétálás vezette őket. És állandóan intette őket Isten szava; és karjának hatalma vezette át őket a vadonon, míg le nem értek arra a földre, melyet Zarahemla földjének neveznek."},{"vNo":14,"txt":" És felfedeztek egy népet, amelyet Zarahemla népének hívnak. Most nagy örvendezés volt Zarahemla népe között; és Zarahemla is rendkívül örvendezett, mert az Úr elküldte Móziás népét a rézlemezekkel, amelyek tartalmazták a zsidók feljegyzését."},{"vNo":15,"txt":" Íme, lőn, hogy Móziás felfedezte, hogy Zarahemla népe abban az időben jött ki Jeruzsálemből, amikor Sédékiást, Júda királyát fogságba hurcolták Babilóniába."},{"vNo":16,"txt":" És a vadonban mentek, és az Úr keze áthozta őket a nagy vizeken arra a földre, ahol Móziás felfedezte őket; és attól az időtől fogva ott laktak."},{"vNo":17,"txt":" És abban az időben, amikor Móziás felfedezte őket, már rendkívül megsokasodtak. Mindazonáltal volt már közöttük sok háború és súlyos viszálykodás, és időről időre kard által estek el; és romlott lett a nyelvük; és nem hoztak magukkal feljegyzéseket; és megtagadták Teremtőjük létezését; és sem Móziás, sem Móziás népe nem tudta megérteni őket."},{"vNo":18,"txt":" De lőn, hogy Móziás taníttatta őket az ő nyelvére. És lőn, hogy miután megtanították őket Móziás nyelvére, Zarahemla elmondta atyái nemzedékrendjét, emlékezete szerint; és az le van írva, de nem ezeken a lemezeken."},{"vNo":19,"txt":" És lőn, hogy Zarahemla népe és Móziás népe egyesült; és Móziást nevezték meg, hogy a királyuk legyen."},{"vNo":20,"txt":" És lőn Móziás napjaiban, hogy egy nagy követ hoztak neki, rajta bevésésekkel; és ő Isten ajándéka és hatalma által lefordította a bevéséseket."},{"vNo":21,"txt":" És azok beszámoltak egy bizonyos Koriántumrról, és népének legyilkolásáról. És Koriántumrot Zarahemla népe fedezte fel; és ő velük lakott kilenc holdtöltén keresztül."},{"vNo":22,"txt":" A beszámoló atyáit illetően is szólt néhány szót. És első szülei a toronytól jöttek el, abban az időben, amikor az Úr összezavarta a nép nyelvét; és az Úr szigorúsága lesújtott rájuk, ítéletei szerint, melyek igazságosak; és csontjaik szétszórva hevernek az észak felé eső földön."},{"vNo":23,"txt":" Íme én, Amáleki, Móziás napjaiban születtem; és megéltem, hogy meglássam a halálát; és Benjámin, az ő fia uralkodik a helyében."},{"vNo":24,"txt":" És íme, Benjámin király napjaiban egy komoly háborút és sok vérontást láttam a nefiták és a lámániták között. De íme, a nefiták sok előnyt szereztek felettük; igen, olyannyira, hogy Benjámin király kiűzte őket Zarahemla földjéről."},{"vNo":25,"txt":" És lőn, hogy kezdtem öreg lenni; és nem lévén magom, és mert tudom, hogy Benjámin király igaz ember az Úr előtt, neki adom tehát át ezeket a lemezeket, és minden embert buzdítok, hogy jöjjön Istenhez, Izráel Szentjéhez, és higgyen a prófétálásban, és a kinyilatkoztatásokban, és az angyalok szolgálattételében, és a nyelveken szólás ajándékában, és a nyelvek tolmácsolásának ajándékában, és minden olyan dologban, ami jó; mert semmi nincs, ami jó lenne, és ne az Úrtól jönne; és az, ami gonosz, az ördögtől jön."},{"vNo":26,"txt":" És most, szeretett testvéreim, szeretném, ha Krisztushoz jönnétek, aki Izráel Szentje, és részesülnétek az ő szabadításában, és megváltásának hatalmában. Igen, jöjjetek hozzá, és ajánljátok fel neki teljes lelketeket, felajánlásként, és rendületlenül böjtöljetek és imádkozzatok tovább, és tartsatok ki mindvégig; és ahogy él az Úr, megszabadultok."},{"vNo":27,"txt":" És most azon bizonyos számú embert illetően szeretnék még valamit mondani, akik felmentek a vadonba, hogy visszatérjenek Nefi földjére; mert nagy számban voltak, akik szerették volna örökségük földjét birtokolni."},{"vNo":28,"txt":" Felmentek tehát a vadonba. És a vezérük egy erős és hatalmas ember volt, és merevnyakú ember, viszálykodást idézett hát elő közöttük; és ötven kivételével mindenkit legyilkoltak a vadonban, azok pedig visszatértek Zarahemla földjére."},{"vNo":29,"txt":" És lőn, hogy másokat is magukhoz vettek, tekintélyes számban, és ismét útra keltek a vadonba."},{"vNo":30,"txt":" És nekem, Amálekinek, volt egy fivérem, aki szintén velük ment; és azóta semmit nem tudok róluk. És közel állok hozzá, hogy síromba feküdjek; és ezek a lemezek tele vannak. És bevégzem beszédemet."}]}