{"heading":"Az utolsó napokban megalapíttatik Sion és cövekjei, Izráel pedig irgalommal és gyengédséggel gyűjtetik össze – Győzedelmeskedni fognak – Vö. Ésaiás 54. Mintegy Kr.u. 34.","prevAbbr":"3-ne","nextAbbr":"3-ne","prevNo":21,"nextNo":23,"chapterTitle":"Harmadik Nefi 22","prevTitle":"Harmadik Nefi 21","nextTitle":"Harmadik Nefi 23","verses":[{"vNo":1,"txt":"                 És akkor lészen majd az, ami meg van írva: Énekelj, Ó meddő, te, aki nem voltál viselős; törj ki éneklésben, és kiálts, te, aki nem vajúdtál gyermekkel; mert több gyermeke van az elhagyottnak, mint ahány gyermeke a házas asszonynak van, mondja az Úr."},{"vNo":2,"txt":" Szélesítsd ki sátorod helyét, és hagyd, hogy kifeszítsék lakhelyeid ponyváit; ne kíméld magad, nyújtsd meg köteleidet, és erősítsd meg cövekeidet;"},{"vNo":3,"txt":" Mert mind jobb kéz felé, mind bal kéz felé terjeszkedni fogsz, és magod örökli majd a nemzsidókat és népesíti be az elhagyott városokat."},{"vNo":4,"txt":" Ne félj, mert nem vallasz szégyent; nem is semmisítenek meg, mert nem leszel megszégyenítve; mert el fogod felejteni ifjúságod szégyenét, és nem emlékszel ifjúságod gyalázatára, és nem emlékszel többé özvegységed gyalázatára."},{"vNo":5,"txt":" Mert alkotód, a te férjed, Seregek Ura az ő neve; és Megváltódnak, Izráel Szentjének – az egész föld Istenének neveztetik."},{"vNo":6,"txt":" Mert mint elhagyott és gyötrődő lelkű asszonyt hívott el téged az Úr, és mint fiatalasszonyt, amikor el lettél utasítva, mondja Istened."},{"vNo":7,"txt":" Mert egy rövid szempillantásra elhagytalak, de nagy irgalommal össze foglak gyűjteni téged."},{"vNo":8,"txt":" Enyhe haragomban egy szempillantásra elrejtettem előled arcomat, de örökké tartó kedvességgel leszek irgalommal irántad, mondja az Úr, Megváltód."},{"vNo":9,"txt":" Mert olyan ez számomra, mint Noé özönvize, mert ahogyan megfogadtam, hogy Noé özönvize nem árasztja el többé a földet, úgy fogadtam meg azt is, hogy nem fogok haragudni rád."},{"vNo":10,"txt":" Mert a hegyek eltávozhatnak és a dombok elmozdulhatnak, de kedvességem nem fog eltávozni tőled, és békességem szövetsége sem mozdíttatik el, mondja az Úr, aki irgalommal van irántad."},{"vNo":11,"txt":" Ó, te nyomorult, viharvetett, akit nem vigasztaltak meg! Íme, szép színekkel rakom le köveidet, és zafírral fektetem le alapjaidat."},{"vNo":12,"txt":" Achátból készítem ablakaidat, és kárbunkulusból kapuidat, és drágakövekből minden határadat."},{"vNo":13,"txt":" És minden gyermekedet az Úr tanítja majd; és nagy lesz gyermekeid békessége."},{"vNo":14,"txt":"                 Igazlelkűségben alapíttatsz meg; messze leszel az elnyomástól, mert nem fogsz félni, és a borzalomtól, mert nem jön közel hozzád."},{"vNo":15,"txt":" Íme, bizonyára összegyűlnek majd ellened, de nem általam; aki ősszegyűlik ellened, az el fog bukni temiattad."},{"vNo":16,"txt":" Íme, én teremtettem a kovácsot, aki a tűzön lévő szenet fújja, és aki szerszámot állít elő a munkájához; és én teremtettem az elvesztőt, hogy pusztítson."},{"vNo":17,"txt":" Nem boldogul egyetlen fegyver sem, melyet ellened formálnak; és kárhoztatni fogsz minden nyelvet, mely ítéletkor szidalmaz téged. Ez az Úr szolgáinak az öröksége, és tőlem való az igazlelkűségük, mondja az Úr."}]}