{"heading":"Viharok, földrengések, tüzek, forgószelek és természeti katasztrófák bizonyítják Krisztus keresztre feszítését – Sok ember elpusztul – Három napig sötétség borítja a földet – Az életben maradtak sorsuk felett siránkoznak. Mintegy Kr.u. 33–34.","prevAbbr":"3-ne","nextAbbr":"3-ne","prevNo":7,"nextNo":9,"chapterTitle":"Harmadik Nefi 8","prevTitle":"Harmadik Nefi 7","nextTitle":"Harmadik Nefi 9","verses":[{"vNo":1,"txt":"               És most lőn, hogy feljegyzésünk szerint, és mi tudjuk, hogy feljegyzésünk igaz, mert íme, igaz ember volt az, aki a feljegyzést vezette – mert ő valóban sok csodát tett Jézus nevében; és senki nem volt, aki Jézus nevében csodát tudott tenni úgy, hogy ne tisztult volna meg teljesen a gonoszságtól –"},{"vNo":2,"txt":" És most lőn, hogy ha ez az ember nem követett el hibát az időszámításunkban, akkor elmúlt a harmincharmadik év;"},{"vNo":3,"txt":" És a nép kezdte nagy buzgósággal várni a jelet, melyet a lámánita Sámuel, a próféta adott, igen, azt az időt, amikor három napig sötétség lesz ezen föld színén."},{"vNo":4,"txt":" És annak ellenére, hogy már olyan sok jel adatott, nagy kételkedések és szóváltások kezdődtek a nép között."},{"vNo":5,"txt":" És lőn, hogy a harmincnegyedik évben, az első hónapban, a hónap negyedik napján nagy zivatar támadt, olyan nagy, amilyenről még soha nem hallottak az egész országban."},{"vNo":6,"txt":" És nagy és borzalmas vihar is volt; és borzalmas mennydörgés, olyannyira, hogy az egész földet megrázta, mintha az majd ketté hasadna."},{"vNo":7,"txt":" És rendkívül éles villámlás is volt, amilyenről még soha nem hallottak az egész országban."},{"vNo":8,"txt":" És tüzet fogott Zarahemla városa."},{"vNo":9,"txt":" És a tenger mélyére süllyedt Moróni városa, lakossága pedig vízbe fúlt."},{"vNo":10,"txt":" És Moróniha városára ráomlott a föld, úgyhogy a város helyén egy nagy hegy keletkezett."},{"vNo":11,"txt":" És nagy és rettenetes pusztulás volt a déli földön."},{"vNo":12,"txt":" De íme, még nagyobb és rettenetesebb pusztulás volt az északi földön; mert íme, a vihar és a forgószelek, és a mennydörgés és a villámlás, és a rendkívül erős földrengés miatt megváltozott az egész föld felszíne;"},{"vNo":13,"txt":" És az országutak megrepedtek, a sík utak feltöredeztek, és sok sima hely göröngyös lett."},{"vNo":14,"txt":" És sok nagy és figyelemreméltó város elsüllyedt, és sok leégett, és sok addig rázkódott, míg a földre nem omlottak az épületei, és el nem pusztult a lakossága, és kihaltak nem lettek ezek a helyek."},{"vNo":15,"txt":" És volt néhány város, amelyik megmaradt; de ezeket is rendkívül nagy kár érte, és sokan voltak bennük, akik meghaltak."},{"vNo":16,"txt":" És voltak olyanok, akiket elragadott a forgószél; és senki nem tudja, hogy ezek hova lettek, csak azt tudjuk, hogy elragadtattak."},{"vNo":17,"txt":" És így az egész föld felszíne átformálódott a viharok, és a mennydörgés, és a villámlás és a földrengés miatt."},{"vNo":18,"txt":" És íme, a sziklák kettéhasadtak, és úgy összetöredeztek az egész föld színén, hogy mindenfelé az egész ország területén darabokban, szilánkokra tördelve hevertek."},{"vNo":19,"txt":" És lőn, hogy amikor megszűnt a mennydörgés, és a villámlás, és a zivatar, és a vihar és a földrengés – mert íme, ezek mintegy három órán át tartottak; és némelyek azt mondják, hogy hosszabb ideig; mindazonáltal mindezek a nagy és rettenetes dolgok mintegy három óra alatt történtek – és akkor íme, sötétség volt a föld színén."},{"vNo":20,"txt":" És lőn, hogy sűrű sötétség volt azon egész föld színén, olyannyira, hogy azok a lakosok, akik nem estek el, érezhették a sötét párát;"},{"vNo":21,"txt":" És a sötétség miatt nem lehetett világosság. És gyertyát, és fáklyát, és tüzet sem tudtak gyújtani a jó és rendkívül száraz fájuk segítségével, így tehát egyáltalán nem lehetett világosság."},{"vNo":22,"txt":" És nem láttak semmilyen világosságot, sem tüzet, sem szikrát, sem a napot, sem a holdat, sem a csillagokat, mert olyan nagy volt a sötét köd, mely beborította annak a földnek a színét."},{"vNo":23,"txt":" És lőn, hogy három napig tartott az, hogy nem láttak világosságot; és szüntelenül nagy gyász és jajgatás és sírás volt az egész nép között; igen, nagyon sóhajtozott a nép az őket ért sötétség és nagy pusztítás miatt."},{"vNo":24,"txt":" És az egyik helyen hallani lehetett, hogy felkiáltanak, mondván: Ó, bárcsak bűnbánatot tartottunk volna még ezen nagy és borzalmas nap előtt, és akkor az Úr megkímélte volna a testvéreinket, és nem égtek volna el Zarahemla nagy városában."},{"vNo":25,"txt":" És egy másik helyen azt lehetett hallani, hogy felkiáltanak és gyászolnak, mondván: Ó, bárcsak bűnbánatot tartottunk volna még ezen nagy és borzalmas nap előtt, és nem öltük és köveztük volna meg és nem űztük volna ki a prófétákat; és akkor az Úr megkímélte volna édesanyáinkat és szép leányainkat, és gyermekeinket, és nem temette volna őket el Moróniha nagy városa. És ilyenek voltak, nagyok és borzalmasak az emberek jajgatásai."}]}