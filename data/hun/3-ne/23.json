{"heading":"Jézus helyesli Ésaiás szavait – Megparancsolja az embereknek, hogy kutassák a próféták írásait – A lámánita Sámuelnek a feltámadással kapcsolatos szavait feljegyzéseikhez adják. Mintegy Kr.u. 34.","prevAbbr":"3-ne","prevNo":22,"nextAbbr":"3-ne","nextNo":24,"chapterTitle":"Harmadik Nefi 23","verses":[{"vNo":"1 ","txt":"És most íme, azt mondom nektek, hogy kutatnotok kell ezeket a dolgokat. Igen, parancsolatot adok nektek, hogy szorgalmasan kutassátok ezeket a dolgokat; mert nagyszerűek Ésaiás szavai."},{"vNo":"2 ","txt":"Mert biztosan szólt minden olyan dolgot érintve, mely Izráel házából való népemet illeti; tehát szükségképpen a nemzsidókhoz is szólnia kell."},{"vNo":"3 ","txt":"És minden dolog, melyet megmondott, volt vagy lesz, méghozzá azon szavak szerint, melyeket szólt."},{"vNo":"4 ","txt":"Szívleljétek meg tehát a szavaimat; írjátok le azokat a dolgokat, melyeket elmondtam nektek; és azok az Atya által jónak látott időben és az ő akarata szerint el fognak jutni a nemzsidókhoz."},{"vNo":"5 ","txt":"És aki hallgat majd a szavaimra, és bűnbánatot tart és megkeresztelkedik, az megszabadul. Kutassátok a próféták írásait, mert sokan vannak, akik bizonyságot tesznek ezekről a dolgokról."},{"vNo":"6 ","txt":"És most lőn, hogy miután Jézus elmondta ezeket a szavakat, ismét szólt hozzájuk, miután kifejtette nekik mindazon szentírásokat, melyeket megkaptak, így szólt hozzájuk: Íme, szeretném, ha más szentírásokat is leírnátok, melyeket még nem írtatok le."},{"vNo":"7 ","txt":"És lőn, hogy azt mondta Nefinek: Hozd elő a feljegyzést, melyet vezettetek."},{"vNo":"8 ","txt":"És amikor Nefi előhozta a feljegyzéseket, és elérakta azokat, ő rájuk vetette szemeit és azt mondta:"},{"vNo":"9 ","txt":"Bizony mondom nektek, hogy megparancsoltam szolgámnak, a lámánita Sámuelnek, hogy tegyen bizonyságot e népnek arról, hogy azon a napon, amikor az Atya nevét énbennem megdicsőíti, sokszentfel fog támadni a halálból, sokaknak meg fognak jelenni, és szolgálni fognak nekik. És azt kérdezte tőlük: Talán nem így volt?"},{"vNo":"10 ","txt":"És tanítványai válaszoltak neki, és azt mondták: Igen, Urunk, Sámuel a szavaid szerint prófétált, és azok mind beteljesedtek."},{"vNo":"11 ","txt":"És Jézus azt kérdezte tőlük: Hogyan lehetséges, hogy nem írtátok le azt a dolgot, hogy sok szent feltámadt, és sokaknak megjelentek, és szolgáltak azoknak?"},{"vNo":"12 ","txt":"És lőn, hogy Nefi emlékezett rá, hogy ez a dolog nem lett leírva."},{"vNo":"13 ","txt":"És lőn, hogy Jézus megparancsolta, hogy írják le. Ezért le is írták, ahogyan azt megparancsolta."},{"vNo":"14 ","txt":"És most lőn, hogy miután Jézus minden szentírást együtt kifejtett, melyet leírtak, megparancsolta nekik, hogy tanítsák azokat a dolgokat, melyeket kifejtett nekik."}]}