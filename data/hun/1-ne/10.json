{"heading":"Lehi megjövendöli, hogy a zsidókat foglyul ejtik a babilóniaiak – Szól egy Messiás, vagyis egy Szabadító és Megváltó eljöveteléről a zsidók közé – Lehi annak az eljöveteléről is szól, aki Isten Bárányát meg fogja keresztelni – Lehi szól a Messiás haláláról és feltámadásáról – Izráel szétszóratását és összegyűjtését egy olajfához hasonlítja – Nefi az Isten Fiáról, a Szentlélek ajándékáról, és az igazlelkűség szükségességéről beszél. Mintegy Kr.e. 600–592.","prevAbbr":"1-ne","prevNo":9,"nextAbbr":"1-ne","nextNo":11,"chapterTitle":"Nefi első 10","verses":[{"vNo":"1 ","txt":"És most én, Nefi, tovább folytatom a beszámolót ezeken a lemezeken cselekedeteimről, valamint uralkodásomról és elrendelt szolgálatomról; tehát ahhoz, hogy tovább folytassam beszámolómat, atyám és fivéreim dolgairól is kell valamit szólnom."},{"vNo":"2 ","txt":"Mert íme lőn, hogy miután atyám bevégezte álmai szavainak elmondását, valamint azt, hogy teljes szorgalomra intse őket, a zsidókkal kapcsolatban is szólt hozzájuk –"},{"vNo":"3 ","txt":"Hogy miután elpusztítják őket, még Jeruzsálem nagy városát is, és sokakat fogolykéntBabilóniába visznek el, az Úr szerint megfelelő időben majd ismét visszatérnek, igen, méghozzá visszaviszik őket a fogságból; és miután visszaviszik őket a fogságból, újból birtokolni fogják örökségük földjét."},{"vNo":"4 ","txt":"Igen, méghozzá hatszáz évvel azután, hogy atyám elhagyta Jeruzsálemet, egy prófétát támaszt az Úristen a zsidók között – méghozzá egy Messiást, vagy más szavakkal, a világ egy Szabadítóját."},{"vNo":"5 ","txt":"És beszélt a prófétákat illetően is, hogy milyen nagy számban tettek tanúságot ezekről a dolgokról, ezt a Messiást, akiről szólt, vagyis a világ ezen Megváltóját illetően."},{"vNo":"6 ","txt":"Az egész emberiség tehát egy elveszett és bukott állapotban lenne és maradna is mindig, hacsak nem támaszkodik erre a Megváltóra."},{"vNo":"7 ","txt":"És szólt még egy prófétát illetően, aki a Messiás előtt jön el, hogy előkészítse az Úr útját –"},{"vNo":"8 ","txt":"Igen, méghozzá előre megy, és így kiált a vadonban: Készítsétek az Úrnak útját, tegyétek egyenessé ösvényeit; mert ott áll köztetek egy, akit nem ismertek; és ő hatalmasabb nálam, akinek saruja szíját nem vagyok méltó, hogy megoldjam. És sokat beszélt atyám ezen dolgot illetően."},{"vNo":"9 ","txt":"És atyám azt mondta, hogy Béthabarában, a Jordánon túl fog keresztelni; és azt is mondta, hogy vízzel fog keresztelni; méghozzá hogy ő fogja a Messiást vízzel megkeresztelni."},{"vNo":"10 ","txt":"És miután a Messiást vízzel megkeresztelte, látni fogja és bizonyságot fog tenni arról, hogy Isten Bárányát keresztelte meg, aki el fogja venni a világ bűneit."},{"vNo":"11 ","txt":"És lőn, miután atyám ezeket a szavakat elmondta, beszélt fivéreimnek az evangéliumot illetően, amelyet a zsidók között fognak prédikálni, és a zsidók hitetlenségbesüllyedését illetően is. És miután megölték a Messiást, aki el fog jönni, és miután megöletett, feltámad a halálból, és a Szentlélek által kinyilvánítja magát a nemzsidóknak."},{"vNo":"12 ","txt":"Igen, atyám pedig sokat beszélt a nemzsidókat illetően, és Izráel házát illetően is, hogy egy olajfához fogják hasonlítani őket, amelynek ágai letöretnek és szétszóratnak az egész föld színén."},{"vNo":"13 ","txt":"Tehát azt mondta, szükségképpen úgy kell lennie, hogy mindannyian a megígért földre vezettessünk, hogy az Úr szava beteljesedjék, mely szerint szétszórnak minket az egész föld színén."},{"vNo":"14 ","txt":"És miután Izráel háza szétszóratik, ismét egybegyűjtetik; vagyis egyszóval, miután a nemzsidók megkapták az evangélium teljességét, az olajfa természetes ágai, vagyis Izráel házának maradékai akkor oltatnak be, vagyis akkor jutnak el az igazi Messiás, Uruk és Megváltójuk megismeréséhez."},{"vNo":"15 ","txt":"És ilyenféle beszéddel prófétált atyám, és szólt a fivéreimhez, és még sok más dolgot is, amit nem írok le ebben a könyvben; mert a másik könyvemben már leírtam közülük annyit, amennyi nekem megfelelő volt."},{"vNo":"16 ","txt":"És mindezen dolgok, amikről beszéltem, akkor történtek, amikor atyám sátorban lakott, Lemuel völgyében."},{"vNo":"17 ","txt":"És lőn, hogy miután én, Nefi, atyámnak minden szavát hallván azokat a dolgokat illetően, amiket látomásban látott, és azokat a dolgokat is, amiket a Szentlélek hatalma által mondott, mely hatalmat az Isten Fiába vetett hit által nyert – és Isten Fia az a Messiás, aki eljön – én, Nefi is azt kívántam, hogy láthassam, és hallhassam, és tudhassam ezeket a dolgokat, a Szentlélek hatalma által, mely Isten ajándéka mindazoknak, akik szorgalmasan keresik őt, éppen úgy a régi időkben, mint abban az időben, amikor kinyilvánítja magát az emberek gyermekeinek."},{"vNo":"18 ","txt":"Mert ő ugyanaz tegnap, ma és mindörökké; és az út a világ megalapítása óta minden ember számára el van készítve, ha úgy lészen, hogy bűnbánatot tartanak, és hozzá jönnek."},{"vNo":"19 ","txt":"Mert aki szorgalmasan keres, az talál; és a Szentlélek hatalma által Isten rejtelmei feltárulnak neki, ezekben az időkben éppúgy, mint a régi időkben, és a régi időkben éppúgy, mint az eljövendő időkben, az Úrnak pályája tehát egy örök körforgás."},{"vNo":"20 ","txt":"Ezért emlékezz, Ó ember, mert minden cselekedeted miatt ítélet elé állíttatsz."},{"vNo":"21 ","txt":"Tehát ha próbatételed napjaiban arra törekedtél, hogy gonoszul cselekedj, akkor tisztátalannak találtatsz Isten ítélőszéke előtt; és semmi tisztátalan dolog nem lakhat Istennel; annak okáért ki kell hogy taszítsanak mindörökre."},{"vNo":"22 ","txt":"És a Szentlélek ad felhatalmazást, hogy ezeket elmondjam és meg ne tagadjam."}]}