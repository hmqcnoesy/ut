{"heading":"Lehi látomást lát az élet fájáról – Eszik gyümölcséből és azt kívánja, hogy családja is hasonlóan cselekedjen – Lát egy vasrudat, egy szoros és keskeny ösvényt, és a sötét ködöt, mely elborítja az embereket – Sária, Nefi és Sam vesznek a gyümölcsből, Lámán és Lemuel azonban elutasítják. Mintegy Kr.e. 600–592.","prevAbbr":"1-ne","prevNo":7,"nextAbbr":"1-ne","nextNo":9,"chapterTitle":"Nefi első 8","verses":[{"vNo":"1 ","txt":"És lőn, hogy mindenféle magvakat, minden fajtából összegyűjtöttünk, mindenfajta vetőmagból és mindenfajta gyümölcsmagból is."},{"vNo":"2 ","txt":"És lőn, hogy míg atyám a vadonban időzött, szólt hozzánk, mondván: Íme, álmodtam egy álmot, vagy más szavakkal, látomást láttam."},{"vNo":"3 ","txt":"És íme, azon dolog miatt, amit láttam, van okom örvendezni az Úrban, Nefi miatt és Sam miatt is; mert van okom azt gondolni, hogy ők, és magjaik közül is sokan meg lesznek szabadítva."},{"vNo":"4 ","txt":"De íme, Lámán és Lemuel, rendkívül aggódok miattatok; mert íme, gondoltam, hogy álmomban láttam egy sötét és kietlen vadont."},{"vNo":"5 ","txt":"És lőn, hogy láttam egy férfit, és fehér köntösbe volt öltözve; és jött és megállt előttem."},{"vNo":"6 ","txt":"És lőn, hogy szólt hozzám, és utasított, hogy kövessem."},{"vNo":"7 ","txt":"És lőn, hogy amint követtem, azon vettem észre magam, hogy egy sötét és kietlen pusztaságban vagyok."},{"vNo":"8 ","txt":"És miután sok órán keresztül mentem a sötétségben, imádkozni kezdtem az Úrhoz, hogy irgalmazzon nekem, gyengéd irgalmasságának sokasága szerint."},{"vNo":"9 ","txt":"És lőn, hogy miután az Úrhoz imádkoztam, egy nagy és tágas mezőt láttam."},{"vNo":"10 ","txt":"És lőn, hogy egy fát láttam, amelynek gyümölcse kívánatos volt, hogy boldoggá tegye az embert."},{"vNo":"11 ","txt":"És lőn, hogy odamentem és ettem annak gyümölcséből, és láttam, hogy az a legédesebb, felülmúlva mindazt, amit addig valaha is megízleltem. Igen, és láttam, hogy annak gyümölcse fehér, meghaladva mindazt a fehérséget, amit azelőtt valaha is láttam."},{"vNo":"12 ","txt":"És ahogy annak gyümölcséből ettem, az lelkemet rendkívül nagy örömmel töltötte el, kezdtem tehát azt kívánni, hogy a családom is vegyen belőle; mert tudtam, hogy az kívánatos, felülmúlva minden más gyümölcsöt."},{"vNo":"13 ","txt":"És amint körbejárattam a szemeimet, hogy hátha felfedezem a családomat is, egy vízzel telt folyót láttam meg; és az tovahaladt, és annak a fának a közelében volt, amelyről a gyümölcsöt vettem."},{"vNo":"14 ","txt":"És néztem, hogy meglássam, honnan ered; és láttam annak forrását egy kicsit odébb, és a forrásnál megláttam anyátokat, Sáriát, és Samot és Nefit; és úgy álltak, mintha nem tudnák, hogy merre menjenek."},{"vNo":"15 ","txt":"És lőn, hogy intettem nekik; és azt is mondtam nekik, hangos szóval, hogy jöjjenek hozzám és egyenek a gyümölcsből, mely kívánatos, felülmúlva minden más gyümölcsöt."},{"vNo":"16 ","txt":"És lőn, hogy odajöttek hozzám és ők is ettek a gyümölcsből."},{"vNo":"17 ","txt":"És lőn, hogy azt kívántam, hogy Lámán és Lemuel is jöjjön és egyen a gyümölcsből; a folyó forrása felé vetettem tehát szemeimet, hogy hátha meglátom őket."},{"vNo":"18 ","txt":"És lőn, hogy meg is láttam őket, de ők nem akartak hozzám jönni és a gyümölcsből enni."},{"vNo":"19 ","txt":"És egy vasrudat láttam, és az a folyó partja mentén húzódott, és a fához vezetett, amelynél álltam."},{"vNo":"20 ","txt":"És egy szoros és keskeny ösvényt is láttam, mely a vasrúd mentén haladt, méghozzá a fához, amelynél álltam; és a folyó forrása mellett egy nagy és tágas mezőhöz is vezetett, mintha az egy világ lett volna."},{"vNo":"21 ","txt":"És emberek számtalan seregét láttam, akik közül sokan előrenyomultak, hogy elérhessék az ösvényt, amely a fához vezetett, amelynél álltam."},{"vNo":"22 ","txt":"És lőn, hogy előrejöttek és elindultak azon az ösvényen, amely a fához vezetett."},{"vNo":"23 ","txt":"És lőn, hogy sötét köd támadt, igen, méghozzá egy rendkívül sötét köd, olyannyira, hogy akik az ösvényen elindultak, útjukat vesztették, így elkóboroltak és elvesztek."},{"vNo":"24 ","txt":"És lőn, hogy láttam másokat előre törekedni, és ezek előrejöttek és megragadták a vasrúd végét; és előrenyomultak a sötét ködön keresztül, a vasrúdba kapaszkodva, mindaddig, amíg előre nem jöttek, és nem ettek a fa gyümölcséből."},{"vNo":"25 ","txt":"És miután ettek a fa gyümölcséből, körbejártatták a szemeiket, mintha elszégyellték volna magukat."},{"vNo":"26 ","txt":"És én is körbejártattam a szemeimet, és a vízzel telt folyó másik oldalán egy nagy és tágas épületet láttam meg; és az úgy állt, mintha a levegőben lenne, magasan a föld felett."},{"vNo":"27 ","txt":"És tele volt emberekkel, öregekkel és fiatalokkal is, férfiakkal és nőkkel is; és azok öltözködése rendkívül cifra volt; és éppen gúnyolódtak és ujjukkal mutogattak azokra, akik odajöttek és vettek a gyümölcsből."},{"vNo":"28 ","txt":"És miután a gyümölcsöt megízlelték, elszégyellték magukat, azok miatt, akik csúfolták őket; és letértek tiltott ösvényekre, és elvesztek."},{"vNo":"29 ","txt":"És most én, Nefi, nem beszélem el atyám minden szavát."},{"vNo":"30 ","txt":"De hogy rövid legyek az írásban, íme, látott más tömegeket előre törekedni, és jöttek és megragadták a vasrúd végét; és előrenyomultak útjukon, folyamatosan szilárdan kapaszkodva a vasrúdba, amíg előre nem jöttek, és lerogytak a földre és ettek a fa gyümölcséből."},{"vNo":"31 ","txt":"És látott más tömegeket is, akik a nagy és tágas épület felé tapogatóztak."},{"vNo":"32 ","txt":"És lőn, hogy sokan a forrás mélyébe fulladtak; és sokan elvesztek szeme elől, idegen utakon kóborolva."},{"vNo":"33 ","txt":"És nagy volt az a tömeg, amely bement abba a furcsa épületbe. És miután bementek abba az épületbe, gúnyolódó ujjal mutogattak énrám és azokra, akik szintén vettek a gyümölcsből; mi azonban nem törődtünk velük."},{"vNo":"34 ","txt":"Ezek atyám szavai: Mert mindazok, akik törődtek velük, elbuktak."},{"vNo":"35 ","txt":"És Lámán és Lemuel nem vettek a gyümölcsből, mondta atyám."},{"vNo":"36 ","txt":"És lőn, hogy miután atyám álmának, vagyis látomásának minden szavát elbeszélte, mely sok volt, azt mondta nekünk, hogy azon dolgok miatt, amiket látomásban látott, rendkívül aggódik Lámán és Lemuel miatt; igen, aggódott, hogy kitaszíttatnak az Úr színe elől."},{"vNo":"37 ","txt":"És buzdította őket, egy gondoskodó szülő minden érzelmével, hogy hallgassanak szavára, hogy az Úr talán irgalmas legyen hozzájuk, és ne taszítsa el őket; igen, atyám prédikált nekik."},{"vNo":"38 ","txt":"És miután prédikált nekik, és sok dologról prófétált is nekik, felszólította őket, hogy tartsák be az Úr parancsolatait; és megszűnt beszélni hozzájuk."}]}