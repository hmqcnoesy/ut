{"heading":"A Messiás világosság lesz a nemzsidóknak és szabadon engedi a foglyokat – Izráelt az utolsó napokban hatalommal összegyűjtik – Királyok lesznek gondviselőik – Vesd össze: Ésaiás 49.Mintegy Kr.e. 588–570.","prevAbbr":"1-ne","nextAbbr":"1-ne","prevNo":20,"nextNo":22,"chapterTitle":"Nefi első 21","prevTitle":"Nefi első 20","nextTitle":"Nefi első 22","verses":[{"vNo":1,"txt":"               Továbbá: Hallgass ide, Ó Izráel háza, mindenki, akit letörtek és kiűztek, népem pásztorainak gonoszsága miatt; igen, mindenki, akit letörtek, akit szétszórtak más földre, aki az én népemből való, Ó Izráel háza. Hallgassatok engem, Ó szigetek, és hallgassatok rám messzi népek; az Úr anyám méhétől hívott el engem, anyám bensőjétől fogva emlegette a nevem."},{"vNo":2,"txt":" És olyanná tette számat, mint az éles kard; keze árnyékában bújtatott el engem, és csiszolt nyíllá tett, tegezében bújtatott el engem;"},{"vNo":3,"txt":" És ezt mondta nekem: Szolgám vagy, Ó Izráel, akiben megdicsőíttetem."},{"vNo":4,"txt":" Majd ezt mondtam: Hiába fáradoztam, semmiért és hiába pazaroltam erőmet; bizonyára az Úrnál van ítéletem, és munkám Istenemnél."},{"vNo":5,"txt":" És most, mondja az Úr – aki anyám méhétől formált, hogy szolgája legyek, hogy Jákóbot ismét hozzá vigyem – bár Izráel még nincs összegyűjtve, mégis dicsőséges leszek az Úr szemében, és Istenem lesz az erőm."},{"vNo":6,"txt":" És azt mondta: Könnyű dolog az, hogy szolgám legyél, Jákób törzseinek felnevelésében és a megőrzött Izráel visszaállításában. Világosságként is adlak téged a nemzsidóknak, hogy szabadításom lehess a földnek széléig."},{"vNo":7,"txt":" Így szól az Úr, Izráel Megváltója, az ő Szentje, annak, akit megvet az ember, annak, akit utálnak a nemzetek, az uralkodók szolgájának: Királyok látnak és kelnek fel, hercegek is hódolnak, az Úr miatt, aki hűséges."},{"vNo":8,"txt":" Így szól az Úr: Szívesen látott időben meghallottalak, Ó tenger szigetei, és a szabadítás napján megsegítettelek; és meg foglak őrizni téged, és szolgámat adom neked, szövetségül a népnek, hogy megalapítsam a földet, hogy örököltessem az elhagyott örökségeket."},{"vNo":9,"txt":" Hogy szólhass a foglyoknak: Menjetek; azoknak, akik sötétségben ülnek: mutassátok meg magatokat! Az utakon fognak legelni, és minden magas helyen lesznek legelőik."},{"vNo":10,"txt":" Nem éheznek, se nem szomjaznak, a hőség vagy a nap sem veri majd őket; mert az vezeti őket, aki irgalommal van irántuk, méghozzá vizek forrásai mentén irányítja őket."},{"vNo":11,"txt":" És minden hegyemet úttá teszem, és felmagasztaltatnak az országutaim."},{"vNo":12,"txt":" És akkor, Ó Izráel háza, íme, ezek messziről jönnek; és lásd, ezek északról és nyugatról, és ezek Sin földjéről."},{"vNo":13,"txt":"               Énekeljetek, Ó mennyek; és légy örömteli, Ó föld; mert megalapíttatnak azoknak lábai, akik keleten vannak; és törjetek ki éneklésbe, Ó hegyek; nem sújtanak le rájuk többé; mert megvigasztalta népét az Úr, és irgalommal lesz nyomorultjai iránt."},{"vNo":14,"txt":" De íme, Sion ezt mondta: Elhagyott engem az Úr, és megfeledkezett rólam az én Uram – de ő majd megmutatja, hogy nem."},{"vNo":15,"txt":" Mert megfeledkezhet-e egy nő szoptatós gyermekéről, hogy ne könyörülne méhe fián? Igen, ők tán megfeledkeznek, de én nem fogok elfeledkezni rólad, Ó Izráel háza."},{"vNo":16,"txt":" Íme, kezem tenyerére véstelek; szüntelen előttem vannak falaid."},{"vNo":17,"txt":" Fiaid pusztítóid ellen sietnek; és ők, akik pusztává tettek, elmennek tőled."},{"vNo":18,"txt":" Emeld fel szemeidet, nézz körül és lásd; ezek mind összegyűlnek, és el fognak jönni hozzád. És ahogy élek, mondja az Úr, bizonyára felöltözteted magad mindannyiukkal, mint ékszerrel, és felöltöd azokat, mint egy menyasszony."},{"vNo":19,"txt":" Mert puszta és elhagyott helyeid, és elpusztításod földje már most túl szűk lesz a lakosok miatt; és azok, akik felemésztettek téged, messze lesznek."},{"vNo":20,"txt":" A gyermekek, melyek azután lesznek neked, miután az elsőt elvesztetted, ismét azt mondják majd füleidbe: A hely túl szoros számomra; adj helyet nekem, hogy lakhassam!"},{"vNo":21,"txt":" Akkor fogod te majd ezt mondani a szívedben: Ki nemzette nekem ezeket; látván, hogy elvesztettem gyermekeimet és elhagyatott vagyok, fogoly, és ide s tova költözöm? És ki támasztotta ezeket? Íme, engem egyedül hagytak, hol voltak ezek?"},{"vNo":22,"txt":" Így szól az Úristen: Íme, felemelem kezem a nemzsidókhoz; és felállítom zászlómat a népnek; és ők karjaikban hozzák fiaidat, és vállukon hordják leányaidat."},{"vNo":23,"txt":" És királyok lesznek a gondviselőid, és királynőik a dajkáid; meghajolnak előtted, arcukkal a föld felé, és lenyalják a port lábaidról; és tudni fogod, hogy én vagyok az Úr, mert nem szégyenülnek meg, akik rám várnak."},{"vNo":24,"txt":" Mert el lehet-e venni a zsákmányt a hatalmastól, avagy megszabadulhatnak-e a törvényes foglyok?"},{"vNo":25,"txt":" De így szól az Úr: még a hatalmas foglyait is el fogják venni, és megszabadul a rettenetes zsákmánya; mert én fogok vitatkozni azzal, aki veszekedik veled, és én fogom megszabadítani gyermekeidet."},{"vNo":26,"txt":" És saját testükkel etetem meg azokat, akik elnyomnak téged; megrészegednek saját vérüktől, mint az édes bortól; és minden test megtudja, hogy én, az Úr vagyok a Szabadítód és a Megváltód, Jákób Hatalmasa."}]}