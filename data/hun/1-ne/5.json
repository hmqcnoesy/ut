{"heading":"Sária panaszkodik Lehire – Mindketten örülnek fiaik visszatértén – Áldozatokat ajánlanak fel – A rézlemezek Mózes és a próféták írásait tartalmazzák – A lemezek Lehit József leszármazottjaként azonosítják – Lehi prófétál magjára és a lemezek megőrzésére vonatkozóan. Mintegy Kr.e. 600–592.","prevAbbr":"1-ne","prevNo":4,"nextAbbr":"1-ne","nextNo":6,"chapterTitle":"Nefi első 5","verses":[{"vNo":"1 ","txt":"És lőn, hogy miután lejöttünk a vadonba atyánkhoz, íme, öröm töltötte el, és anyám, Sária is rendkívül örvendezett, mert már igazán gyászolt miattunk."},{"vNo":"2 ","txt":"Mert azt gondolta, hogy elvesztünk a vadonban; és atyámra is panaszkodott, azt mondogatván neki, hogy látomásokat látó ember, mondván: Íme, elvezettél minket örökségünk földjéről, és már nincsenek a fiaim, és elveszünk a vadonban."},{"vNo":"3 ","txt":"És anyám ilyenféle beszéddel panaszkodott atyámra."},{"vNo":"4 ","txt":"És lőn, hogy atyám szólt hozzá, mondván: Tudom, hogy látomásokat látó ember vagyok; mert ha egy látomásban nem láttam volna meg Isten dolgait, akkor nem ismertem volna meg Isten jóságát, hanem Jeruzsálemben maradtam volna, és elvesztem volna a testvéreimmel."},{"vNo":"5 ","txt":"De íme, elnyertem egy megígért földet, mely dolgokban örvendezem; igen, és tudom, hogy az Úr ki fogja szabadítani fiaimat Lábán kezéből, és ismét lehozza majd őket hozzánk a vadonba."},{"vNo":"6 ","txt":"És ilyenféle beszéddel vigasztalta atyám, Lehi anyámat, Sáriát velünk kapcsolatban, míg mi a vadonban Jeruzsálem földje felé mentünk, hogy megszerezzük a zsidók feljegyzését."},{"vNo":"7 ","txt":"És amikor visszatértünk atyám sátrához, íme, örömük teljes volt, és anyám megvigasztalódott."},{"vNo":"8 ","txt":"És szólt, mondván: Most bizonyossággal tudom, hogy az Úr parancsolta férjemnek, hogy a vadonba meneküljön; igen, és azt is bizonyossággal tudom, hogy az Úr védte meg a fiaimat, és szabadította ki őket Lábán kezéből, és adott nekik hatalmat, amely által végrehajthatták azt a dolgot, amit az Úr megparancsolt nekik. És ilyenféle beszéddel szólt."},{"vNo":"9 ","txt":"És lőn, hogy rendkívül örvendeztek, és áldozatokat, és égő felajánlásokat ajánlottak fel az Úrnak; és hálát adtak Izráel Istenének."},{"vNo":"10 ","txt":"És miután hálát adtak Izráel Istenének, atyám, Lehi vette a feljegyzéseket, melyek a rézlemezekre voltak vésve, és elejétől kezdve tanulmányozta azokat."},{"vNo":"11 ","txt":"És látta, hogy azok Mózes öt könyvét tartalmazzák, amelyek beszámolót adnak a világ teremtéséről, és Ádámról és Éváról is, akik első szüleink voltak."},{"vNo":"12 ","txt":"És a zsidók feljegyzését is a kezdettől, méghozzá egészen Sédékiás, Júda királya uralkodásának kezdetéig;"},{"vNo":"13 ","txt":"És a szent próféták próféciáit is, a kezdettől, méghozzá egészen Sédékiás uralkodásának kezdetéig; és sok próféciát is, amelyet Jeremiás szája szólott."},{"vNo":"14 ","txt":"És lőn, hogy atyám, Lehi a rézlemezeken megtalálta atyáinak egy nemzedékrendjét is; tudta tehát, hogy József leszármazottja; igen, mégpedig azé a Józsefé, aki Jákób fia volt, akit eladtak Egyiptomba, és akit megőrzött az Úr keze, hogy megőrizhesse atyját, Jákóbot, és egész háza népét attól, hogy éhen vesszenek."},{"vNo":"15 ","txt":"És őket is ugyanaz az Isten vezette ki a fogságból és Egyiptom földjéről, aki megőrizte őket."},{"vNo":"16 ","txt":"És így atyám, Lehi felfedezte atyái nemzedékrendjét. És Lábán is József leszármazottja volt, ő és atyái őrizték tehát a feljegyzéseket."},{"vNo":"17 ","txt":"És most, amikor atyám mindezen dolgokat látta, eltelt a Lélekkel, és prófétálni kezdett az ő magjára vonatkozóan –"},{"vNo":"18 ","txt":"Hogy ezek a rézlemezek majd eljutnak minden nemzethez, nemzetséghez, nyelvhez és néphez, akik az ő magjából valók."},{"vNo":"19 ","txt":"Tehát azt mondta, hogy ezek a rézlemezek soha nem fognak elveszni; és az idő sem fogja többé elhomályosítani őket. És sok dolgot prófétált a magjára vonatkozóan."},{"vNo":"20 ","txt":"És lőn, hogy mindezidáig én és atyám megtartottuk a parancsolatokat, melyeket az Úr megparancsolt nekünk."},{"vNo":"21 ","txt":"És megszereztük a feljegyzéseket, melyekre az Úr parancsot adott nekünk, és tanulmányoztuk őket, és azt találtuk, hogy kívánatosak; igen, méghozzá nagy értékkel bírnak számunkra, olyannyira, hogy általuk megőrizhetjük az Úr parancsolatait gyermekeink számára."},{"vNo":"22 ","txt":"Tehát az Úr bölcsessége szerint volt, hogy magunkkal vigyük azokat, amint a vadonban a megígért föld felé megyünk."}]}