{"heading":"Nefi Isten dolgairól ír – Nefi célja az, hogy meggyőzze az embereket, jöjjenek Ábrahám Istenéhez és legyenek megszabadítva. Mintegy Kr.e. 600–592.","prevAbbr":"1-ne","nextAbbr":"1-ne","prevNo":5,"nextNo":7,"chapterTitle":"Nefi első 6","prevTitle":"Nefi első 5","nextTitle":"Nefi első 7","verses":[{"vNo":1,"txt":"               És most én, Nefi, nem adom meg atyáim nemzedékrendjét feljegyzéseimnek ebben a részében; és más alkalommal sem adom meg azt ezeken a lemezeken, amelyeket írok; mert az meg van adva abban a feljegyzésben, melyet atyám őrzött; tehát ebben a munkában nem írom le azt."},{"vNo":2,"txt":" Mert nekem elegendő, ha annyit mondok, hogy József leszármazottjai vagyunk."},{"vNo":3,"txt":" És az nekem mit sem jelent, hogy pontos legyek és teljes beszámolót adjak atyám minden dolgáról, mert azokat nem lehet leírni ezekre a lemezekre, mivel arra kívánom a helyet, hogy Isten dolgairól írhassak."},{"vNo":4,"txt":" Mert szándékom teljessége az, hogy az embereket meggyőzhessem, hogy jöjjenek Ábrahám Istenéhez, és Izsák Istenéhez és Jákób Istenéhez, és legyenek megszabadítva."},{"vNo":5,"txt":" Tehát azon dolgokat, melyek a világnak tetszenek, nem írom le, hanem azokat a dolgokat, amelyek Istennek tetszenek és azoknak, akik nem a világból vannak."},{"vNo":6,"txt":" Parancsolatot adok tehát magomnak, hogy ne foglalják el ezeket a lemezeket olyan dolgokkal, melyek nem bírnak értékkel az emberek gyermekei számára."}]}