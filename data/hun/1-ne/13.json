{"heading":"Nefi látomásban látja az ördög egyházát a nemzsidók között felállítva, Amerika felfedezését és gyarmatosítását, a Biblia sok világos és értékes részének az elvesztését, a nemzsidóknak ebből eredő hitehagyott állapotát, az evangélium visszaállítását, utolsó napi szentírás előjövetelét, és Sion felépítését. Mintegy Kr.e. 600–592.","prevAbbr":"1-ne","nextAbbr":"1-ne","prevNo":12,"nextNo":14,"chapterTitle":"Nefi első 13","prevTitle":"Nefi első 12","nextTitle":"Nefi első 14","verses":[{"vNo":1,"txt":"               És lőn, hogy az angyal szólt hozzám, mondván: Nézd! És én néztem és sok nemzetet és királyságot láttam."},{"vNo":2,"txt":" És az angyal ezt kérdezte tőlem: Mit látsz? És én mondtam: Sok nemzetet és királyságot látok."},{"vNo":3,"txt":" És ő azt mondta nekem: Ezek a nemzsidó nemzetek és királyságok."},{"vNo":4,"txt":" És lőn, hogy egy hatalmas egyháznak a kialakulását láttam a nemzsidó nemzetek között."},{"vNo":5,"txt":" És az angyal ezt mondta nekem: Lásd annak az egyháznak a kialakulását, amely a legutálatosabb, felülmúlva minden más egyházat; amely megöli Isten szentjeit, igen, és megkínozza őket, és lekötözi őket, és vasigával igába fogja őket, és fogságba dönti őket."},{"vNo":6,"txt":" És lőn, hogy láttam ezt a hatalmas és utálatos egyházat; és láttam az ördögöt, hogy ő volt annak alapítója."},{"vNo":7,"txt":" És láttam még aranyat, és ezüstöt, és selymeket, és bíborpiros anyagokat, és finom szövésű vásznakat és mindenféle drága ruhaneműt; és láttam sok paráznát."},{"vNo":8,"txt":" És az angyal szólt hozzám, mondván: Íme, az arany, és az ezüst, és a selymek, és a bíborpiros anyagok, és a finom szövésű vászon, és a drága ruhanemű és a paráznák, ezek ennek a hatalmas és utálatos egyháznak a vágyai."},{"vNo":9,"txt":" Emellett a világ dicséretéért elpusztítják Isten szentjeit, és fogságba döntik őket."},{"vNo":10,"txt":" És lőn, hogy néztem, és sok vizet láttam; és az elválasztotta a nemzsidókat fivéreim magjától."},{"vNo":11,"txt":" És lőn, hogy az angyal ezt mondta nekem: Íme, Isten haragja fivéreid magján van."},{"vNo":12,"txt":" És néztem, és egy férfit láttam a nemzsidók között, akit a sok víz választott el fivéreim magjától; és láttam Isten Lelkét, hogy lejött, és munkálkodott a férfin; és ő elindult a sok vízen, méghozzá fivéreim magjához, akik a megígért földön voltak."},{"vNo":13,"txt":" És lőn, hogy láttam Isten Lelkét, hogy más nemzsidókon is munkálkodott; és azok elindultak a sok vízen, ki a fogságból."},{"vNo":14,"txt":" És lőn, hogy láttam a nemzsidók rengeteg sokaságát a megígért földön; és láttam Isten haragját, hogy az fivéreim magján volt; és szétszórattak a nemzsidók előtt, és azok lesújtottak rájuk."},{"vNo":15,"txt":" És láttam az Úr Lelkét, hogy az a nemzsidókon van, és ők boldogultak és örökségül elnyerték a földet; és láttam, hogy fehérek voltak, és rendkívül tetszetősek és gyönyörűek, hasonlóak népemhez, még mielőtt megölték volna őket."},{"vNo":16,"txt":" És lőn, hogy én, Nefi láttam, hogy a nemzsidók, akik elindultak, ki a fogságból, megalázkodtak az Úr előtt; és velük volt az Úr hatalma."},{"vNo":17,"txt":" És láttam, hogy az anyaországbeli nemzsidók összegyűltek a vizeken, és a földön is, hogy ellenük harcoljanak."},{"vNo":18,"txt":" És láttam, hogy Isten hatalma ővelük volt, és azt is, hogy Isten haragja volt mindazokon, akik harcra sereglettek ellenük."},{"vNo":19,"txt":" És én, Nefi láttam, hogy a nemzsidók, akik kimentek a fogságból, Isten hatalma által minden más nemzet kezéből kiszabadultak."},{"vNo":20,"txt":" És lőn, hogy én, Nefi láttam, hogy boldogultak ezen a földön; és láttam egy könyvet, és azt elvitték közéjük."},{"vNo":21,"txt":" És az angyal ezt kérdezte tőlem: Ismered a könyv jelentését?"},{"vNo":22,"txt":" És én azt mondtam neki: Nem ismerem."},{"vNo":23,"txt":" És ezt mondta: Íme, az egy zsidó szájából ered. És én, Nefi láttam azt; és ő ezt mondta nekem: A könyv, amit látsz, a zsidókfeljegyzése, mely az Úr szövetségeit tartalmazza, melyeket Izráel házával kötött; és sokat tartalmaz a szent próféták jövendöléseiből is; és ez egy olyan feljegyzés, mely hasonlít a rézlemezeken levő bevésésekre, ezekből azonban nincs annyi; mégis, tartalmazzák az Úr szövetségeit, melyeket Izráel házával kötött; nagy értékkel bírnak tehát a nemzsidók számára."},{"vNo":24,"txt":" És az Úr angyala azt mondta nekem: Láttad, hogy a könyv egy zsidó szájából eredt; és amikor egy zsidó szájából eredt, tartalmazta az Úr evangéliumának teljességét, akiről a tizenkét apostol bizonyságot tesz, az igazságnak megfelelően, mely Isten Bárányában van."},{"vNo":25,"txt":" Ezek a dolgok tehát tisztán kerülnek a zsidóktól a nemzsidókhoz, az igazságnak megfelelően, mely Istenben van."},{"vNo":26,"txt":" És miután a Bárány tizenkét apostolának keze által azok a zsidóktól a nemzsidókhoz kerülnek, látod annak a hatalmas és utálatos egyháznak a kialakulását, mely a legutálatosabb, felülmúlva minden más egyházat; mert íme, elvettek a Bárány evangéliumából sok részt, amely világos és igen értékes, és sok szövetséget is, mely az Úré, elvettek."},{"vNo":27,"txt":" És mindezt azért tették, hogy elferdíthessék az Úr helyes útjait, hogy elvakíthassák az emberek gyermekeinek szemét, szívüket pedig megkeményítsék."},{"vNo":28,"txt":" Látod tehát, hogy miután a könyv a hatalmas és utálatos egyház kezein keresztülment, hogy sok világos és értékes rész van, melyet elvettek a könyvből, amely Isten Bárányának a könyve."},{"vNo":29,"txt":" És miután elvették ezeket a világos és értékes dolgokat, az eljut minden nemzsidó nemzethez; és miután eljutott minden nemzsidó nemzethez, igen, még a sok vízen túl is, amelyet láttál, a nemzsidókkal, akik kimentek a fogságból, látod – a sok világos és értékes dolog miatt, amelyet elvettek a könyvből, melyet világosan megértettek az emberek gyermekei, azon világosságnak megfelelően, mely Isten Bárányában van – hogy azon dolgok miatt, melyeket elvettek a Bárány evangéliumából, rendkívül sokan megbotlanak, igen, olyannyira, hogy a Sátán nagy hatalommal bír felettük."},{"vNo":30,"txt":" De azért mégis azt látod, hogy a nemzsidók, akik kimentek a fogságból, és akiket Isten hatalma minden más nemzet fölé emelt azon föld színén, amely kiválóbb minden más földnél, mely az a föld, melyre az Úristen szövetséget kötött atyáddal, hogy az magjáé lesz, örökségük földjéül; látod tehát, hogy az Úristen nem engedi meg, hogy a nemzsidók teljesen elpusztítsák testvéreid közé vegyült magodat."},{"vNo":31,"txt":" És azt sem fogja megengedni, hogy a nemzsidók elpusztítsák fivéreid magját."},{"vNo":32,"txt":" És azt sem fogja az Úristen megengedni, hogy a nemzsidók örökre a vakságnak abban a szörnyű állapotában maradjanak, amelyben most látod őket, azért, mivel a Bárány evangéliumának világos és igen értékes részeit visszatartotta az utálatos egyház, melynek láttad a kialakulását."},{"vNo":33,"txt":" Azt mondja tehát Isten Báránya: Irgalmas leszek a nemzsidókhoz, oly módon, hogy nagy büntetéssel látogatom meg Izráel házának maradékát."},{"vNo":34,"txt":" És lőn, hogy az Úr angyala szólt hozzám, mondván: Íme, mondja Isten Báránya, miután meglátogattam Izráel házának maradékát – és ez a maradék, melyről beszélek, atyád magja – tehát miután büntetéssel látogattam meg őket, és a nemzsidók kezével mértem rájuk csapást, és miután a nemzsidók rendkívül megbotlanak, mivel a Bárány evangéliumának igen világos és értékes részeit visszatartotta az utálatos egyház, mely a paráznák anyja, mondja a Bárány – irgalmas leszek a nemzsidókhoz azon a napon, olyannyira, hogy hatalmam által sokat előhozok nekik evangéliumomból, mely világos és értékes lesz, mondja a Bárány."},{"vNo":35,"txt":" Mert íme, ezt mondja a Bárány: Kinyilvánítom magam magodnak, hogy ők sok dolgot leírjanak, amit majd tanítok nekik, ami világos és értékes lesz; és miután magod, valamint fivéreid magja is elpusztul és hitetlenségbe süllyed, íme, ezek a dolgok elrejtetnek, hogy majd a Bárány ajándéka és hatalma által jussanak el a nemzsidókhoz."},{"vNo":36,"txt":" És ezekben lesz leírva evangéliumom, mondja a Bárány, és kősziklám és szabadításom."},{"vNo":37,"txt":" És áldottak azok, akik azon a napon Sionom felépítésére törekednek, mert meglesz nekik a Szentlélek ajándéka és hatalma; és ha mindvégig kitartanak, az utolsó napon felemeltetnek és megszabadulnak a Bárány örökkévaló királyságában; és akik békét hirdetnek, igen, nagy öröm híreit, mily szépek is lesznek akkor a hegyeken!"},{"vNo":38,"txt":" És lőn, hogy láttam fivéreim magjának maradékát és Isten Bárányának könyvét is, amely a zsidó szájából eredt, hogy az a nemzsidóktól eljutott fivéreim magjának maradékához."},{"vNo":39,"txt":" És miután az eljutott hozzájuk, láttam más könyveket, amelyek a Bárány hatalma által jutottak el hozzájuk a nemzsidóktól, hogy meggyőzzék a nemzsidókat, és fivéreim magjának maradékát, és a zsidókat is, akiket az egész föld színén szétszórtak, arról, hogy a próféták és a Bárány tizenkét apostolának feljegyzései igazak."},{"vNo":40,"txt":" És az angyal szólt hozzám, mondván: Ezek az utolsó feljegyzések, amelyeket a nemzsidók között láttál, erősítik meg az elsőnek az igazságát, mely a Bárány tizenkét apostolától származik, és ismertetik a világos és értékes dolgokat, melyeket azokból elvettek; és tudatják minden nemzetséggel, nyelvvel és néppel, hogy Isten Báránya az Örökkévaló Atya Fia és a világ Szabadítója; és hogy minden embernek hozzá kell jönnie, különben nem szabadítható meg."},{"vNo":41,"txt":" És ezeknek azon szavak szerint kell jönniük, amiket a Bárány szája határoz meg; a Bárány szavait pedig magod feljegyzéseiben, valamint a Bárány tizenkét apostolának feljegyzéseiben ismertetik majd; a kettő tehát egyet alkot; mert egy Isten és egy Pásztor van az egész föld felett."},{"vNo":42,"txt":" És eljön az idő, amikor kinyilvánítja magát minden nemzetnek, a zsidóknak is és a nemzsidóknak is; és miután kinyilvánította magát a zsidóknak és a nemzsidóknak is, akkor kinyilvánítja magát a nemzsidóknak és a zsidóknak is, és az utolsók elsők lesznek, és az elsők utolsók."}]}