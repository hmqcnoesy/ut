{"heading":"शुद्ध हृदय परमेश्वर के प्रिय वचन को प्राप्त करता है—लमनाई की धार्मिकता नफाइयों से अधिक हो जाती है—याकूब व्यभिचार, कामुकता, और प्रत्येक पाप के विरूद्ध चेतावनी देता है । लगभग 544–421 ई.पू.","prevAbbr":"jacob","prevNo":2,"nextAbbr":"jacob","nextNo":4,"chapterTitle":"याकूब 3","verses":[{"vNo":"1 ","txt":"लेकिन देखो, मैं, याकूब, तुम से बोलता हूं जो हृदय से शुद्ध हैं । परमेश्वर को दृढ़ संकल्प के साथ देखो, और अत्याधिक विश्वास के साथ प्रार्थना करो, और वह तुम्हारे कष्टों में तुम्हें दिलासा देगा, और वह तुम्हारे पक्ष का समर्थन करेगा, और उन्हें दंड देगा जो तुम्हारा विनाश चाहते हैं ।"},{"vNo":"2 ","txt":"ओह तुम सब जो हृदय से शुद्ध हो, अपने सिरों को उठाओ और परमेश्वर के प्रिय वचन को प्राप्त करो, और उसके प्रेम में आनंदित रहो; यदि तुम दृढ़ संकल्प रहते हो तो हमेशा आनंदित रहोगे ।"},{"vNo":"3 ","txt":"लेकिन, हाय. तुम पर जो कि हृदय से शुद्ध नहीं हो, जो आज परमेश्वर के समक्ष गंदे हैं; क्योंकि जब तक तुम पश्चाताप नहीं करोगे तब तक तुम्हारे कारण यह भूमि श्रापित रहेगी; और लमनाई, जो कि तुम्हारी तरह गंदे नहीं हैं, फिर भी वे घोर श्राप से श्रापित हैं, वे इतना सताएंगे कि तुम्हें नष्ट कर देंगे ।"},{"vNo":"4 ","txt":"और समय शीघ्रता से आता है, कि यदि तुमने पश्चाताप नहीं किया तब वे तुम्हारे पैतृक संपत्ति के प्रदेश पर कब्जा कर लेंगे, और प्रभु परमेश्वर तुम्हारे बीच से धर्मियों को निकाल कर ले जाएगा ।"},{"vNo":"5 ","txt":"देखो, लमनाई तुम्हारे भाई, जिन से तुम उनकी गंदगी और श्रापित चमड़ी के कारण घृणा करते हो, तुम से अधिक धर्मी हैं; क्योंकि वे प्रभु की आज्ञाओं को नहीं भूले हैं, जो कि उनके पूर्वजों को दी गई थीं—कि उन्हें केवल एक पत्नी रखनी चाहिए, और रखैल एक भी नहीं, और उनके बीच व्यभिचार भी नहीं होना चाहिए ।"},{"vNo":"6 ","txt":"और अब, इस आज्ञा का पालन करते हैं; इसलिए, इस आज्ञा के पालन के कारण, प्रभु परमेश्वर उन्हें नष्ट नहीं करेगा, लेकिन उनके प्रति दयालु होगा; और एक दिन वे आशीषित लोग बन जाएंगे ।"},{"vNo":"7 ","txt":"देखो, उनके पति अपनी पत्नियों से प्रेम करते हैं, और उनकी पत्नियां अपने पतियों से प्रेम करती हैं; और उनकी पत्नियां अपने बच्चों से प्रेम करती हैं; और तुम्हारे प्रति उनका अविश्वास और नफरत उनके पूर्वजों के कारण है; इसलिए, अपने महान रचयिता की दृष्टि में तुम उनसे कितने बेहतर हो ?"},{"vNo":"8 ","txt":"ओह मेरे भाइयों, मुझे भय है कि यदि तुम अपने पापों से पश्चाताप नहीं करोगे तो जब तुम परमेश्वर के सिंहासन के समक्ष लाए जाओगे तो उनकी चमड़ी तुमसे अधिक साफ हो जाएगी ।"},{"vNo":"9 ","txt":"इसलिए, मैं तुम्हें एक आज्ञा देता हूं, जो कि परमेश्वर का वचन है, कि तुम उनकी काली चमड़ी के कारण उनकी निंदा बिलकुल न करना; न ही तुम उनकी गंदगी के कारण उनकी निंदा करना; बल्कि तुम अपनी स्वयं की गंदगी याद रखना, और याद रखना कि उनकी गंदगी उनके पूर्वजों के कारण आई थी ।"},{"vNo":"10 ","txt":"इसलिए, तुम अपने बच्चों को याद रखना, कि उनके समक्ष जो उदाहरण तुम रख रहे हो उसके कारण उनके हृदय कितने दुखी हुए हैं; और तुम यह भी याद रखना कि, तुम्हारी गंदगी के कारण, तुम्हारे बच्चों का नाश आएगा, और अंतिम दिन उनके पापों का ढेर तुम्हारे सिर पर होगा ।"},{"vNo":"11 ","txt":"ओह मेरे भाइयों, मेरे शब्दों पर ध्यान दो; अपनी आत्माओं की शक्ति को उठाओ; अपने आपको हिलाओ ताकि तुम मृत्यु की झपकी से उठ जाओ; और अपने आपको नरक के कष्टों से मुक्त करो ताकि आग और गंधक की झील में फेंके जाने के लिए तुम शैतान के दूत न बन सको जोकि दूसरी मृत्यु है ।"},{"vNo":"12 ","txt":"और अब मैं, याकूब, ने नफी के लोगों को व्यभिचार और कामुकता, और हर प्रकार के पाप के भयंकर परिणामों को बताया और उनके विरूद्ध चेतावनी देते हुए उनसे बहुत सी बातें बोलीं ।"},{"vNo":"13 ","txt":"और इन लोगों के कामों के एक सौवें हिस्से को, जोकि अब अनगिनत हो गए हैं, इन पट्टियों पर नहीं लिखा जा सकता है; लेकिन उनके बहुत से काम, और उनके युद्ध, और उनके राजाओं के शासन बड़ी पट्टियों पर लिखे हुए हैं ।"},{"vNo":"14 ","txt":"इन पट्टियों को याकूब की पट्टियां कहते हैं, और ये नफी के हाथों से बनाई गई थी । और मैं इन शब्दों को कहना समाप्त करता हूं ।"}]}