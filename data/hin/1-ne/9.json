{"heading":"नफी अभिलेख के दो वर्ग बनाता है—प्रत्येक नफी की पट्टियां कहलाती हैं—बड़ी पट्टियों में सांसारिक इतिहास सम्मिलित है; और छोटी पट्टियां मुख्यरूप से पावन बातों की जानकारी देती हैं । लगभग 600–592 ई.पू.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 नफी 9","verses":[{"vNo":"1 ","txt":"और इन सभी बातों को मेरे पिता ने उस समय देखा, और सुना, और बताया, जब वह लेमुएल की घाटी में एक तंबू में रहते थे, और अन्य बहुत सी महान बातों को भी उन्होंने देखा, सुना, और बताया, जिन्हें इन पट्टियों पर नहीं लिखा जा सकता है ।"},{"vNo":"2 ","txt":"और अब, जब मैंने इन पट्टियों के विषय में कहा है, तब देखो ये वे पट्टियां नहीं हैं जिन पर मैं अपने लोगों के इतिहास का पूरा लेखा बनाता हूं; क्योंकि जिन पट्टियों पर मैं अपने लोगों का पूरा लेखा बनाता हूं, उनका नाम मैंने नफी दिया है; इसलिए, वे मेरे स्वयं के नाम पर, नफी की पट्टियां कहलाती हैं; और ये पट्टियां भी नफी की पट्टियां कहलाती हैं ।"},{"vNo":"3 ","txt":"फिर भी, मैंने प्रभु से आज्ञा पाई है कि विशेष उद्देश्य के लिए मैं इन पट्टियों को बनाऊं, ताकि मेरे लोगों की सेवकाई का लेखा खोद कर अकिंत किया जाए ।"},{"vNo":"4 ","txt":"अन्य पट्टियों पर राजाओं के शासन, और युद्ध और अपने लोगों के विवादों का लेखा खोद कर अकिंत किया जाएगा; इसलिए इन पट्टियों का अधिकतर हिस्सा सेवकाई के लिए है; और अन्य पट्टियों का अधिकतर हिस्सा राजाओं के शासन और युद्धों और मेरे लोगों के विवादों के लिए है ।"},{"vNo":"5 ","txt":"इसलिए, प्रभु ने इन पट्टियों को उसके बुद्धिमान उद्देश्य के लिए बनाने की आज्ञा मुझे दी है, वह उद्देश्य जो मुझे नहीं मालूम ।"},{"vNo":"6 ","txt":"लेकिन प्रभु आरंभ से सभी बातों को जानता है, इसलिए, मानव संतान के बीच में अपने सभी कामों को पूरा करने के लिए वह रास्ता तैयार करता है; क्योंकि देखो, अपने सभी वचनों को पूरा करने के लिए उसके पास शक्ति है । और यह सच है । आमीन ।"}]}