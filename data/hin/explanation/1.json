{"heading":"","prevAbbr":"introduction","nextAbbr":"1-ne","prevNo":1,"nextNo":1,"chapterTitle":"मॉरमन की पुस्तक की संक्षिप्त व्याख्या","verses":[{"txt":"मॉरमन की पुस्तक प्राचीन अमरीका में लोगों का पावन अभिलेख है, और धातु की पट्टियों पर अंकित की गई थी । पुस्तक में चार प्रकार की धातुओं की पट्टियों के विषय में बोला गया है:"},{"txt":"नफी की पट्टियां, जो दो प्रकार की थी: छोटी पट्टियां और बड़ी पट्टियां । पहले प्रकार की पट्टियां विशेषकर आत्मिक विषयों और भविष्यवक्ताओं की सेवकाई और शिक्षाओं को समर्पित थी, जब कि दूसरे प्रकार की पट्टियां संबंधित लोगों के सांसारिक इतिहास से भरी हुई थी (1 नफी 9:2–4) । मूसायाह के समय से, यद्यपि, बड़ी पट्टियों में मुख्य आत्मिक महत्व की बातों को भी शामिल किया गया था ।"},{"txt":"मॉरमन की पट्टियां, जिसमें नफी की बड़ी पट्टियों से, कई टिप्पणियों सहित मॉरमन द्वारा किया गया संक्षेप शामिल है । इन पट्टियों में मॉरमन द्वारा वर्णित इतिहास को जारी रखा गया और उसके बेटे मोरोनी की टिप्पणियां भी हैं ।"},{"txt":"ईथर की पट्टियां, जो येरेदाइयों का इतिहास प्रस्तुत करती हैं । इस अभिलेख को मोरोनी द्वारा संक्षिप्त किया गया था, जिसने अपने स्वयं की टिप्पणियां डाली और “ईथर की पुस्तक” शीर्षक के अंतर्गत अभिलेख के साथ सामान्य इतिहास को सम्मिलित किया ।"},{"txt":"पीतल की पट्टियां लेही के लोग यरूशलेम से 600 ई.पू. में लाए थे । इन में “मूसा की पांच पुस्तकें, … और आरंभ से यहूदियों का अभिलेख, … यहूदा के राजा, सिदकियाह के शासनकाल के अंत तक; और पवित्र भविष्यवक्ताओं की भविष्यवाणियां भी, शामिल थी” (1 नफी 5:11–13) । इन पट्टियों से बहुत से उद्धरण, यशायाह और बाइबिल और गैर-बाइबिल भविष्यवक्ताओं का उल्लेख करते हुए, मॉरमन की पुस्तक में नजर आते हैं ।"},{"txt":"मॉरमन की पुस्तक में पंद्रह मुख्य हिस्से या भाग सम्मिलित हैं, जिन्हें पुस्तक कहते हैं, केवल एक अपवाद को छोड़कर, प्रत्येक पुस्तक को इसके मुख्य लेखक का नाम दिया गया है । पहला हिस्सा (पहली छह पुस्तकें, ओमनी तक) नफी की छोटी पट्टियों का अनुवाद है । ओमनी और मूसायाह के बीच में एक हिस्सा डाला गया है जिसे मॉरमन के वचन कहते हैं । यह हिस्सा छोटी पट्टियों पर अंकित अभिलेख को बड़ी पट्टियों के मॉरमन के संक्षेप के साथ जोड़ता है ।"},{"txt":"सबसे लंबा हिस्सा, मूसायाह से मॉरमन तक, अध्याय 7, सहित, नफी की बड़ी पट्टियों का मॉरमन का संक्षेप है । समापन हिस्सा, मॉरमन, अध्याय 8, से खंड के अंत तक, मॉरमन के बेटे मोरोनी द्वारा अंकित किया गया था, जिसने, अपने पिता के जीवन का अभिलेख समाप्त करने के बाद, येरेदाइयों के अभिलेख को (ईथर की पुस्तक के रूप में) संक्षिप्त किया और बाद में कुछ हिस्से जोड़े जो मोरोनी की पुस्तक के रूप में जाने जाते हैं ।"},{"txt":"वर्ष 421 ईसवी में या आसपास, मोरोनी, नफाइयों के भविष्यवक्ता-इतिहासकार, ने इस पावन अभिलेख को मुहरबंद किया और अंतिम दिनों में प्रकट किये जाने के लिए, प्रभु के पास छिपा दिया, जैसा परमेश्वर की वाणी के अनुसार उसके प्राचीन भविष्यवक्ताओं द्वारा भविष्यवाणी की गई थी । 1823 ईसवी में, वही मोरोनी, तब पुनर्जीवित व्यक्ति के रूप, भविष्यवक्ता जोसफ स्मिथ से मिला और बाद में अंकित पट्टियों को उसे सौंप दिया ।"},{"txt":"इस प्रकाशन के बारे में: विषय सूची पृष्ठ के तुरंत बाद, का मूल शीर्षक पृष्ठ, पट्टियों से लिया गया है और पावन विषय वस्तु का भाग है । बिना-तिरछे अक्षरों में लिखे गये पाठ परिचय भी, जैसे 1 नफी में और मुसायाह अध्याय 9 के तुरंत बाद, इसी पवित्र विषय वस्तु का भाग हैं । तिरछे अक्षरों में लिखे पाठ परिचय, जैसे अध्याय के शीर्षक, मूल विषय वस्तु में नहीं हैं बल्कि इन्हें पढ़ने में सुविधा के लिए अध्ययन सहायता के तौर पर शामिल किया गया है ।"},{"txt":"अंग्रेजी की मॉरमन की पुस्तक के पिछले प्रकाशनों की विषय वस्तु में कुछ मामूली त्रुटियां कायम थं । इस प्रकाशन में वे सुधार सम्मिलित हैं जिन्हें सामग्री को प्रकाशन पूर्व हस्तलिपि और भविष्यवक्ता जोसफ स्मिथ द्वारा संपादित पहले के प्रकाशनों के समरूप करने के लिए शामिल करना उचित समझा गया ।"}]}