{"heading":"","prevAbbr":"bofm-title","nextAbbr":"explanation","prevNo":1,"nextNo":1,"chapterTitle":"परिचय","verses":[{"txt":"मॉरमन की पुस्तक बाइबिल के तुलनीय पवित्र धर्मशास्त्र का खंड है । यह अमरीका के प्राचीन निवासियों के साथ परमेश्वर के कामों का अभिलेख है और इसमें अनंत सुसमाचार की परिपूर्णता सम्मिलित है ।"},{"txt":"यह पुस्तक भविष्यवाणी और प्रकटीकरण की आत्मा द्वारा कई प्राचीन भविष्यवक्ताओं द्वारा लिखी गई थी । उनके शब्द, स्वर्ण पट्टियों पर लिखे, और भविष्यवक्ता-इतिहासकार मॉरमन द्वारा उद्धरित और संक्षिप्त किये गए थे । अभिलेख दो महान सभ्यताओं का विवरण देते हैं । एक 600 ई.पू. यरूशलेम से आई, और बाद में दो राष्ट्रों में विभाजित होकर, नफाइयों और लमनाइयों के रूप में जानी गई । दूसरी बहुत पहले आई थी जब प्रभु ने बाबुल की मीनार के समय भाषा में गड़बड़ी की थी । इस समुह को येरेदाइयों के रूप में जाना जाता है । हजारों वर्ष के बाद, लमनाइयों को छोड़कर सभी नष्ट कर दिए गए थे, और वे अमरीकी इंडियन के पूर्वजों में हैं ।"},{"txt":"अति विशिष्ट घटना जो मॉरमन की पुस्तक में लिखी गई वह उसके पुनरुत्थान के तुरंत बाद प्रभु यीशु मसीह की नफाटियों के बीच में उसकी स्वयं की सेवकाई है । यह सुसमाचार के सिद्धांत को समझाती, उद्धार की योजना को रेखांकित करती है, और मनुष्यों को बताती है कि इस जीवन में शांति और आने वाले जीवन में अनंत उद्धार पाने के लिए उन्हें क्या करना चाहिए ।"},{"txt":"मॉरमन ने लिखना समाप्त करने के बाद, उसने विवरण अपने बेटे मोरोनी को दे दिया, जिसने उसमें अपने कुछ विवरणों को जोड़ा और पट्टियों को कूमोराह की पहाड़ी में छिपा दिया । 21 सितंबर 1823 को वही मोरोनी, तब अनुग्रह पूर्ण, पुनर्जीवित अवस्था में, भविष्यवक्ता जोसफ स्मिथ को दिखाई दिया और उसे प्राचीन अभिलेख के संबंध और अंग्रेजी में इसके अनुवाद की ईश्वरीय इच्छा को बताया ।"},{"txt":"निर्धारित समय में पट्टियों को जोसफ स्मिथ को दिया गया, जिसने परमेश्वर के उपहार और शक्ति से इनका अनुवाद किया । यह अभिलेख नए और अतिरिक्त गवाही के रूप में अब कई भाषाओं में प्रकाशित हो चुका है कि यीशु मसीह ही जीवित परमेश्वर का पुत्र है और कि वे सब जो उसके पास आएंगे और उसके सुसमाचार के नियमों और विधियों का पालन करेंगे, बचाए जाएंगे ।"},{"txt":"इस अभिलेख के संबंध में जोसफ स्मिथ ने कहा था: “मैंने भाइयों से कहा था कि मॉरमन की पुस्तक पृथ्वी पर किसी भी अन्य पुस्तक से अधिक सही थी, और हमारे धर्म का मुख्य सिद्धांत, है, और किसी अन्य पुस्तक के स्थान पर, इसके आदेशों का पालन करके मनुष्य परमेश्वर के अधिक निकट होगा ।”"},{"txt":"जोसफ स्मिथ के अतिरिक्त, प्रभु ने अन्य ग्यारह लोगों को स्वयं स्वर्ण पट्टियों को देखने और मॉरमन की पुस्तक की सच्चाई और दिव्यता का विशेष गवाह बनने का मौका दिया था । उनकी लिखी हुई गवाहियों को “तीन गवाहों की गवाहियां” और “आठ गवाहों की गवाहियां” के रूप में सम्मिलित किया गया है ।"},{"txt":"हम हर स्थान पर सभी मनुष्यों को मॉरमन की पुस्तक पढ़ने, अपने हृदयों में इसमें शामिल संदेशों का मनन करने, और फिर परमेश्वर, अनंत पिता से, यीशु मसीह के नाम में पूछने का निमंत्रण देते हैं कि क्या यह पुस्तक सच्ची है । जो इसका अध्ययन करते हैं और विश्वास से पूछते हैं, पवित्र आत्मा की शक्ति के द्वारा इसकी सच्चाई और दिव्यता की गवाही प्राप्त करेंगे । (देखें मोरोनी 10:3–5)"},{"txt":"जो पवित्र आत्मा से इस दिव्य गवाही को प्राप्त करते हैं, वे उसी शक्ति के द्वारा यह भी जानेंगे कि यीशु मसीह ही संसार का उद्धारकर्ता है, कि जोसफ स्मिथ इन अंतिम दिनों में उसका प्रकटकर्ता और भविष्यवक्ता है, और कि अंतिम-दिनों के संतों का यीशु मसीह का गिरजा पृथ्वी पर एक बार फिर से स्थापित प्रभु का राज्य, मसीहा के द्वितीय आगमन की तैयारी है ।"},{"txt":"तीन गवाहों की गवाही"},{"txt":"सभी राष्ट्रों, जातियों, भाषाओं, और लोगों को, जिन्हें यह पुस्तक प्राप्त होगी, सूचित किया जाता है कि पिता परमेश्वर, और प्रभु यीशु मसीह के अनुग्रह से हमने उन पट्टियों को देखा है जिनमें यह अभिलेख है, जो कि नफी के लोग, और लमानायटियों, उनके भाई-बंधु, और येरेद के लोगों का भी अभिलेख है, जो कि उस मीनार से आए थे जिसकी चर्चा की जा चुकी है । हम यह भी जानते हैं कि इस अभिलेख का अनुवाद परमेश्वर के उपहार और शक्ति द्वारा किया गया है, क्योंकि उसकी वाणी ने हम पर इस बात की घोषणा की है; इसलिए हम निश्चित रूप से जानते हैं कि यह कार्य सच्चा है । और हम यह भी प्रमाणित करते हैं कि उन पट्टियों पर अंकित लिपि को हमने देखा है; जो कि हमें परमेश्वर की शक्ति द्वारा दिखाई गई थी, और मनुष्य द्वारा नहीं । हम गंभीरता से यह भी घोषणा करते हैं, कि परमेश्वर का एक स्वर्गदूत स्वर्ग से नीचे आया, और पट्टियों को लाया और हमारे सामने रखी, ताकि हम पट्टियों, और उन में अंकित लिपि को अपनी आंखों से देखें; और हम जानते हैं कि यह पिता परमेश्वर, और हमारे प्रभु यीशु मसीह, का अनुग्रह है जिसके द्वारा हमने यह सब देखा और प्रमाणित करते हैं कि यह बातें सच्ची हैं । और हमारी आंखों में यह बहुत अदभुत है । फिर भी, परमेश्वर की वाणी ने हमें आज्ञा दी कि हम इस बात की गवाही दें; इसलिए, परमेश्वर की आज्ञाओं का पालन करते हुए, हम इन बातों की गवाही देते हैं । हम यह जानते हैं कि यदि हम मसीह में विश्वसनीय रहे, तो हमारे वस्त्रों से मनुष्य का लहू दूर हो जाएगा, और मसीह के न्याय-आसन के सम्मुख बेदाग पाए जाएंगे, और हमेशा के लिए उसके साथ स्वर्ग में रहेंगे । और इसकी महिमा पिता, पुत्र और पवित्र आत्मा को मिलेगी जो कि एक ही परमेश्वर हैं । आमीन ।"},{"txt":"ओलिवर काउड्री"},{"txt":"डेविड विटमर"},{"txt":"मार्टिन हैरिस"},{"txt":"आठ गवाहों की गवाही"},{"txt":"सभी राष्ट्रों, जातियों, भाषाओं, और लोगों को, जिन्हें यह पुस्तक प्राप्त होगी, सूचित किया जाता है कि जोसफ स्मिथ, जु. ने, जो इस अभिलेख का अनुवादक है, हमें उन स्वर्ण पट्टियों को दिखाया है जिनकी चर्चा पहले की गई है और जो दिखने में सोने की प्रतीत होती हैं; और इनमें से जिन पट्टियों का अनुवाद जोसफ स्मिथ ने किया है, उन पट्टियों को हमने अपने हाथों से स्पर्श किया; और उन पर अंकित लिपि को भी हमने देखा है, जो कि देखने में प्राचीन और विचित्र कारीगरी लगती है । और इस बात को हम गंभीरता से लिख रहे हैं, कि उसी स्मिथ ने हमें उन पट्टियों को दिखाया, क्योंकि हमने उन्हें देखा और हाथों में लिया, और निश्चित रूप से जानते हैं कि जिन पट्टियों की चर्चा हमने की है वे उसी स्मिथ के पास हैं । और सारे संसार को अपनी देखी हुई बातों की गवाही देने के लिए, हम अपना नाम संसार को देते हैं । और हम असत्य नहीं कह रहे हैं, परमेश्वर इसका गवाह है ।"},{"txt":"क्रिश्चयन विटमर"},{"txt":"जेकब विटमर"},{"txt":"पीटर विटमर, जु."},{"txt":"जॉन विटमर"},{"txt":"हाइरम पेज"},{"txt":"जोसफ स्मिथ, सि."},{"txt":"हायरम स्मिथ"},{"txt":"सेमुएल एच. स्मिथ"},{"txt":"भविष्यवक्ता जोसफ स्मिथ की गवाही"},{"txt":"मॉरमन की पुस्तक प्रकट होने के विषय में भविष्यवक्ता जोसफ स्मिथ के स्वयं के शब्दों में:"},{"txt":"“इक्कीस सितंबर [1823] … की शाम को … मैं सर्वशक्तिमान परमेश्वर से प्रार्थना और याचना करने में लीन था । …"},{"txt":"“जब मैं परमेश्वर से इस प्रकार प्रार्थना कर रहा था, मैंने अपने कमरे में एक प्रकाश को प्रकट होते हुए देखा, जो कमरे में तब तक निरंतर बढ़ता रहा जब तक कि कमरे में दोपहर के समान प्रकाश न हो गया, इसके तुरन्त बाद मेरे बिस्तर के बगल में एक व्यक्ति प्रकट हुआ, जो कि हवा में खड़ा था, क्योंकि उसके पैर जमीन को नहीं छू रहे थे ।"},{"txt":"“उसने अत्याधिक सफेद एक ढीला लबादा पहना हुआ था । इसकी सफेदी को मैंने पृथ्वी पर पहले कभी नहीं देखा था; न ही मैं विश्वास करता हूं कि कोई भी सांसारिक वस्तु इतनी अधिक सफेद और चमकदार हो सकती थी । उसके हाथ वस्त्रहीन थे, उसकी बाहें भी, कलाई से थोड़ा ऊपर तक; ऐसे ही, उसके पांव भी वस्त्रहीन थे, वैसे ही उसकी टांगे भी, टखने से थोड़ा ऊपर तक । उसके सिर और गर्दन भी खुले थे । मैं देख सकता था कि उसने उस लबादे के अलावा कोई और वस्त्र नहीं पहना हुआ था, क्योंकि वह आगे से खुला था, और मैं उसकी छाती देख सकता था ।"},{"txt":"“न केवल उसका लबादा अत्याधिक सेफद था, बल्कि उसके संपूर्ण शरीर का तेज वर्णन से परे था, और उसका चेहरा वास्तव में बिजली के समान चमकदार था । कमरे में अत्याधिक प्रकाश था, लेकिन उसके शरीर के चारों तरफ के प्रकाश से अधिक प्रकाशमान नहीं था । जब मैंने पहली बार उसकी ओर देखा, तो मैं भयभीत हुआ; लेकिन शीघ्र ही मेरा भय दूर हो गया ।"},{"txt":"“उसने मुझे मेरे नाम से पुकारा, और मुझ से कहा कि वह एक संदेशवाहक है जिसे परमेश्वर की उपस्थित से मेरे पास भेजा गया था, और कि उसका नाम मोरोनी था; कि परमेश्वर के पास मेरे लिए एक कार्य था; कि सभी राष्ट्रों, जातियों, और भाषाओं में मेरे नाम को लोग भला और बुरा कहेंगे, या कि सभी लोगों के बीच इसे भले और बुरे के लिए बोला जाएगा ।"},{"txt":"“उसने कहा कि स्वर्ण की पट्टियों पर लिखी हुई एक पुस्तक को रखा गया है, जिसमें इस महाद्वीप के पहले के निवासियों के बारे में, और वे कहां से आए थे का वर्णन है । उसने यह भी बताया कि अनंत सुसमाचार की परिपूर्णता उसमें शामिल है, जिसे उद्धारकर्ता द्वारा प्राचीन निवासियों को दिया गया था;"},{"txt":"“यह भी, कि उसमें चांदी के धनुष में दो पत्थर थे—और ये पत्थर, एक कवच से बंधे थे, इन सब को यूरिम और तुम्मीम कहा जाता है—पट्टियों के साथ रखा गया था; और इन पत्थरों का उपयोग प्राचीन या पुराने समय में ‘दूरदर्शी’ करते थे; और कि परमेश्वर ने इन्हें पुस्तक का अनुवाद करने के लिए बनाया था ।"},{"txt":"“फिर, उसने मुझ से कहा, कि जब मैं उन पट्टियों को प्राप्त करूंगा जिनके बारे में उसने कहा था—क्योंकि उन्हें प्राप्त करने का समय अभी पूरा नहीं हुआ था—मैं इन्हें किसी अन्य व्यक्ति को नहीं दिखाऊंगा; न ही कवच के साथ यूरिम और तुम्मीम को; केवल उन्हें ही जिन्हें मुझे इन्हें दिखाने की आज्ञा दी जाएगी; यदि मैंने दिखाया तो मैं नष्ट हो जाऊंगा । जब वह मुझ से पट्टियों के बारे में बातें कर रहा था, तब मेरे मानस पटल पर एक दृश्य खुल गया कि मैं उस स्थान को देख सकता था जहां पट्टियां रखी हुई थी, और वह भी इतना स्पष्ट और अलग कि मैं उस स्थान को एकदम पहचान गया जब मैं वहां गया था ।"},{"txt":"“इस बातचीत के बाद, मैंने देखा कमरे का प्रकाश शीघ्र उस व्यक्ति के आसपास एकत्रित होने लगा जो मुझ से बातें कर रहा था, और यह तब तक एकत्रित होता रहा, जब तक कि कमरे में फिर से अंधकार न हो गया, सिवाय उसके आसपास के, शीघ्र ही मैंने देखा, मानो, स्वर्ग से एक मार्ग खुल गया, और वह ऊपर जाते हुए अंतत: पूर्णरूप से अदृश्य हो गया, और कमरा फिर से वैसा ही हो गया जैसा इस स्वर्गीय प्रकाश के आने से पहले था ।"},{"txt":"“मैं इस दृश्य की विशिष्टता पर लेटा हुआ विचार कर रहा था, और उसके बारे में बहुत अधिक आश्चर्य कर रहा था जो मुझे इस असामान्य संदेशवाहक ने बताया था; जब, मैं अपने विचारों में खोया हुआ था, मैंने अचानक पाया कि मेरे कमरे में फिर से प्रकाश होने लगा, और शीघ्र ही, वही स्वर्गीय संदेशवाहक फिर से मेरे बिस्तर के बगल में था ।"},{"txt":"“उसने बोलना शुरू किया, और फिर से वही सब बातें कही जो उसने अपनी पहली मुलाकात में कही थी, इसमें कोई भी बदलाव नहीं था; उसके बाद, उसने मुझे उन महान दंडों के बारे में बताया जो धरती पर आने वाले थे, अकाल, तलवार और महामारी के द्वारा भंयकर विनाश; और कि ये कष्टकारी दंड इसी पीढ़ी में धरती पर आएंगे । ये बातें बताने के बाद, वह पहले की तरह फिर से ऊपर चला गया ।"},{"txt":"“इस समय तक, मेरे मन में इतना गहरा असर हुआ कि मेरी आंखों से नींद उड़ चुकी थी, और जो कुछ भी मैंने देखा और सुना था उनसे पराजित होकर मैं लेटे-लेटे अत्याधिक आश्चर्य कर रहा था । लेकिन मुझे बहुत आश्चर्य हुआ जब मैंने उसी संदेशवाहक को फिर से अपने बिस्तर के बगल में देखा, और उन्हीं बातों को कहते या फिर से दोहराते हुआ सुना जो उसने पहले बताई थी; और यह कहते हुए, मेरे लिए चेतावनी को जोड़ा कि शैतान मुझे लालच देने का प्रयास करेगा (मेरे पिता के परिवार की निर्धन परिस्थितियों के कारण), कि धनी होने के उद्देश्य के कारण पट्टियों को प्राप्त करूं । उसने यह कहते हुए, मुझे मना किया, कि पट्टियों को पाने का और कोई उद्देश्य मेरे पास नहीं होना चाहिए सिवाय परमेश्वर की अनुग्रह करने के, और उसके राज्य का निर्माण करने के अलावा मेरी कोई अन्य मंशा नहीं होनी चाहिए, अन्यथा मैं उन्हें प्राप्त नहीं कर सकूंगा ।"},{"txt":"“इस तीसरी मुलाकात के बाद, वह फिर से स्वर्ग में ऊपर चला गया जैसे पहले गया था, और मैं फिर से उन आश्चर्यजनक घटनाओं के विषय में मनन कर रहा था जिन्हें मैंने अभी-अभी अनुभव किया था; स्वर्गीय संदेशवाहक के तीसरी बार मेरे पास से ऊपर जाने के शीघ्र बाद, मूर्गे ने बांग दी, और मुझे पता चला कि सुबह होने वाली है, तो हमारी मुलाकातें अवश्य ही उस पूरी रात हुई थी ।"},{"txt":"“थोड़ी देर बाद मैं अपने बिस्तर से उठा, और, रोज की तरह, दिन का जरूरी काम करने गया; लेकिन अन्य समय के समान काम करने के प्रयास में, मैंने पाया कि मैं इतना थक चुका था कि मैं काम करने के लिए पूरी तरह असमर्थ था । मेरे पिता, जो मेरे साथ काम कर रहे थे, ने पाया कि मेरे साथ कुछ गड़बड़ है, और मुझे घर जाने के लिए कहा । मैं घर जाने के इरादे से चल पड़ा; लेकिन, खेत की बाड़ को पार करने के प्रयास में, मेरी शक्ति पूरी तरह खत्म हो चुकी थी, और मैं जमीन पर असहाय होकर गिर पड़ा, और कुछ देर तक पूरी तरह अचेत पड़ा रहा ।"},{"txt":"“पहली बात जो मुझे याद आई वह एक वाणी थी, जो मुझे मेरे नाम से बुला रही थी । मैंने ऊपर नजर उठाई, और उसी संदेशवाहक को अपने सिर के ऊपर देखा, पहले की तरह उसके चारों ओर प्रकाश था । उसने फिर से मुझ वही सब बातें बताईं जो उसने मुझे पिछली रात बताई थी, और मुझे आज्ञा दी मैं अपने पिता के पास जाऊं और उन्हें उस दर्शन और आज्ञाओं के विषय में बताऊं जो मैंने प्राप्त की थी ।"},{"txt":"“मैंने आज्ञा का पालन किया; मैं अपने पिता के पास खेत में वापस गया, और उन्हें सारी बात सुनाई । उन्होंने मुझ से कहा कि वह परमेश्वर की ओर से था, और मुझे जाने और वही करने को कहा जैसा संदेशवाहक ने मुझे आज्ञा दी थी । मैं खेत से चला आया, और उस स्थान पर गया जहां संदेशवाहक ने मुझे बताया था पट्टियां रखी थी; और दर्शन की स्पष्टता के कारण जो कि मैंने इसके विषय में प्राप्त किया था, मैं उस स्थान को शीघ्र पहचान गया जैसे ही मैं वहां पहुंचा था ।"},{"txt":"“मैनचेस्टर के गांव के निकट, ओनटारियो काउंटी, न्यूयार्क, में एक काफी बड़ी पहाड़ी है, और जो आसपास की पहाड़ियों के मुकाबले काफी ऊंची थी । इस पहाड़ी की पश्चिम दिशा में, शिखर से अधिक दूर नहीं, काफी बड़े पत्थर के नीचे, पट्टियां एक पत्थर की पेटी में रखी हुई थीं । यह पत्थर मोटा और ऊपर की तरफ बीच में गोलाकार, और किनारे की तरफ पतला था, जिससे कि इसका बीच का हिस्सा जमीन के ऊपर नजर आ रहा था, लेकिन किनारे पूरी तरह से मिट्टी से ढके हुए थे ।"},{"txt":"“मिट्टी हटाने के बाद, मैंने एक डंडा लिया, जिसे मैंने पत्थर के सिरे नीचे फंसाया, और बहुत कम ताकत से इसे ऊपर उठा दिया । मैंने अंदर देखा, और वास्तव में मैंने पट्टियों, यूरिम और तुम्मीम, और कवच को देखा, जैसा संदेशवाहक ने बताया था । जिस पेटी में ये रखे हुए थे उसे पत्थरों को एक प्रकार के सीमेंट से जोड़कर बनाया गया था । पेटी के तले में दो पत्थर आड़े रखे हुए थे, और इन पत्थरों पर पट्टियां और अन्य चीजें उनके साथ रखी हुई थी ।"},{"txt":"“मैंने उन्हें निकालने का प्रयास किया, लेकिन मुझे संदेशवाहक द्वारा मना कर दिया गया, और फिर से बताया गया कि इन्हें बाहर निकालने का समय अभी नहीं आया था, न ही इसे, उस समय से चार साल से पहले प्रकट किया जाएगा; लेकिन उसने मुझे बताया कि मुझे उसी स्थान पर उस समय से ठीक एक वर्ष बाद आना होगा, और कि वह मुझे वहां मिलेगा, और कि मुझे तब तक वैसा ही करना होगा जब तक कि पट्टियों को प्राप्त करने का समय नहीं आ जाता ।"},{"txt":"“उसी अनुसार, जैसा कि मुझे आज्ञा दिया गया था, मैं हर साल के अंत में गया, और हर बार मुझे वही संदेशवाहक वहां मिला, और हमारे प्रत्येक साक्षात्कार में उससे निर्देश और ज्ञान प्राप्त किया, उसका सम्मान करते हुए जो प्रभु करने जा रहा था, और कैसे और किस तरह से उसके राज्य का संचालन अंतिम दिनों में होना था ।"},{"txt":"“आखिरकर पट्टियों, यूरिम और तुम्मीम, और कवच को प्राप्त करने का समय आ गया । एक हजार आठ सौ सत्ताईस के बाईस सितंबर के दिन, उस स्थान पर जहां उन्हें रखा गया था, हर साल की तरह जाने पर, उसी स्वर्गीय संदेशवाहक ने उन्हें मुझे इस दायित्व के साथ दे दिया: कि मैं उनके लिए जिम्मेदार रहूंगा; कि यदि मैं उन्हें लापरवाही से, या अपनी किसी भी उपेक्षा से इन पर नियंत्रण खो देता हूं, तो मुझे परमेश्वर की उपस्थिति से अलग कर दिया जाएगा; लेकिन यदि मैंने इन्हें सुरक्षित रखने के लिए अपना संपूर्ण प्रयास किया, तो जब तक वह, संदेशवाहक, इन्हें वापस नहीं ले लेता, इनकी सुरक्षा की जाएगी ।"},{"txt":"“जल्द ही मुझे पता चल गया कि क्यों मुझे इन्हें सुरक्षित रखने का कठोर दायित्व मिला था, और क्यों संदेशवाहक ने कहा था कि जो कार्य मुझे करना था उसे करने के बाद, वह इन्हें वापस ले लेगा । जैसे ही यह पता चला कि मैंने इन्हें प्राप्त कर लिया है, मुझ से इन्हें लेने के भरपूर प्रयास किये जाने लगे । अत्याचार पहले से अधिक कठोर और कष्टदायी हो गए, और बहुत से लोग मुझ से इन्हें लेने के लिए निरंतर चौकस रहने लगे । लेकिन परमेश्वर के ज्ञान के द्वारा, वे मेरे हाथों में तब तक सुरक्षित रहे, जब तक कि मैंने अपने हाथों से उस कार्य को नहीं कर लिया जो मुझे करना था । जब, समझौते के अनुसार, संदेशवाहक ने उन्हें वापस मांगा, मैंने उन्हें उसे सौंप दिया; और वे आज, दो मई, एक हजार आठ सौ और अड़तीस तक उसके पास हैं ।”"},{"txt":"संपूर्ण विवरण के लिए, अनमोल मोती में, जोसफ स्मिथ—इतिहास ।"},{"txt":"यह प्राचीन अभिलेख इस प्रकार धरती से लाया गया मानो लोगों की आवाज मिट्टी में से बोल रही हो, और आधुनिक बोली में परमेश्वर के उपहार और शक्ति द्वारा अनुवाद हुआ जिसे दिव्य समर्थन द्वारा पुष्टि मिली, अंग्रेजी में वर्ष 1830 में The Book of Mormon के नाम से पहली बार संसार के लिए प्रकाशित हुई ।"}]}