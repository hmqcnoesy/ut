{"heading":"इस्राएल की अन्य खोई हुई भेड़ों से यीशु मिलेगा—अंतिम दिनों में सुसमाचार का प्रचार अन्य जातियों में और फिर इस्राएल के घराने में होगा—जब प्रभु फिर से सिय्योन स्थापित करेगा तब उसके लोग उसे अपनी आंखों से देखेंगे । लगभग 34 ईसवी ।","prevAbbr":"3-ne","prevNo":15,"nextAbbr":"3-ne","nextNo":17,"chapterTitle":"3 नफी 16","verses":[{"vNo":"1 ","txt":"और मैं तुमसे सच सच कहता हूं कि मेरी अन्य भेड़ें भी हैं जो कि इस प्रदेश की नहीं हैं, न ही यरूशलेम प्रदेश की, न ही उस प्रदेश के आसपास के किसी प्रदेश की हैं जहां मैं उपदेश देने गया था ।"},{"vNo":"2 ","txt":"क्योंकि जिनके बारे में मैं बोल रहा हूं उन्होंने अभी तक मेरी आवाज नहीं सुनी है; न ही कभी मैंने स्वयं को उन पर प्रकट किया है ।"},{"vNo":"3 ","txt":"परन्तु मैंने पिता से आज्ञा प्राप्त की है कि मैं उनके पास जाऊंगा, और वे मेरी आवाज सुनेंगी, और उनकी गिनती मेरी भेड़ों में होगी, ताकि एक ही बाड़ा और एक ही चरवाहा हो सके; इसलिए मैं उन पर स्वयं को प्रकट करने जाऊंगा ।"},{"vNo":"4 ","txt":"और मैं तुम्हें आज्ञा देता हूं कि मेरे जाने के पश्चात तुम इन बातों को लिखोगे, कि ऐसा होगा कि यरूशलेम के मेरे लोगों ने जिन्होंने मुझे देखा है और मेरे सेवा कार्य में मेरे साथ रहे हैं, वे पिता से मेरे नाम में नहीं मांगते हैं कि वे पवित्र आत्मा द्वारा तुम्हारे विषय में ज्ञान प्राप्त कर सकें, और अन्य जातियों के बारे में भी जिन्हें वे नहीं जानते हैं, इसलिए ये कथन जिन्हें तुम लिखोगे उन्हें रखा जाएगा और उन्हें दूसरी जातियों पर प्रकट किया जाएगा जिससे कि दूसरी जातियों कि परिपूर्णता के द्वारा उनके ही बचे हुए वंशों को लाया जा सके या जिन्हें मेरे, उनके मुक्तिदाता के ज्ञान में लाया जा सके जो अपने अविश्वास के कारण पृथ्वी पर तितर-बितर हो जाएंगे ।"},{"vNo":"5 ","txt":"और फिर मैं उन्हें पृथ्वी के चारों कोनों से एकत्रित करूंगा; और तब मैं उस अनुबंध को पूरा करूंगा जिसे पिता ने इस्राएल के घराने के सारे लोगों से बनाया था ।"},{"vNo":"6 ","txt":"और अन्य जातियां मुझमें अपने विश्वास के कारण आशीषित हैं, और उस पवित्र आत्मा में भी जो उन्हें मेरे और पिता की गवाही देती है ।"},{"vNo":"7 ","txt":"देखो, मुझमें अपने विश्वास के कारण, पिता कहता है, और तुम लोगों के अविश्वास के कारण, हे इस्राएल का घराना, अंतिम दिनों में सच्चाई अन्य जातियों तक पहुंचेगी, ताकि इन चीजों की परिपूर्णता का ज्ञात उन्हें कराया जाए ।"},{"vNo":"8 ","txt":"परन्तु पिता कहता है कि अन्य जातियों के अविश्वास के कारण उन पर हाय हो—क्योंकि उन्होंने इस प्रदेश में आकर मेरे उन लोगों को तितर-बितर किया है जो इस्राएल के घराने के हैं; और मेरे लोग जो इस्राएल के घराने के हैं, उन्हें उनके बीच में से निकाल दिया गया, और वे उनके पैरों द्वारा कुचले गए;"},{"vNo":"9 ","txt":"और अन्य जातियों पर पिता की दया के कारण, और इस्राएल के घराने के मेरे लोगों पर पिता के न्याय के कारण भी, मैं तुमसे सच सच कहता हूं कि इन सबके पश्चात मैंने इस्राएल के घराने के अपने लोगों को दंड दिलवाया, और उन्हें कष्ट दिया, और उनका वध करवाया, और उनसे अलग करवाया जिससे कि वे उनसे घृणा करें, और उन्हें फुफकारें और उनके बीच उन पर छींटा-कसी हो—"},{"vNo":"10 ","txt":"और इस प्रकार पिता आज्ञा देता है जिसे मैं तुमसे कहता हूं: इस दिन जब अन्य जातियां मेरे सुसमाचार के विरूद्ध पाप करेंगी, और मेरे सुसमाचार की परिपूर्णता को अस्वीकार करेंगी, और अहंकार में आकर सारे राष्ट्रों और पूरी धरती के सारे लोगों से स्वयं को ऊंचा समझेंगी, और हर प्रकार के झूठ, छलावे, और बुराई, और हर प्रकार के ढोंग और हत्याओं, और अनुचित पूजा उपासना, और वेश्यावृत्ति, और गुप्त घृणित कार्यों से भर जाएंगी; और यदि वे लोग ये सब कार्य करेंगे, और मेरे सुसमाचार की परिपूर्णता को अस्वीकार करेंगे, देखो, पिता कहता है, मैं उनके बीच से अपने सुसमाचार की परिपूर्णता को ले लूंगा ।"},{"vNo":"11 ","txt":"और तब मैं अपने अनुबंध को याद रखूंगा जिसे मैंने अपने लोगों से बनाया है, हे इस्राएल के घराने, और मैं अपना सुसमाचार उनके बीच लाऊंगा ।"},{"vNo":"12 ","txt":"और मैं तुम्हें दिखाऊंगा, हे इस्राएल का घराना कि अन्य जातियों का तुम पर कोई प्रभाव नहीं होगा; परन्तु हे इस्राएल के घराने मैं तुम्हारे साथ बनाए गए अपने अनुबंध को याद रखूंगा और तुम्हें मेरे सुसमाचार की परिपूर्णता का ज्ञान होगा ।"},{"vNo":"13 ","txt":"परन्तु यदि अन्य जातियां पश्चाताप करेंगी और मेरे पास आएंगी, पिता कहता है, देखो, हे इस्राएल के घराने, उनकी गिनती भी मेरे लोगों में होगी ।"},{"vNo":"14 ","txt":"और जो लोग इस्राएल के घराने के मेरे लोग हैं, पिता कहता है, मैं उनके साथ ऐसा नहीं होने दूंगा कि वे उनके पैरों तले कुचले जाएं ।"},{"vNo":"15 ","txt":"परन्तु यदि वे मेरे पास नहीं आएंगे, और मेरी आवाज नहीं सुनेंगे तो मैं उन्हें दंड दूंगा, हां, मैं अपने लोगों को दंड दूंगा, हे इस्राएल के घराने कि वे तुम्हारे बीच जाएं, और वे कुचले जाएं, और हे इस्राएल के घराने, वे उस नमक की तरह हो जाएं जिसने अपना स्वाद खो दिया हो, जो कि इसके पश्चात फेंके जाने के सिवाय किसी काम का न हो, और जो मेरे लोगों के पैरों तले कुचला जाए ।"},{"vNo":"16 ","txt":"मैं तुमसे सच सच कहता हूं, इस प्रकार पिता ने मुझे आज्ञा दी है—कि मैं इस प्रदेश को इन लोगों को इनकी धरोहर के रूप में दे दूं ।"},{"vNo":"17 ","txt":"और तब भविष्यवक्ता यशायाह की भविष्यवाणी पूरी होगी, जो कहता है:"},{"vNo":"18 ","txt":"तेरे पहरेदार ऊंची आवाज में बोलेंगे; वे एक साथ गाएंगे, क्योंकि जब प्रभु फिर से सिय्योन स्थापित करेगा तब वे अपनी आंखों से देखेंगे ।"},{"vNo":"19 ","txt":"तुम यरूशलेम के खण्डहरों, आनंद मनाओ, एक साथ गाओ; क्योंकि प्रभु ने अपने लोगों को सांत्वना दी है, उसने यरूशलेम को मुक्ति दी है ।"},{"vNo":"20 ","txt":"प्रभु ने सारे राष्ट्रों के सामने अपनी पवित्र भुजा को फैलाया है; और पृथ्वी का छोर-छोर परमेश्वर का उद्धार देखेगा ।"}]}