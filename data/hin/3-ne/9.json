{"heading":"अंधकार में, मसीह की वाणी कई लोगों के और उनकी दुष्टता के कारण नगरों के विनाश की घोषणा करती है—वह अपने ईश्वरत्व की भी घोषणा करता है, जोर से यह बताते हुए कि मूसा की व्यवस्था पूरी हुई, और लोगों को अपने पास आने और बचाए जाने का निमंत्रण देता है । लगभग 34 ईसवी ।","prevAbbr":"3-ne","prevNo":8,"nextAbbr":"3-ne","nextNo":10,"chapterTitle":"3 नफी 9","verses":[{"vNo":"1 ","txt":"और ऐसा हुआ कि पूरे प्रदेश में, धरती के सभी निवासियों को यह कहते हुए एक आवाज सुनाई दी:"},{"vNo":"2 ","txt":"इन लोगों पर हाय; यदि पश्चाताप न करें तो पूरी धरती के निवासियों पर हाय; क्योंकि मेरे लोगों के सुंदर बेटों और बेटियों के मारे जाने के कारण; और वे अपनी दुष्टता और घृणित कार्यों में पतित हुए इसके कारण शैतान हंसता है, और उसके दूत आनंद मनाते हैं ।"},{"vNo":"3 ","txt":"देखो, उस महान नगर जराहेमला और उसमें रह रहे निवासियों को मैंने आग से जला दिया है ।"},{"vNo":"4 ","txt":"और देखो, महान नगर मोरोनी को मैंने समुद्र की गहराइयों में डूबा दिया है, और उसमें रह रहे निवासी डूब गए हैं ।"},{"vNo":"5 ","txt":"और देखो, लोग अपनी बुराइयों और अपने घृणित कार्यों को मुझसे छिपा सकें इसलिए मैंने इस महान नगर मोरोनिहा को मिट्टी से ढक दिया है, और उसमें रह रहे निवासियों को भी जिससे कि भविष्यवक्ताओं और संतों का लहू उनके विरूद्ध मेरे पास और न आए ।"},{"vNo":"6 ","txt":"और देखो, मैंने गिल्गाल के नगर को बर्बाद कर दिया है, और उसमें रह रहे निवासियों को धरती की गहराइयों में दफन कर दिया है;"},{"vNo":"7 ","txt":"हां, ओनिहा नगर और उसमें रह रहे निवासियों को, और मोकम नगर और उसमें रह रहे निवासियों को, और यरूशलेम नगर और उसमें रह रहे निवासियों को मैंने पानी में डूबा दिया है जिससे कि वे अपनी बुराइयों और अपने घृणित कार्यों को मुझसे छिपा सकें ताकि भविष्यवक्ताओं और संतों का लहू उनके विरूद्ध मेरे पास और न आए ।"},{"vNo":"8 ","txt":"और देखो, गडियान्डी नगर, और गडिओमना नगर, और याकूब नगर, और गिमगिम्नो नगर को मैंने डूबा दिया है, और उनके स्थान पर पहाड़ी और घाटी बना दी है; और उसमें रह रहे निवासियों को मैंने धरती की गहराइयों में दफन कर दिया है जिससे कि वे अपनी बुराइयों और अपने घृणित कार्यों को मुझसे छिपा सकें ताकि भविष्यवक्ताओं और संतों का लहू उनके विरूद्ध मेरे पास और न आए ।"},{"vNo":"9 ","txt":"और देखो, महान नगर याकूबगाथ जिसमें राजा याकूब के निवासी रहते थे उन सबको मैंने उनके पापों और उनकी उस दुष्टता के कारण आग से जला दिया है जो धरती की सभी दुष्टताओं से सबसे बड़ी थी, उनकी गुप्त हत्याओं और गठबंधनों के कारण; क्योंकि यही था जिससे उन्होंने मेरे लोगों की शांति और प्रदेश के प्रशासन को भंग किया था; इसलिए मैंने उन्हें जला दिया, अपने सामने से मैंने उन्हें नष्ट कर दिया ताकि भविष्यवक्ताओं और संतों का लहू उनके विरूद्ध मेरे पास और न आए ।"},{"vNo":"10 ","txt":"और देखो, नगर लमान, और नगर जोश, और नगर गाद, और नगर किश्कूमन को मैंने आग से जला दिया, और उसमें रह रहे निवासियों को भी क्योंकि उन्होंने अपनी दुष्टता में भविष्यवक्ताओं को बाहर निकाला था, उन लोगों पर पत्थरवाह किया था जिन्हें मैंने उनकी दुष्टता और उनके घृणित कार्यों के संबंध में बताने के लिए भेजा था ।"},{"vNo":"11 ","txt":"और क्योंकि उन्होंने उन सबको बाहर निकाला था, कि उनके बीच में कोई भी धर्मी मनुष्य नहीं बचा था, मैंने नीचे आग भेजकर उन्हें नष्ट कर दिया, ताकि उनकी दुष्टता और उनके घृणित कार्य मुझसे छिप सकें जिससे कि मेरे भेजे गए भविष्यवक्ताओं और संतों का लहू उनके विरूद्ध जमीन से मुझे न पुकारे ।"},{"vNo":"12 ","txt":"और उनकी दुष्टता और उनके घृणित कार्यों के कारण इस प्रदेश पर, और इन लोगों पर मैं अन्य भयानक विनाश लाया हूं ।"},{"vNo":"13 ","txt":"ओह ! तुम सब जो उनसे अधिक धार्मिकता के कारण बचाए गए हो, क्या तुम अब मेरे पास नहीं आओगे, और अपने पापों का पश्चाताप नहीं करोगे, और परिवर्तित नहीं होगे ताकि मैं तुम्हें चंगा कर सकूं ?"},{"vNo":"14 ","txt":"हां, मैं तुमसे सच कहता हूं, यदि तुम मेरे पास आओगे तो तुम्हें अनंत जीवन मिलेगा । देखो, दया की मेरी बांह तुम्हारी ओर खुली हुई है, और जो कोई भी आएगा, उसे मैं स्वीकार करूंगा; और आशीषित हैं वे जो मेरे पास आते हैं ।"},{"vNo":"15 ","txt":"देखो, मैं परमेश्वर का पुत्र यीशु मसीह हूं । मैंने स्वर्गों और पृथ्वी को, और उसमें की सारी वस्तुओं को बनाया है । मैं आरंभ से पिता के साथ था । मैं पिता में, और पिता मुझमें है; और मुझमें पिता ने अपने नाम को गौरान्वित किया है ।"},{"vNo":"16 ","txt":"मैं अपने लोगों में आया, और मेरे लोगों ने मुझे स्वीकार नहीं किया । और मेरे आने से संबंधित धर्मशास्त्र परिपूर्ण हुए ।"},{"vNo":"17 ","txt":"और जितने लोगों ने मुझे स्वीकार किया, उन सभी को मैंने परमेश्वर का संतान होने की स्वीकृति दी है; और मैं उन लोगों को भी यह स्वीकृति दूंगा जो मेरे नाम में विश्वास करेंगे, क्योंकि देखो, मेरे द्वारा ही मुक्ति आता है, और मुझमें ही मूसा की व्यवस्था परिपूर्ण होती है ।"},{"vNo":"18 ","txt":"मैं ही संसार की ज्योति और जीवन हूं । मैं ही अल्फा और ओमेगा अर्थात आदि और अंत हूं ।"},{"vNo":"19 ","txt":"और अब तुम मुझे रक्तपात की भेंट नहीं दोगे; हां, तुम अपने बलिदान और अग्नि का चढ़ावा नहीं दोगे, क्योंकि मैं तुम्हारे किसी भी बलिदान और अग्नि भेंट को स्वीकार नहीं करूंगा ।"},{"vNo":"20 ","txt":"और एक बलिदान के रूप में तुम मुझे एक टूटा हुआ हृदय और एक शोकार्त आत्मा दोगे । और जो कोई भी मेरे पास टूटे हृदय और शोकार्त आत्मा के साथ आएगा, उसे मैं आग और पवित्र आत्मा से बपतिस्मा दूंगा, यहां तक कि लमनाइयों के परिवर्तन के समय पर मुझमें उनके विश्वास के कारण उनका बपतिस्मा भी आग और पवित्र आत्मा से हुआ था, और वे इसे नहीं जानते थे ।"},{"vNo":"21 ","txt":"देखो, संसार पर मुक्ति लाने के लिए, संसार को पापों से बचाने के लिए ही मैं संसार में आया हूं ।"},{"vNo":"22 ","txt":"इसलिए, जो कोई भी पश्चाताप करता है और मेरे पास एक बच्चे के समान होकर आता है उसे मैं स्वीकार करूंगा, क्योंकि परमेश्वर का राज्य ऐसे ही लोगों का है । देखो, ऐसे ही लोगों के लिए मैंने अपना जीवन दिया और फिर से वापस ले लिया; इसलिए पश्चाताप करो, और पृथ्वी के एक सिरे से दूसरे सिरे के लोगों मेरे पास आओ, और बचाए जाओ ।"}]}