{"heading":"गिडियान्ही, गडियन्टन मार्गदर्शक मांग करता है कि लकोनियस और नफाई स्वयं को और अपने इलाकों को सौंप दें—लकोनियस गिडगिडोनी को सेनाओं का मुख्य सेनापति नियुक्त करता है—आत्मरक्षा के लिए नफाई जराहेमला और संपन्न प्रदेश में एकत्रित होते हैं । लगभग 16–18 ईसवी ।","prevAbbr":"3-ne","prevNo":2,"nextAbbr":"3-ne","nextNo":4,"chapterTitle":"3 नफी 3","verses":[{"vNo":"1 ","txt":"और ऐसा हुआ कि मसीह के आगमन से सोलहवें वर्ष में, प्रदेश के शासक लकोनियस ने डाकुओं की इस मंडली के मार्गदर्शक और शासक से एक पत्र प्राप्त किया; और यही वे शब्द हैं जिन्हें लिखा गया था, यह कहते हुए:"},{"vNo":"2 ","txt":"लकोनियस, प्रदेश के श्रेष्ठ और मुख्य शासक, देखो, मैं तुम्हें यह पत्र लिखता हूं, और जिसे तुम अपना अधिकार और अपनी स्वाधीनता समझते हो उसे बनाए रखने के लिए तुम्हारी दृढ़ता के कारण मैं तुम्हारी और तुम्हारे लोगों की बहुत प्रशंसा करता हूं; हां, तुम दृढ़ता से खड़े हो मानो जैसे तुम्हारी स्वाधीनता, और तुम्हारी संपत्ति, और तुम्हारे प्रदेश, या जो भी तुम करते हो उसमें परमेश्वर का हाथ तुम्हें सहारा दे रहा है ।"},{"vNo":"3 ","txt":"और श्रेष्ठ लकोनियस, मुझे तुम्हारी इस बात पर दया आती है कि तुम यह मानने में कितने मूर्ख और झूठे हो कि तुम इतने साहसी लोगों के खिलाफ खड़े हो सकते हो जो मेरे आदेश पर हैं, जो अपने अस्त्र-शस्त्र से सुसज्जित खड़े हैं, और नफाइयों पर आक्रमण कर उन्हें नष्ट करने की आज्ञा का उत्सुकता से प्रतीक्षा कर रहे हैं ।"},{"vNo":"4 ","txt":"और मैं, युद्ध के मैदान में सिद्ध करने की उनके अजेय स्वभाव को जानता हूं, और तुमने उनके प्रति जो कई गलतियां की हैं उसके कारण तुम्हारे प्रति उनकी अनंत ईर्ष्या को भी जानता हूं, इसलिए यदि उन्होंने तुम पर आक्रमण कर दिया तो वे पूरी तरह से तुम्हारा विनाश कर देंगे ।"},{"vNo":"5 ","txt":"इसलिए यह पत्र मैंने लिखा है, जिसे मैंने स्वयं के हाथों से बंद किया है, जिस बात को तुम उचित समझते हो उसमें दृढ़ रहने के लिए, और युद्ध के मैदान में भारी साहस दिखाने के कारण, तुम्हारे कल्याण के बारे में सोचते हुए ।"},{"vNo":"6 ","txt":"इसलिए मैं तुम्हें यह चाहते हुए लिख रहा हूं कि तुम मेरे लोगों को अपने नगर, अपने प्रदेश, अपनी संपत्तियों को सौंप दोगे, नहीं तो वे तुम पर तलवार से आक्रमण करेंगे और तुम पर विनाश आएगा ।"},{"vNo":"7 ","txt":"या अन्य शब्दों में, अपने आपको हमें सौंप दो, और हमारे साथ मिल जाओ और हमारे गुप्त कार्यों से परिचित हो जाओ, और हमारे भाई बन जाओ ताकि हमारे समान बन सको—हमारे गुलाम नहीं बल्कि हमारी सारी वस्तुओं में हमारे भाई या सहयोगी बन सको ।"},{"vNo":"8 ","txt":"और देखो, मैं दृढ़तापूर्वक कहता हूं कि यदि तुम इसे शपथ लेकर करोगे तो तुम्हारा विनाश नहीं होगा; परन्तु यदि तुम ऐसा नहीं करोगे, मैं दृढ़तापूर्वक शपथ लेकर कहता हूं कि अगले माह मैं आज्ञा दूंगा कि मेरी सेनाएं तुम पर आक्रमण करें, और वे अपने हाथों को न रोकें और न छोड़े बल्कि तुम्हारी हत्या कर दें, और तुम लोगों पर उनकी तलवार तब तक चलती रहे जब तक कि तुम सदा के लिए विलुप्त न हो जाओ ।"},{"vNo":"9 ","txt":"और देखो, मैं गिडियान्ही हूं; और मैं गडियन्टन के इस गुप्त संगठन का शासक हूं; वह संगठन और कार्य जिसे मैं अच्छा समझता हूं; और ये पुराने समय से हैं और इन्हें हमें सौंपा गया है ।"},{"vNo":"10 ","txt":"और लकोनियस, मैं तुम्हें यह पत्र लिख रहा हूं और आशा करता हूं कि बिना रक्तपात के तुम अपने प्रदेश और अपनी संपत्तियों को हमें सौंप दोगे जिससे कि मेरे ये लोग अपने अधिकार और शासन को फिर से प्राप्त कर सकें जिन्होंने तुमसे मतभेद किया था क्योंकि तुमने अपनी दुष्टता के कारण शासन के उनके अधिकार से उन्हें वंचित रखा था, और यदि तुम ऐसा नहीं करोगे तो उनके प्रति की गई गलतियों के लिए मैं तुमसे बदला लूंगा । मैं गिडियान्ही हूं ।"},{"vNo":"11 ","txt":"और अब ऐसा हुआ कि जब लकोनियस ने इस पत्र को प्राप्त किया तो गिडियान्ही द्वारा नफाइयों के प्रदेश की मांग करने में उसके दु:साहस के कारण, और लोगों को धमकाने और उन लोगों के प्रति किये गए अन्याय के लिए धमकाने के कारण उसे बहुत आश्चर्य हुआ जो कि उनके प्रति अन्याय था ही नहीं, बल्कि वे स्वयं मतभेद कर उन दुष्ट और घृणित डाकुओं में जा मिले थे ।"},{"vNo":"12 ","txt":"अब देखो, यह शासक लकोनियस एक न्यायी पुरुष था, और एक डाकू की मांग और धमकियों से डर नहीं सकता था; इसलिए उसने डाकुओं के शासक गिडियान्ही के पत्र पर ध्यान नहीं दिया, परन्तु उसने अपने लोगों से कहा कि वे उस समय के लिए प्रभु से बल की याचना करें जब डाकू उन पर आक्रमण करने आएं ।"},{"vNo":"13 ","txt":"हां, उसने अपने सारे लोगों में घोषणा करवाई कि वे अपनी जमीन को छोड़कर अपनी स्त्रियों और अपने बच्चों, और अपने पशु-पक्षियों के झुंडों को, और अपनी सारी वस्तुओं को एक स्थान पर एकत्रित करें ।"},{"vNo":"14 ","txt":"और उसने उनके चारों तरफ किलाबंदी करवाई, और इसके पश्चात वे बहुत मजबूत हुए । और उसने नफाइयों और लमनाइयों दोनों से, या उन सबसे जो नफाइयों में गिने जाते थे उन्हें उनकी देखभाल करने के लिए, और डाकुओं से रात और दिन उनकी सुरक्षा के लिए रक्षकों के रूप में नियुक्त किया ।"},{"vNo":"15 ","txt":"हां, उसने उनसे कहा: जैसे कि प्रभु जीवित है, यदि तुम अपनी सारी बुराइयों के लिए पश्चाताप नहीं करोगे, और प्रभु से विनती नहीं करोगे, तो तुम गडियन्टन डाकुओं के हाथों से नहीं बचाए जाओगे ।"},{"vNo":"16 ","txt":"और लकोनियस के वचन और उसकी भविष्यवाणियां इतनी महान और अदभुत थीं कि उनके कारण सारे लोगों पर भय छा गया; और उन्होंने लकोनियस की बातों के अनुसार अपने बल को और बढ़ाया ।"},{"vNo":"17 ","txt":"और ऐसा हुआ कि लकोनियस ने नफाइयों की सारी सेनाओं पर मुख्य सेनापति नियुक्त किये ताकि जब डाकू निर्जन प्रदेश से बाहर आकर उन पर आक्रमण करें तब उन्हें आदेश दिया जा सके ।"},{"vNo":"18 ","txt":"अब मुख्य सेनापतियों के मुखिया और नफाइयों की सारी सेनाओं के महान सेनाध्यक्ष को नियुक्त किया गया, और उसका नाम गिडगिडोनी था ।"},{"vNo":"19 ","txt":"अब नफाइयों के बीच उनके मुख्य सेनापतियों के लिए, (उनकी दुष्टता की परिस्थितियों के अलावा) किसी ऐसे व्यक्ति को नियुक्त करने की एक प्रथा थी जिसके पास प्रकटीकरण और भविष्यवाणी की भी आत्मा हो; इसलिए, यह गिडगिडोनी मुख्य न्यायी होने के साथ-साथ उनके बीच एक महान भविष्यवक्ता भी था ।"},{"vNo":"20 ","txt":"अब लोगों ने गिडगिडोनी से कहा: प्रभु से प्रार्थना करो, और हमें पहाड़ियों और निर्जन प्रदेश में जाने दो ताकि हम डाकुओं पर आक्रमण कर सकें और उन्हें उनके ही प्रदेश में खत्म कर सकें ।"},{"vNo":"21 ","txt":"परन्तु गिडगिडोनी ने उनसे कहा: प्रभु मना करता है; क्योंकि यदि हम उन पर आक्रमण करेंगे तो प्रभु हमें उनके सुपुर्द कर देगा; इसलिए हम अपने प्रदेश के बीचोंबीच स्वयं को तैयार करेंगे, और अपनी सारी सेनाओं को एक साथ एकत्रित करेंगे, और हम उन पर आक्रमण नहीं करेंगे, परन्तु हम उनके आक्रमण की प्रतीक्षा करेंगे; इसलिए जैसे कि प्रभु जीवित है, यदि हम ऐसा करेंगे तो वह उन्हें हमारे सुपुर्द कर देगा ।"},{"vNo":"22 ","txt":"और ऐसा हुआ कि सत्रहवें वर्ष के अंत में, पूरे प्रदेश में चारों तरफ लकोनियस की घोषणा पहुंच गई, और उन्होंने अपने घोड़ों, और अपने रथों, और अपने पशुओं, और अपने सारे जानवरों के समूहों को, अपने झुंडों को, और अपने अनाज और अपनी वस्तुओं को लिया और हजारों और लाखों की संख्या में तब तक चलते रहे जब तक कि अपने शत्रुओं से स्वयं की रक्षा के लिए उस स्थान पर न पहुंच गए जिसे एकत्रित होने के लिए चुना गया था ।"},{"vNo":"23 ","txt":"और जिस प्रदेश को चुना गया था वह प्रदेश था जराहेमला, और जो जराहेमला और संपन्न प्रदेश के बीचोबीच था, हां, वह पंक्ति जो संपन्न प्रदेश और उजाड़ प्रदेश के बीच में थी ।"},{"vNo":"24 ","txt":"और कई हजारों की संख्या में लोग थे जो नफाई कहलाते थे, जिन्होंने स्वयं को इस प्रदेश में एकत्रित किया था । अब प्रदेश का उत्तरी हिस्सा श्रापित था जिसके कारण लकोनियस ने उन्हें प्रदेश के दक्षिणी हिस्से में एकत्रित होने के लिए कहा ।"},{"vNo":"25 ","txt":"और उन्होंने स्वयं को अपने शत्रुओं के खिलाफ मजबूत किया; और वे एक प्रदेश में एक समूह बनकर रहे, और लकोनियस द्वारा बताई गई बातों से इतने भयभीत हुए कि उन्होंने अपने सारे पापों का पश्चाताप किया; और उन्होंने प्रभु अपने परमेश्वर से प्रार्थना की ताकि जब उनके शत्रु उनके विरूद्ध युद्ध करें तो वह उनकी रक्षा करे ।"},{"vNo":"26 ","txt":"और अपने शत्रुओं के कारण वे बहुत दुखी थे । और गिडगिडोनी ने उनसे युद्ध के हर प्रकार के हथियार बनाने के लिए कहा, और उसके आदेश के अनुसार वे कवच और ढाल, और छोटी-छोटी ढालों से सुसज्जित हुए ।"}]}