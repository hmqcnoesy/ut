{"heading":"हजारवें दिन सब मनुष्य प्रभु की प्रशंसा करेंगे—वह उनके बीच रहेगा—यशायाह 12 से तुलना करें । लगभग 559–545 ई.पू.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 नफी 22","verses":[{"vNo":"1 ","txt":"और उस दिन तुम कहोगे, हे प्रभु, मैं तुम्हारा धन्यवाद करता हूं, क्योंकि यद्यपि तू मुझ पर क्रोधित हुआ था, परन्तु अब तेरा क्रोध शांत हुआ, और तुमने मुझे शांति दी है ।"},{"vNo":"2 ","txt":"देखो, परमेश्वर मेरा उद्धार है; मैं भरोसा रखूंगा और भयभीत न हूंगा; क्योंकि प्रभु यहोवा मेरा बल और मेरा गीत है; और वह मेरा उद्धारक भी हो गया है ।"},{"vNo":"3 ","txt":"इसलिए, तुम आनंदपूर्वक उद्धार के सोतों से जल भरोगे ।"},{"vNo":"4 ","txt":"और उस दिन तुम कहोगेः प्रभु की प्रशंसा करो, उससे प्रार्थना करो, लोगों के बीच में उसके बड़े कामों का प्रचार करो, और कहो कि उसका नाम उत्कर्ष है ।"},{"vNo":"5 ","txt":"प्रभु के भजन गाओ; क्योंकि उसने प्रतापमय काम किये हैं; इसे सारी पृथ्वी पर प्रकट करो ।"},{"vNo":"6 ","txt":"हे सिय्योन में बसने वाले लोगों, तुम जयजयकार करो और ऊंचे स्वर से गाओ, क्योंकि इस्राएल का एकमेव पवित्र परमेश्वर तुम में महान है ।"}]}