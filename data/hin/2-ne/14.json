{"heading":"सिय्योन और उसकी बेटियां हजारवें दिन में बचाई और शुद्ध की जाएंगी—यशायाह 4 से तुलना करें । लगभग 559–545 ई.पू.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 नफी 14","verses":[{"vNo":"1 ","txt":"और उस दिन सात स्त्रियां एक पुरूष को पकड़कर कहेंगी कि रोटी तो हम अपनी ही खाएंगी, और वस्त्र अपने ही पहनेंगी, केवल हम तेरी कहलाएं; हम केवल तुम्हारे नाम से बुलाई जाएं ताकि हमारी बदनामी न हो ।"},{"vNo":"2 ","txt":"उस दिन प्रभु की शाखा सुंदर और महिमापूर्ण होगी; पृथ्वी के फल उनके लिए उत्तम और मनोरम होंगे जो इस्राएल से बच गए हैं ।"},{"vNo":"3 ","txt":"और ऐसा होगा कि, जो कोई सिय्योन में बचा रहे, और यरूशलेम में रहे, अर्थात यरूशलेम में जितनों के नाम जीवनपत्र में लिखें हों, वे पवित्र कहलाएंगे—"},{"vNo":"4 ","txt":"जब यहोवा सिय्योन की बेटियों के गंध को धो देगा, और न्याय की आत्मा और भस्म करने वाली आत्मा के द्वारा उनके मध्य से यरूशलेम के लहू को मिटा देगा ।"},{"vNo":"5 ","txt":"और तब प्रभु सिय्योन पर्वत के प्रत्येक घर के ऊपर, और उसके सभाघरों के ऊपर, दिन को तो धुएं का बादल, और रात को धधकती आग समस्त सिय्योन के वैभव के ऊपर एक मंडप होकर छायी रहेगी ।"},{"vNo":"6 ","txt":"और उस दिन को गर्मी से बचाने के लिए मंडप और तूफान और बारिश में एक शरण और आड़ होगा ।"}]}