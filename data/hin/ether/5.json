{"heading":"तीन गवाह और कार्य स्वत: ही मॉरमन की पुस्तक की सच्चाई की गवाही के रूप में खड़े होंगे ।","prevAbbr":"ether","prevNo":4,"nextAbbr":"ether","nextNo":6,"chapterTitle":"ईथर 5","verses":[{"vNo":"1 ","txt":"और अब, मैं, मोरोनी ने अपनी स्मरणशक्ति के अनुसार, उन बातों को लिखा है जिन्हें लिखने की मुझे आज्ञा दी गई है; और मैंने उन बातों को तुम्हें बता दिया है जिन्हें मैंने मुहरबंद किया था; इसलिए उन्हें उस रीति से न छुओ कि तुम अनुवाद कर सको; क्योंकि परमेश्वर के ज्ञान में उसका समय आने तक, ऐसा करने के लिए तुम्हें मना किया गया है ।"},{"vNo":"2 ","txt":"और देखो, तुम्हें इन पट्टियों को उन लोगों को दिखाने का सुअवसर मिलेगा जो इस कार्य को बाहर लाने में सहायता करेंगे ।"},{"vNo":"3 ","txt":"और इन्हें तीन लोगों को परमेश्वर के सामर्थ्य द्वारा दिखाया जाएगा; इसलिए वे इस बात की निश्चितता को जानेंगे कि ये बातें सच्ची हैं ।"},{"vNo":"4 ","txt":"और तीनों गवाहों के मुंह से ये बातें स्थापित होंगी; और तीनों की गवाहियां, और उसका कार्य जिसमें परमेश्वर का सामर्थ्य और उसका वचन बाहर लाया जाएगा, जिसका पिता, पुत्र, और पवित्र आत्मा अभिलेख रखेंगे—और ये सारी बातें अंतिम दिन में संसार के विरूद्ध एक गवाही के रूप में खड़ी होंगी ।"},{"vNo":"5 ","txt":"और यदि ऐसा होगा कि वे पश्चाताप करेंगे और यीशु के नाम में पिता के पास आएंगे, उन्हें परमेश्वर के राज्य में स्वीकार किया जाएगा ।"},{"vNo":"6 ","txt":"और अब, यदि इन बातों के लिए मेरे पास कोई अधिकार नहीं है, तो तुम न्याय करो; क्योंकि जब तुम मुझे देखोगे तो तुम जानोगे कि मेरे पास अधिकार है, और अंतिम दिन में हम परमेश्वर के समक्ष खड़े रहेंगे । आमीन ।"}]}