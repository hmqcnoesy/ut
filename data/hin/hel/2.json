{"heading":"हिलामन, हिलामन का बेटा, मुख्य न्यायी बनता है—गडियन्टन किश्कूमन की टोली का नेतृत्व करता है—हिलामन के सेवक किश्कूमन की हत्या कर देते हैं, और गडियन्टन की टोली भागकर निर्दन प्रदेश में चली जाती है । लगभग 50–49 ई.पू.","prevAbbr":"hel","prevNo":1,"nextAbbr":"hel","nextNo":3,"chapterTitle":"हिलामन 2","verses":[{"vNo":"1 ","txt":"और ऐसा हुआ कि न्यायियों के शासन के बयालीसवें वर्ष में, जब मोरोनिहा ने नफाइयों और लमनाइयों के बीच फिर से शांति स्थापित कर दी, देखो न्याय-आसन पर बैठने के लिए कोई नहीं था; इसलिए न्याय-आसन पर किसे बैठना चाहिए, इस बात को लेकर लोगों के बीच मतभेद होने लगा ।"},{"vNo":"2 ","txt":"और ऐसा हुआ कि लोगों के मतानुसार हिलामन के बेटे हिलामन को न्याय-आसन पर बैठने के लिए नियुक्त किया गया ।"},{"vNo":"3 ","txt":"परन्तु देखो, किश्कूमन जिसने पहोरन की हत्या की थी, उसने हिलामन को भी मारने की योजना बनाई; और उसे उसकी टोली का भी समर्थन मिला, जिन्होंने एक अनुबंध में प्रवेश किया कि उसकी दुष्टता के बारे में किसी को पता नहीं चलना चाहिए ।"},{"vNo":"4 ","txt":"क्योंकि गडियन्टन नामक एक व्यक्ति था जो शब्दों से खेलने में निपुण था, और हत्या और लूटपाट जैसे गुप्त कार्यों को करने के प्रति अपनी धूर्तता में भी निपुण था; इसलिए वह किश्कूमन की टोली का मार्गदर्शक बन गया ।"},{"vNo":"5 ","txt":"इसलिए उसने उन्हें और किश्कूमन को भी फुसलाया, कि यदि वे उसे न्याय-आसन पर बिठाएंगे तो जो लोग उसकी टोली के सदस्य हैं उन्हें वह लोगों के बीच ताकतवर और अधिकारी बनाएगा; इसलिए किश्कूमन हिलामन को मारने का प्रयास करने लगा ।"},{"vNo":"6 ","txt":"और ऐसा हुआ कि जब वह हिलामन को मारने के लिए न्याय-आसन के ओर गया, देखो हिलामन के सेवकों में से एक जो कि रात के समय भेष बदलकर बाहर गया, और टोली द्वारा हिलामन को मारने की बनाई गई योजनाओं के बारे में पता लगाया ।"},{"vNo":"7 ","txt":"और ऐसा हुआ कि वह किश्कूमन से मिला, और उसे एक चिन्ह दिया; इसलिए किश्कूमन ने उस पर अपनी इच्छा प्रकट की, यह चाहते हुए कि वह उसे न्याय-आसन तक ले जाएगा जिससे कि वह हिलामन की हत्या कर सके ।"},{"vNo":"8 ","txt":"और जब हिलामन के सेवक को किश्कूमन के हृदय की सारी बातें पता चल गईं, और यह कि उसका उद्देश्य हत्या करना है, और यह भी कि जो लोग उसकी टोली के सदस्य हैं उनका उद्देश्य हत्या करना, और लूटपाट करना, और सत्ता हासिल करना है (यही उनकी गुप्त योजना और उनकी मिलीभगत थी), हिलामन के सेवक ने किश्कूमन से कहा: चलो न्याय-आसन की तरफ चलें ।"},{"vNo":"9 ","txt":"अब इससे किश्कूमन अत्याधिक प्रसन्न हो गया, क्योंकि उसने मान लिया कि उसकी योजना साकार हो गई है; परन्तु देखो, जब वे न्याय-आसन की तरफ जा रहे थे तभी हिलामन के सेवक ने किश्कूमन के हृदय में छुरी भोंक दी, जिससे वह बिना कराहे नीचे गिर पड़ा । और वह दौड़ कर गया और जो भी बातें उसने देखी, सुनी और की थी उसे हिलामन को कह सुनाया ।"},{"vNo":"10 ","txt":"और ऐसा हुआ कि हिलामन ने अपने लोगों को लूटपाट और गुप्त हत्याएं करने वाली टोली को पकड़कर लाने के लिए भेजा, ताकि नियम के अनुसार वह उनका न्याय कर सके ।"},{"vNo":"11 ","txt":"परन्तु देखो, जब गडियन्टन को पता चला कि किश्कूमन वापस नहीं आया तो वह डर गया कि कहीं उसे खत्म न कर दिया जाए; इसलिए उसने अपनी टोली को अपने पीछे आने के लिए कहा । और वे तेजी से एक गुप्त मार्ग द्वारा उस प्रदेश से निर्जन प्रदेश की ओर भाग गए; और इस प्रकार जब हिलामन ने उन्हें पकड़ने के लिए भेजा तो वे कहीं भी नहीं मिले ।"},{"vNo":"12 ","txt":"और इसके पश्चात गडियन्टन के विषय में अधिक बताया जाएगा । और इस प्रकार नफी के लोगों पर न्यायियों के शासन का बयालिसवां वर्ष समाप्त हुआ ।"},{"vNo":"13 ","txt":"और देखो, इस पुस्तक के अंत में आप देखेंगे कि यही गडियन्टन नफी के लोगों की पराजय का, हां, लगभग उनके पूरे विनाश का कारण बना ।"},{"vNo":"14 ","txt":"देखो इससे मेरा तात्पर्य हिलामन की पुस्तक की समाप्ति नहीं है, परन्तु इससे मेरा तात्पर्य नफी की पुस्तक की समाप्ति है, जिससे मैंने सभी विवरणों को प्राप्त कर लिखा है ।"}]}