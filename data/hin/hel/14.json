{"heading":"समूएल मसीह के जन्म पर रात के समय दिखाई देनेवाले प्रकाश और एक नए तारे की भविष्यवाणी करता है—मसीह शारीरिक और आत्मिक मृत्यु से लोगों को मुक्ति देता है—उसकी मृत्यु के चिन्ह में शामिल है तीन दिनों का अंधकार, चट्टानों का फटना, और प्रकृति में घोर परिवर्तन । लगभग 6 ई.पू.","prevAbbr":"hel","prevNo":13,"nextAbbr":"hel","nextNo":15,"chapterTitle":"हिलामन 14","verses":[{"vNo":"1 ","txt":"और अब ऐसा हुआ कि लमनाई समूएल ने और कई महान चीजों की भविष्यवाणी की जिसे लिखा नहीं जा सकता ।"},{"vNo":"2 ","txt":"और देखो, उसने उनसे कहा: देखो, मैं तुम्हें एक चिन्ह दूंगा; क्योंकि पांच वर्ष और बीतने वाले हैं, और देखो, फिर परमेश्वर का पुत्र उन सबको मुक्ति देने आएगा जो उसके नाम में विश्वास करेंगे ।"},{"vNo":"3 ","txt":"और देखो, मैं उसके आने के समय का एक चिन्ह दूंगा; क्योंकि देखो, स्वर्ग में बहुत प्रकाश होगा, इतना अधिक कि उसके आने से पहले जो रात होगी उसमें अंधकार नहीं होगा, जिससे कि मनुष्यों को ऐसा प्रतीत होगा जैसे कि दिन हो ।"},{"vNo":"4 ","txt":"इसलिए, एक दिन और एक रात और एक दिन होगा, जैसे कि एक ही दिन हो और कोई रात न हो; और यह तुम्हारे लिए एक चिन्ह स्वरूप होगा; ताकि तुम सूरज के उगने और उसके डूबने को जान सको; इसलिए वे निश्चित रूप से जान जाएंगे कि यह दो दिन और एक रात है; फिर भी रात में अंधेरा नहीं होगा; और उसके जन्म से पहले रात होगी ।"},{"vNo":"5 ","txt":"और देखो, एक नया तारा उगेगा, ऐसा जैसे तुमने कभी भी न देखा हो; और यह भी तुम्हारे लिए एक चिन्ह स्वरूप होगा ।"},{"vNo":"6 ","txt":"और देखो यह सब कुछ नहीं है, बहुत से चिन्ह दिखाई देंगे और स्वर्ग में चमत्कार होंगे ।"},{"vNo":"7 ","txt":"और ऐसा होगा कि तुम अचम्भीत और आश्चर्यचकित हो जाओगे, इतना अधिक कि तुम धरती पर गिर पड़ोगे ।"},{"vNo":"8 ","txt":"और ऐसा होगा कि जो लोग भी परमेश्वर के पुत्र में विश्वास करेंगे, उन्हें ही अनंत जीवन मिलेगा ।"},{"vNo":"9 ","txt":"और देखो, इस प्रकार प्रभु ने मुझे अपने स्वर्गदूतों के द्वारा आज्ञा दी है कि मैं आकर तुम लोगों को ये बातें बताऊं; हां, उसने आज्ञा दी है कि मैं तुम्हारे लिए इन बातों की भविष्यवाणी करूं; हां, उसने मुझसे कहा है: इन लोगों को पश्चाताप करने और प्रभु का मार्ग तैयार करने के लिए पुकारो ।"},{"vNo":"10 ","txt":"और अब, क्योंकि मैं एक लमनाई हूं, और मैंने तुम्हें वे बातें बताई हैं जिसे प्रभु ने मुझे तुम्हें बताने की आज्ञा दी है, और क्योंकि यह तुम्हारे लिए कठोर थीं, तुम मुझसे क्रोधित हो और मारना चाहते हो, और अपने बीच से मुझे निकालना चाहते हो ।"},{"vNo":"11 ","txt":"और तुम मेरी बातें सुनोगे, क्योंकि मैं इसी उद्देश्य से इस नगर की दीवारों पर चढ़ा हूं, ताकि तुम सुन सको और परमेश्वर के उस न्याय को जान सको जो तुम्हारी बुराइयों के कारण तुम्हारी प्रतीक्षा में है, और यह कि तुम पश्चाताप की परिस्थितियों के बारे में जान सको ।"},{"vNo":"12 ","txt":"और यह कि तुम यीशु मसीह, परमेश्वर के पुत्र, स्वर्ग और पृथ्वी के पिता, आरंभ से लेकर सारी चीजों के सृष्टिकर्ता के बारे में जान सको; और यह कि तुम उसके आने के चिन्ह और उसके अभिप्राय के विषय में जान सको ताकि तुम उसके नाम में विश्वास कर सको ।"},{"vNo":"13 ","txt":"और यदि तुम उसके नाम में विश्वास करोगे और अपने पापों का पश्चाताप करोगे, तो शायद इसके पश्चात उसके गुणों द्वारा तुम्हें उनसे क्षमा प्राप्त हो ।"},{"vNo":"14 ","txt":"और देखो, फिर से, मैं तुम्हें एक दूसरा चिन्ह देता हूं, हां, उसकी मृत्यु का चिन्ह ।"},{"vNo":"15 ","txt":"क्योंकि देखो, निश्चित तौर पर उसकी मृत्यु होगी ताकि उद्धार हो सके; हां, यह उसके योग्य है और मरे हुए लोगों पर पुनरुत्थान लाने के लिए आवश्यक है कि उसकी मृत्यु हो, ताकि इसके पश्चात मनुष्यों को प्रभु की उपस्थिति में लाया जा सके ।"},{"vNo":"16 ","txt":"हां, देखो, यह मृत्यु पुनरुत्थान लाती है, और सारी मानवजाति को पहली मृत्यु—आत्मिक मृत्यु से मुक्ति दिलाती है; आदम के पतन द्वारा सारी मानवजाति प्रभु की उपस्थिति से अलग हो गई थी, जिन्हें दोनों ही, लौकिक और आत्मिक तौर पर मृत माना जाता है ।"},{"vNo":"17 ","txt":"परन्तु देखो, मसीह का पुनरुत्थान मानवजाति को मुक्ति देता है, हां, यहां तक कि सारी मानवजाति को, और उन्हें फिर से प्रभु की उपस्थिति में लाता है ।"},{"vNo":"18 ","txt":"हां, और यह पश्चाताप की स्थिति लाती है, ताकि जो कोई पश्चाताप करेगा उसे काट कर आग में नहीं डाला जाएगा; परन्तु जो कोई पश्चाताप नहीं करेगा उसे काट कर आग में डाल दिया जाएगा; और यहां उन पर फिर से आत्मिक मृत्यु आएगी, हां, दूसरी मृत्यु, क्योंकि उन्हें फिर से धार्मिकता से संबंधित चीजों से अलग कर दिया जाएगा ।"},{"vNo":"19 ","txt":"इसलिए पश्चाताप करो, पश्चाताप करो, कहीं ऐसा न हो कि केवल जानने से और न करने से तुम स्वयं पर दण्डाज्ञा लाओ, और तुम पर यह दूसरी मृत्यु आए ।"},{"vNo":"20 ","txt":"परन्तु देखो, जैसा कि मैंने तुम्हें दूसरे चिन्ह, उसकी मृत्यु के चिन्ह के संबंध में कहा है, देखो, जिस दिन उसकी मृत्यु होगी उस दिन सूर्य अंधकार में डूब जाएगा और तुम्हें अपना प्रकाश देने से मना कर देगा; और चांद और तारे भी मना कर देंगे; और इस प्रदेश पर प्रकाश नहीं होगा, यहां तक कि उसकी मृत्यु के समय से लेकर तीन दिनों तक जब तक कि वह फिर से मरे हुओं में से जी न उठेगा ।"},{"vNo":"21 ","txt":"हां, जिस समय वह अपना प्राण त्यागेगा उस समय कई घंटों तक बादल गरजेगा और बिजली चमकेगी, और धरती हिलेगी और थर्राएगी; और इस धरती के ऊपर और नीचे जो भी चट्टानें हैं, जिसे तुम जानते हो कि सख्त हैं, या उसका अधिकतर भाग सख्त है, टूट जाएंगी ।"},{"vNo":"22 ","txt":"हां, वे दो भागों में बंट जाएंगी, और तब से निशान और दरार लगे हुए, और पूरी धरती पर, उसके ऊपर और नीचे के हिस्से में टूटे हुए खण्डों में पाए जाएंगे ।"},{"vNo":"23 ","txt":"और देखो, भारी तूफान भी आएगा, और कई पहाड़ खाड़ी के समान झुक जाएंगे, और कई स्थान जिन्हें हम खाड़ी कहते हैं वह पहाड़ बन जाएंगे, जिनकी ऊंचाई बहुत होगी ।"},{"vNo":"24 ","txt":"और कई प्रमुख मार्ग खण्डित हो जाएंगे, और कई महान नगर उजाड़ हो जाएंगे ।"},{"vNo":"25 ","txt":"और कई कब्रें खुल जाएंगी, और कई मृतक बाहर आएंगे; और बहुतों को कई संत दिखाई देंगे ।"},{"vNo":"26 ","txt":"और देखो, इस तरह स्वर्गदूत ने मुझसे कहा; क्योंकि उसने मुझसे कहा था कि कई घंटों तक बादल गरजेगा और बिजली चमकेगी ।"},{"vNo":"27 ","txt":"और उसने मुझसे कहा था कि जब बादल गरजेगा और बिजली चमकेगी, और तूफान आएगा, और ये चीजें होंगी, और तीन दिनों तक पूरी धरती पर अंधकार छाया रहेगा ।"},{"vNo":"28 ","txt":"और स्वर्गदूत ने मुझसे कहा था कि कई लोग इससे भी महान चीजें देखेंगे, इस अभिप्राय से कि वे इन चिन्हों पर विश्वास कर सकें और ये चमत्कार पूरे प्रदेश में होगा, इस अभिप्राय से कि मानव संतान के बीच अविश्वास का कोई भी कारण न रहे—"},{"vNo":"29 ","txt":"और ऐसा इस अभिप्राय से होगा कि जो भी विश्वास करेगा शायद उसे बचाया जा सके, और जो भी विश्वास नहीं करेगा उसका धार्मिक तौर पर न्याय हो सके; और इसलिए भी कि यदि वे दोषी हैं तो उन्होंने स्वयं अपने आप पर दोष लगाया है ।"},{"vNo":"30 ","txt":"और अब याद रखो, मेरे भाइयों याद रखो, कि जिसका विनाश होगा, स्वयं के कारण उसका विनाश होगा; और जो कोई अधर्म करता है, वह स्वयं के लिए करता है; क्योंकि देखो, तुम स्वतंत्र हो; तुम कर्म करने के लिए स्वतंत्र हो; क्योंकि देखो, परमेश्वर ने तुम्हें ज्ञान दिया है और उसने तुम्हें स्वतंत्र किया है ।"},{"vNo":"31 ","txt":"उसने तुम्हें ज्ञान इसलिए दिया है ताकि तुम भले और बुरे को जानो, और उसने तुम्हें स्वतंत्रता इसलिए दी है ताकि तुम जीवन या मृत्यु चुन सको; और भलाई कर सको और पहले के समान अच्छे हो सको, या उस भलाई को प्राप्त करो जिसे तुम्हारे लिए स्थापित किया गया है; या तुम बुराई करो, और उस बुराई को प्राप्त करो जिसे तुम्हारे लिए स्थापित किया गया है ।"}]}