{"heading":"Enos el pruhe upac ac eis nuhnak muhnahs ke ma koluk lal—Puhsren Leum tuhkuh nuh ke nuhnak lal, uli molwelah nuh sin mwet Laman ke pacl fahsruh uh—Mwet Nephi elos suk in fohlohkohnma mwet Laman—Enos el kaksak ke Mwet in Molwelah lal. Sahp ke yac 420 Met Liki Kraist.","prevAbbr":"jacob","prevNo":7,"nextAbbr":"jarom","nextNo":1,"chapterTitle":"Enos 1","verses":[{"vNo":"1 ","txt":"Liye, tukun ma inge nga, Enos, etuh ke pahpah tuhmuhk lah el mwet na suwohs se—tuh el lutiyuc ke kahs lal, ac oacyacpac ke karihngihnyuck ac kaiyuck luhn Leum—ac kaksakihn inen God luhk nuh kac—"},{"vNo":"2 ","txt":"Ac nga fah sruhmuhn nuh sum ke mweun suc nga oruh ye muhtuhn God, met liki nga eis sie nuhnak muhnahs ke ma koluk luhk."},{"vNo":"3 ","txt":"Liye, nga som in sruh kosro insack ah; ac kahs ma nga kwacna lohng pahpah tuhmuhk el sramsramkihn ke moul ma pahtpaht, ac engan luhn mwet luhlahlfongi, tihli loal nuh insiyuck."},{"vNo":"4 ","txt":"Ac nguhnihk masrinsrwacl; ac nga sikuck muhtuhnte ye muhtuhn Mwet Oraclah luhk, ac nga wowoyak nuh sel ke pruhe ac siyuck na yohk ke nguhnihk sifacna; ac lwen na fohn se nga pruhe nuh sel; ahok, ac ke fong tuhkuh nga srack kohlwack puhsrwek nuh lucng tuh in sun inkuhsrao."},{"vNo":"5 ","txt":"Ac tuh tuhkuh sie puhsra nuh sihk, fahk: Enos, ma koluk lom nuhnakmuhnahs nuh sum, ac kom fah ahkinsewowoyeyuck."},{"vNo":"6 ","txt":"Ac nga, Enos, etuh lah God El tiac kuh in kikiacp; ohinge, mwacta luhn ma koluk luhk wacngihnlac."},{"vNo":"7 ","txt":"Ac nga fahk: Leum, fuhkah tuh in ohinge?"},{"vNo":"8 ","txt":"Ac El fahk nuh sihk: Ke srihpen luhlahlfongi lom ke Kraist, suc kom tiac lohng met me kuh liye. Ac yac pucspucs somlah met liki El fah ahkkahlwemyacl sifacna in mahno; ohinge, som, luhlahlfongi lom oruh kom nwacsnwacslah."},{"vNo":"9 ","txt":"Inge, tukun ma inge ke nga lohngwack kahs inge nga muhtwacwacack in puhla sie kena ah nuh ke moul luhn mwet luhk, mwet Nephi; ohinge, nga okwaclah nohfohn nguhnihk nuh sin God kaclos."},{"vNo":"10 ","txt":"Ac ohinge ke nga srwackna mweun in nguhn, liye, puhsren Leum sifil tuhkuh nuh ke nuhnak luhk, fahk: Nga fah forfor nuh yurun mwet wiyom fal nuh ke insacnweacng lalos in liyacacng masap Luhk. Nga sang nuh selos acn se inge, ac fah sie acn muhtahl; ac Ngwac tiac selngawii sahyacn na ke srihpen ma koluk; ohinge, Nga fah forfor nuh yurun mwet wiyom oacna nuh ke fahk Luhk; ac tahfonglac lalos Nga fah usyac ke ahsor nuh fin sifaclos sifacna."},{"vNo":"11 ","txt":"Ac tukun nga, Enos, lohng kahs inge, luhlahlfongi luhk muhtwacwacack in fokokoi in Leum; ac nga pruhe nuh Sel ke mweun na loes pucspucs ke mwet wiyuck, mwet Laman."},{"vNo":"12 ","txt":"Ac tukun ma inge tukun nga pruhe ac orekma ke insacnweacng nuhkwewa, Leum El fahk nuh sihk: Nga fah sot nuh sum fal nuh ke kena lom, ke srihpen luhlahlfongi lom."},{"vNo":"13 ","txt":"Ac inge liye, pa inge kena ma nga kena Sel—tuh fin fahsr ne, mwet luhk, mwet Nephi, fah puhtatlac nuh ke tahfonglac, ac ke kuhtwena ohiyac in kuhnausyucklac, ac mwet Laman fah tiac kuhnausyucklac, tuh Leum God El fah karihngihn sie ma sihmlac ke mwet luhk, mwet Nephi; fin ac ma ke kuh luhn paho muhtahl Lal, tuh in kuh in utuckuh ke kuhtuh pacl fahsruh uh nuh yurun mwet Laman, tuh, sahp, elos in kuh in utuckuh nuh ke molwelah—"},{"vNo":"14 ","txt":"Tuh ingena mweun lasr wacngihn srihpac in sifil fohlohkohnohltahl ma nuh ke luhlahlfongi pwacye. Ac elos fuhlahk ke kasrkuhsrak lalos lah, fin ma ac kuh, elos ac kuhnahoslah ma sihmlac lasr ac kuht, ac oacyacpac facsin nuhkwewa luhn pahpah tuhmwacsr."},{"vNo":"15 ","txt":"Ohinge, nga etuh na lah Leum God El kuh in karuhnguhnwacng ma sihmlac lasr, nga wowoyak nuh Sel pacl nuhkwewa, tuh El fahk nuh sihk: Ma nuhkwewa kom fah siyuck ke luhlahlfongi, luhlahlfongi lah kom fah eis ke inen Kraist, kom fah eis."},{"vNo":"16 ","txt":"Ac nga luhlahlfongi, ac nga pruhe nuh sin God tuh Elan karihngihn ma sihmlac; ac El olwelah nuh sihk lah El fah sang ma inge nuh sin mwet Laman ke pacl fal Lal."},{"vNo":"17 ","txt":"Ac nga, Enos, etuh lah ac oacna inge fal nuh ke olwelah ma El oraclah; ohinge nguhnihk monglac."},{"vNo":"18 ","txt":"Ac Leum El fahk nuh sihk: Pahpah tomowos elos oacyacpac siyuck sihk ke ma se inge; ac e fah oreklac nuh selos fal nuh ke luhlahlfongi lalos; tuh luhlahlfongi lalos oacna luhlahlfongi lom."},{"vNo":"19 ","txt":"Ac na tukun ma inge nga, Enos, som nuh inmahsrlon mwet lal Nephi, palyei ke ma ac fah tuhkuh, ac fahkwack ke ma suc nga lohng ac liye."},{"vNo":"20 ","txt":"Ac nga fahkwack lah mwet lal Nephi elos suk insacnweacng in sifil fohlohkohnma mwet Laman nuh ke luhlahlfongi pwacye ke God. Tuhsruhk orekma lasr wacngihn na srihpac; sruhnga lalos oasr na, ac elos kolyuck ke ohiyac koluk lalos oruh elos lwemnak, ac suhlallacl, ac mwet ahkmas, fohnlah ke alu nuh ke ma sruhlwaclah ac ma fohkfohk; kihteyuck ke ikwen kosro suhlallacl; muhta ke lohm nuknuk, ac oewe ke innimac nukum sie mwe lweyuck fototo kapihri infulwaclos ac insifaclos macngsruhsralah; ac elos suhmaht ke pihsr, ac ke mitmit kuhruh, ac tuhla. Ac puhkantwen selos wacngihn ma elos kang sahyacn ikoac tahkmwek; ac elos suk pacl nuhkwewa in kuhnauskuhtlac."},{"vNo":"21 ","txt":"Ac tukun ma inge mwet lal Nephi elos kihlihng acn uh, ac ukwi kain in grain nuhkwewa, ac fukun sahk, ac un kosro, ac kain in un kaho nuhkwewa, ac nacni, ac nacni lwemnak, ac oacyacpac ohsr puhkantwen."},{"vNo":"22 ","txt":"Ac arulacna puhkantwen mwet pahluh inmahsrlosr. Ac mwet ah mwet lihkkeke, upac in kahlwem."},{"vNo":"23 ","txt":"Ac wacngihn ma sahyacn suhluhlluhl, luti ac pahluh ke mweun, ac fohs, ac kuhnahoslah, ac sikalweni in ahkacsmakihnyaclos ke misac, ac ke puhluhn pacl se ke moul ma pahtpaht, ac nuhnuhnkuh ac kuh luhn God, ac ma inge nuhkwewa—puhrakuhlosyak pacl nuhkwewa in sahngweng sin Leum. Nga fahk lah wacngihn suhfaliyacn ma inge, ac arulacna sramsram in kahlwem yohk, ma oruh elos in tiac som upaclaclac nuh ke kuhnausyucklac. Ac tukun ohiyac se inge nga sihmihs kaclos."},{"vNo":"24 ","txt":"Ac nga liye mweun inmahsrlon mwet Nephi ac mwet Laman ke puhluhn pacl se ke moul luhk."},{"vNo":"25 ","txt":"Ac tukun ma inge nga muhtwacwacack in mahtohoh, ac yac siofok ac itnguhul ac yuc somlah liki pacl se pahpah tuhmwacsr Lehi el som liki acn Jerusalem."},{"vNo":"26 ","txt":"Ac nga liye lah tiac paht nga enenuh in som nuh in kuclyuck luhk, mokleyuck ke kuh luhn God tuh nga enenuh in luti ac pahluh nuh sin mwet inge, ac fahkwack kahs fal nuh ke ma pwacye oasr yurun Kraist. Ac nga fahkwack ke lusen moul luhk nohfohn, ac engankihn yohk liki ma luhn facluh."},{"vNo":"27 ","txt":"Ac ke nga apkuhran in som nuh ke acn in monglac luhk, suc in wi Mwet in Molwelah luhk; tuh nga etuh lah Kacl nga fah eis monglac. Ac nga kaksakihn pacl se ma monuk fah eklac nuh ke mahno kawihl, ac fah tu ye Muhtahl; na nga fah liye muhtahl ke engan, ac El fah fahk nuh sihk: Tuhkuh nuh Yuruk, kom ahkinsewowoyeyuck, oasr acn se ahkolah nuh sum ke acn in muhta luhn Pahpah Tuhmuhk. Amen."}]}