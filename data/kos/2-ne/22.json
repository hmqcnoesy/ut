{"heading":"Ke lwen ke lusen yac tausin sie mwet nuhkwewa fah kaksakihn Leum—El fah muhta inmahsrlolos—Kapsra Isaiah 12. Sahp ke yac 559–545 Met Liki Kraist.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nephi 22","verses":[{"vNo":"1 ","txt":"Ac ke lwen sac kowos fah fahk: O Leum, nga fah kaksakihn Kom; finne Kom tuh kasrkuhsrak sihk kasrkuhsrak Lom tui, ac Kom ahkwoyeyuc."},{"vNo":"2 ","txt":"Liye, God El mwe molwelah luhk; nga fah luhlahlfongi, ac tiac sahngweng; tuh Leum Jehovah El kuh luhk ac on luhk; El oacyacpac mwet in molwelah luhk."},{"vNo":"3 ","txt":"Ke ma inge, ke engan kowos fah utkof liki luhf luhn molwelah."},{"vNo":"4 ","txt":"Ac ke lwen sac kowos fah fahk: Kaksakihn Leum, pahngon Inel, fahkwack orekma Lal inmahsrlon mwet uh, fahkwack lah Inel fuhlwact."},{"vNo":"5 ","txt":"On nuh sin Leum; tuh El oruh ma wolacna; ma se inge etweyuck fin facluh nohfohn."},{"vNo":"6 ","txt":"Wowoyak ac sasa, kowos suc muhta Zion; tuh wolacna El suc Muhtahl luhn Israel suc muhta inmahsrlowos."}]}