{"heading":"Ke Tuhkuh Ahkluo, mwet insefuhlwact ac mwet koluk ac fah isisyak oacna mah paho—Elijah el fah fohlohk met liki lwen na yohk srihpac ac ahksahngweng sac—Kapsra Malachi 4. Sahp ke yac 34 Tukun Kraist.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nephi 25","verses":[{"vNo":"1 ","txt":"Tuh liye, pacl se ac tuhkuh tuh ac fah fihrihr oacna sie oven; ac mwet inse fuhlwact nuhkwewa, ahok, ac elos nuhkwewa ma oruh ma koluk, fah oacna mah paho; ac pacl se ac tuhkuh tuh elos fah isisyak, Leum luhn Un Mwet Mweun El fahk, tuh ac fah wacngihn okah kuh lah luhlah."},{"vNo":"2 ","txt":"Tuhsruhk nuh suwos suc sahngweng ke Inek, Wen nuhtin Suwohswohs fah sikme ac unwelah oasr ke lulin pahol; ac kowos fah som ac kapkapwack oacna kaho fuhsr ke kalkal uh."},{"vNo":"3 ","txt":"Ac kowos fah longyac mwet koluk; tuh elos fah mulutlac ye niowos ke pacl se ma Nga ac fah oruh ma se inge, Leum luhn Un Mwet Mweun El fahk."},{"vNo":"4 ","txt":"Kowos esam masap lal Moses, mwet kuhlwacnsap Luhk, suc Nga tuh sapkihn nuh sel fin acn Horeb tuh sin Israel nohfohn, ke masap ac mwe nuhnuhnkuh."},{"vNo":"5 ","txt":"Liye, Nga fah suhpwacloht mwet pahluh Elijah met liki tuhkuh luhn lwen na yohk ac ahksahngweng se luhn Leum;"},{"vNo":"6 ","txt":"Ac el fah furohklah insiacn pahpah nuh sin tuhlihk uh, ac insiacn tuhlihk uh nuh sin pahpah tuhmwaclos, fin tiac Nga ac tuhkuh ac srihngihl facluh ke sie selngawi."}]}