{"heading":"Mukwikwi koluk luhn mwet Laman maelihk—Fihtac luhn mwet tol lal Noah ah misac oacna ke Abinadi el palye—Mwet Laman pucspucs elos eklac wolac ac welah mwet lal Anti-Nephi-Lehi—Elos luhlahlfongi Kraist ac liyacacng masap lal Moses. Sahp ke yac 90–77 Met Liki Kraist.","prevAbbr":"alma","prevNo":24,"nextAbbr":"alma","nextNo":26,"chapterTitle":"Alma 25","verses":[{"vNo":"1 ","txt":"Ac liye, na tukun ma inge tuh mwet Laman ingacn elos kasrkuhsrakyak liki met ah ke srihpen elos uniyac mwet wiyaclos; ke ma inge elos olwelah in fohlohksahk nuh sin mwet Nephi; ac elos tiac sifilpac srihke in uniyac mwet luhn mwet Anti-Nephi-Lehi ke pacl sac."},{"vNo":"2 ","txt":"Tuhsruhk elos eis mwet in mweun lalos som nuh ke inmahsrol luhn acn Zarahemla, ac mweun lain mwet suc muhta fin acn Ammonihah ac kuhnaosuhloslac."},{"vNo":"3 ","txt":"Ac tohkoh, elos mweun pacl pucspucs sin mwet Nephi, suc elos tuh ukohkyak ac acnwucki."},{"vNo":"4 ","txt":"Ac inmahsrlon mwet Laman suc acnwucki ah apkuhran in sun nohfohn mwet lal Amulon ac mwet wiyacl, suc pa tuh mwet tol lal Noah, ac elos acnwucki ke poun mwet Nephi;"},{"vNo":"5 ","txt":"Ac mwet luhlah ah, elos kahinglac nuh kuhtuhlacp ke innimac, ac elos sruokyac kuh ac wal fin mwet Laman, oruh tuh puhs sin mwet Laman in misac ke e ke srihpen luhlahlfongi lalos—"},{"vNo":"6 ","txt":"Tuh puhs selos, tukun elos kweok ke misac yohk ac ma upac pucspucs, elos muhtwacwacack in esam kahs ma Aaron ac mwet wiyacl luti nuh selos fin acn lalos; ke ma inge elos muhtwacwacack in suhlahlahlfongi facsin luhn pahpah tuhmwaclos, ac in luhlahlfongi ke Leum, ac lah El sang kuh yohk nuh sin mwet Nephi; ac ohinge puhslac selos eklac wolac ke innimac."},{"vNo":"7 ","txt":"Ac tukun ma inge mwet kol suc pa tuh luhlah sin tuhlihk nahtuhl Amulon elos oruh tuh elos in acnwucki, ahok, elos nuhkwewa suc luhlahlfongi ke ma inge."},{"vNo":"8 ","txt":"Inge ahkkweok se inge oruh tuh puhs sin mwet wiyaclos in pihrihkyuckyak in kasrkuhsrak; ac muhtwacwacack in oasr fohs ke innimac; ac mwet Laman elos muhtwacwacack in suk in uniyac mwet lal Amulon ac mwet wiyacl ac muhtwacwacack in onweltahluh; ac elos kahinglac nuh kuhtuhlacp ke innimac."},{"vNo":"9 ","txt":"Ac liye elos sukok in uniyucki ke lwen se inge sin mwet Laman. Ohinge kahs lal Abinadi ah ahkpwacyeiyucklac, suc el fahk ke mwet luhn mwet tol suc oraclah tuh elan kweokkihn misac ke e."},{"vNo":"10 ","txt":"Tuh el fahk nuh selos: Ma kowos fah oruh nuh sihk fah sie kain in ma suc fah tuhkuh."},{"vNo":"11 ","txt":"Ac inge Abinadi el pa emet in kweokkihn misac ke e ke srihpen luhlahlfongi lal ke God; inge pa inge kalmeyac sel, lah mwet pucspucs fah kweokkihn misac ke e, oacna ke el tuh kweok kac."},{"vNo":"12 ","txt":"Ac el fahk nuh sin mwet tol lal Noah lah mwet lalos ac oruh mwet pucspucs in acnwucki, ke ohiyac se pacna lal ah, ac tuh elos fah fahsrelihk nuh sahyac ac acnwucki, finne oacna soko sip ma wacngihn mwet shepherd la ac ukohkyak ac uniyucki sin kosro suhlallacl; ac inge liye, kahs inge ahkpwacyeiyucklac, tuh elos ukohkyak sin mwet Laman, ac elos sukok in uniyucki, ac elos acnwucki."},{"vNo":"13 ","txt":"Ac tukun ma inge ke mwet Laman elos liye tuh elos tiac kuh in kuhtanglah mwet Nephi elos sifilpac fohlohklac nuh ke acn selos sifacna; ac puhs selos tuhkuh muhta fin acn lal Ishmael ac acn lal Nephi, ac elos sifacna welah mwet luhn God, suc pa mwet lal Anti-Nephi-Lehi."},{"vNo":"14 ","txt":"Ac elos tuh oacyacpac pihkihnyac kuhfwen mwe mweun lalos, oacna mwet wiyaclos tuh oruh, ac elos muhtwacwacack in sie un mwet suwohswohs; ac elos tuh fahsr ke inkacnek luhn Leum, ac tuh karihngihn in liyacacng masap Lal ac ma loh Lal."},{"vNo":"15 ","txt":"Ahok, ac elos tuh liyacacng masap lal Moses; tuh ma wo fal se tuh elos in liyacacng masap lal Moses ke pacl sac, tuh ma inge soenna ahkpwacyeiyucklac nohfohn. Tuhsruhk sahyacn na masap lal Moses, elos tuh ngwetlah tuhpan tuhkuh luhn Kraist, motko lah masap lal Moses pa sie ohiyac in tuhkuh Lal, ac luhlahlfongi lah elos enenuh in liyacacng mukwikwi lihk ingacn ne ke na pacl se El fah sikyak nuh selos."},{"vNo":"16 ","txt":"Inge elos tiac nuhnkuh muh molwelah uh tuhkuh ke masap lal Moses; tuhsruhk masap lal Moses tuh oruh in ahkfokokoye luhlahlfongi lalos ke Kraist; ac ohinge elos tuh sruokyac na finsrak ke luhlahlfongi, nuh ke molwelah ma pahtpaht, fungyang na nuh ke nguhn in pahluh, suc sramsram ke ma suc fah tuhkuh."},{"vNo":"17 ","txt":"Ac inge liye, Ammon, ac Aaron, ac Omner, ac Himni, ac mwet wiyaclos tuh arulacna engan, ke kuhtanglah lalos inmahsrlon mwet Laman, liye lah Leum El sang nuh selos fal nuh ke pruhe lalos, ac tuh El oacyacpac ahkpwacyeiye kahs Lal nuh selos ke ma nuhkwewa."}]}