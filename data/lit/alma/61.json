{"heading":"Pahoranas pasakoja Moroniui apie sukilimą ir maištą prieš vyriausybę. Karalininkai užgrobia Zarahemlą ir sudaro sąjungą su lamanitais. Pahoranas prašo karinės pagalbos prieš maištininkus. Apie 62 m. prieš Kristaus gim.","prevAbbr":"alma","prevNo":60,"nextAbbr":"alma","nextNo":62,"chapterTitle":"Almos knyga 61","verses":[{"vNo":"1 ","txt":"Štai dabar buvo taip, kad netrukus po to, kai Moronis išsiuntė laišką vyriausiajam valdytojui, jis gavo laišką iš Pahorano, vyriausiojo valdytojo. Ir štai tie žodžiai, kuriuos jis gavo:"},{"vNo":"2 ","txt":"Aš, Pahoranas, šitos šalies vyriausiasis valdytojas, siunčiu šituos žodžius Moroniui, vyriausiajam armijos vadui. Štai, aš sakau tau, Moroni, kad aš nesidžiaugiu jūsų didžiais suspaudimais, taip, tai liūdina mano sielą."},{"vNo":"3 ","txt":"Bet štai yra tokių, kurie džiaugiasi tavo suspaudimais, taip, tiek, kad jie net sukilo maištu prieš mane ir taip pat prieš tuos iš mano žmonių, kurie yra laisvės šalininkai; taip, ir sukilusiųjų yra labai daug."},{"vNo":"4 ","txt":"Ir tai tie, kurie kėsinosi atimti iš manęs teismo krasę, yra šios didžiulės nedorybės priežastis; nes jie naudojo daugybę pataikūniškų žodžių ir nuklaidino daugelio žmonių širdis, kas atneš mums daug skaudžių suspaudimų; jie sulaikė mūsų atsargas ir prigąsdino mūsų laisvės šalininkus, tad šie neatėjo pas jus."},{"vNo":"5 ","txt":"Ir štai jie išvijo mane, ir aš pabėgau į Gideono žemę su tiek vyrų, kiek tik galėjau surinkti."},{"vNo":"6 ","txt":"Ir štai po visą šitą šalies dalį aš išsiuntinėjau skelbimą; ir štai jie kasdien traukia pas mus ginkluotis, kad gintų savo šalį bei laisvę ir atkeršytų už mūsų skriaudas."},{"vNo":"7 ","txt":"Ir jie susirinko pas mus, taigi sukilusieji maištu prieš mus sutiko pasipriešinimą, taip, tokį, kad jie bijo mūsų ir nedrįsta išeiti prieš mus kautis."},{"vNo":"8 ","txt":"Jie užėmė Zarahemlos žemę, tai yra miestą; jie išsirinko sau karalių, ir jis parašė lamanitų karaliui ir taip sudarė sąjungą su juo; o toje sąjungoje jis apsiėmė išlaikyti Zarahemlos miestą, kas, jo manymu, įgalins lamanitus nukariauti likusią žemę ir jis bus padarytas šitos liaudies karalium, kada jie bus nugalėti lamanitų."},{"vNo":"9 ","txt":"Ir dabar, savo laiške tu smerkei mane, bet tai nesvarbu; aš nepykstu, bet džiaugiuosi tavo širdies kilnumu. Aš, Pahoranas, nesiekiu valdžios, o tik išlaikyti savo teismo krasę, idant galėčiau apsaugoti savo liaudies teises ir laisvę. Mano siela tvirtai stovi toje laisvėje, kuria Dievas mus išlaisvino."},{"vNo":"10 ","txt":"Ir dabar štai mes priešinsimės nelabumui netgi iki kraujo praliejimo. Mes nelietume lamanitų kraujo, jeigu jie būtų pasilikę savo žemėje."},{"vNo":"11 ","txt":"Mes nelietume savo brolių kraujo, jeigu jie nebūtų sukilę maištu ir nebūtų ėmęsi kalavijo prieš mus."},{"vNo":"12 ","txt":"Mes pasiduotume į vergijos jungą, jeigu to reikalautų Dievo teisingumas, arba jeigu jis įsakytų mums tai padaryti."},{"vNo":"13 ","txt":"Bet štai jis neįsako mums pajungti savęs savo priešams, bet įsako savo viltis sudėti į jį, ir jis mus išvaduos."},{"vNo":"14 ","txt":"Todėl, mano mylimas broli Moroni, pasipriešinkime blogiui; o blogiui, kuriam negalime pasipriešinti žodžiais, taip, tokiam, kaip maištai ir susiskaldymai, pasipriešinkime kalavijais, kad išlaikytume laisvę, idant galėtume džiaugtis didžia savo bažnyčios privilegija bei savo Išpirkėjo ir Dievo reikalu."},{"vNo":"15 ","txt":"Todėl skubiai ateik pas mane su keletu savo vyrų, o likusius palik Lehio ir Teankumo žinioje; įgaliok juos vadovauti karui toje žemės dalyje, sulig Dievo Dvasia, kuri taip pat yra laisvės dvasia, esanti juose."},{"vNo":"16 ","txt":"Štai aš pasiunčiau jiems šiek tiek atsargų, kad jie nežūtų, kol jūs ateisite pas mane."},{"vNo":"17 ","txt":"Žygiuodamas čionai, rink visas pajėgas, kokias tik gali, ir mes skubiai eisime prieš tuos atskalūnus savo Dievo stiprybėje, sulig tikėjimu, esančiu mumyse."},{"vNo":"18 ","txt":"Ir mes paimsime Zarahemlos miestą, kad gautume daugiau maisto ir pasiųstume Lehiui bei Teankumui; taip, mes išeisime prieš juos Viešpaties stiprybėje ir padarysime galą šitai didelei nedorybei."},{"vNo":"19 ","txt":"Ir dabar, Moroni, aš džiaugiuosi gavęs tavo laišką, nes šiek tiek nerimavau dėl to, ką mums daryti, – ar būtų teisinga mums eiti prieš savo brolius."},{"vNo":"20 ","txt":"Bet tu pasakei, kad jeigu jie neatgailaus, Viešpats tau įsakė eiti prieš juos."},{"vNo":"21 ","txt":"Žiūrėk, kad pastiprintum Lehį ir Teankumą Viešpatyje; pasakyk jiems, kad nebijotų, nes Dievas išvaduos juos, taip, ir tuos, kurie tvirtai stovi toje laisvėje, kuria Dievas juos išlaisvino. Ir dabar aš baigiu laišką savo mylimam broliui Moroniui."}]}