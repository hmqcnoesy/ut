{"heading":"Moronis atsisako keistis belaisviais. Lamanitų sargybiniai suviliojami pasigerti, ir nefitų belaisviai išlaisvinami. Gido miestas paimamas be kraujo praliejimo. Apie 63–62 m. prieš Kristaus gim.","prevAbbr":"alma","prevNo":54,"nextAbbr":"alma","nextNo":56,"chapterTitle":"Almos knyga 55","verses":[{"vNo":"1 ","txt":"Dabar buvo taip, kad gavęs laišką, Moronis dar labiau įpyko, nes žinojo, kad Amoronas puikiai žino apie savo apgavystę; taip, jis žinojo, jog Amoronas supranta, jog priežastis, dėl kurios jis kovojo prieš Nefio žmones, nėra teisinga."},{"vNo":"2 ","txt":"Ir jis tarė: Štai aš nesikeisiu belaisviais su Amoronu, jeigu jis neatsisakys savo kėslo, kaip jau sakiau savo laiške; nes aš neleisiu jam turėti dar daugiau galios negu ta, kurią jau turi."},{"vNo":"3 ","txt":"Štai aš žinau vietą, kur lamanitai saugo mano žmones, kuriuos jie paėmė nelaisvėn; ir kadangi Amoronas atsisakė patenkinti mano laišką, štai aš pasielgsiu su juo pagal savo žodžius; taip, aš sieksiu jų mirties, kol jie paprašys taikos."},{"vNo":"4 ","txt":"Ir dabar buvo taip, kad, ištaręs šiuos žodžius, Moronis nurodė ieškoti tarp savo vyrų, tikėdamasis tarp jų atrasti vyrą, kuris būtų Lamano palikuonis."},{"vNo":"5 ","txt":"Ir buvo taip, kad jie surado vieną, vardu Lamanas; ir jis buvo vienas iš to karaliaus, kurį nužudė Amalikijas, tarnų."},{"vNo":"6 ","txt":"Dabar, Moronis nurodė, kad Lamanas ir nedidelis jo vyrų būrys nueitų pas sargybinius, kurie saugojo nefitus."},{"vNo":"7 ","txt":"Dabar, nefitai buvo saugomi Gido mieste; todėl Moronis paskyrė Lamaną ir nurodė, kad nedidelis vyrų būrys eitų su juo."},{"vNo":"8 ","txt":"Ir kada atėjo vakaras, Lamanas nuėjo pas sargybinius, kurie saugojo nefitus, ir štai jie pamatė jį ateinantį ir šaukė jam; bet jis atsakė jiems: Nebijokit; štai, aš – lamanitas. Štai mes pabėgome nuo nefitų, ir jie miega; ir štai mes pasiėmėme jų vyno ir atsinešėme su savimi."},{"vNo":"9 ","txt":"Dabar, kada lamanitai išgirdo šituos žodžius, jie džiaugsmingai jį priėmė; ir sakė jam: Duokite mums gurkštelti savo vyno; džiaugiamės, kad jūs taip pasiėmėte vyno, nes esame pavargę."},{"vNo":"10 ","txt":"Bet Lamanas sakė jiems: Pasilaikykime savo vyną, kol eisime kautis prieš nefitus. Bet šie žodžiai tik dar labiau sužadino jiems norą išgerti vyno."},{"vNo":"11 ","txt":"Nes jie sakė: Mes pavargę, todėl išgerkime vyno, o vėliau gausime savo vyno davinį, kuris sustiprins mus eiti prieš nefitus."},{"vNo":"12 ","txt":"Ir Lamanas jiems tarė: Darykit, kaip norit."},{"vNo":"13 ","txt":"Ir buvo taip, kad jie gėrė daug vyno; ir jiems patiko jo skonis, todėl jie gėrė jo dar daugiau; o jis buvo stiprus, kadangi buvo paruoštas stiprumui."},{"vNo":"14 ","txt":"Ir buvo taip, kad jie gėrė bei linksminosi, ir netrukus visi jie buvo girti."},{"vNo":"15 ","txt":"Ir dabar, pamatę, kad jie visi girti ir giliai įmigę, Lamanas ir jo vyrai sugrįžo pas Moronį ir papasakojo jam viską, kas atsitiko."},{"vNo":"16 ","txt":"Ir dabar, tai buvo pagal Moronio planą. Ir Moronis aprūpino savo vyrus karo ginklais; ir jis nuėjo prie Gido miesto, kol lamanitai buvo giliai įmigę ir girti, ir įmetė belaisviams karo ginklų tiek, kad jie visi buvo apginkluoti."},{"vNo":"17 ","txt":"Taip, netgi jų moterims ir visiems jų vaikams, kurie tik galėjo valdyti karo ginklą tuo metu, kada Moronis apginklavo visus tuos belaisvius; ir visa tai buvo padaryta visiškai tyliai."},{"vNo":"18 ","txt":"Bet jeigu jie ir būtų prižadinę lamanitus, štai jie buvo girti, ir nefitai būtų juos nužudę."},{"vNo":"19 ","txt":"Bet štai ne to norėjo Moronis; jam nepatiko žmogžudystė arba kraujo praliejimas, bet jam patiko gelbėti savo žmones nuo sunaikinimo; ir dėl to, kad neužsitrauktų neteisingumo, jis neužpuolė ir nesunaikino lamanitų, jiems esant girtiems."},{"vNo":"20 ","txt":"Bet jis pasiekė tai, ko norėjo; nes jis apginklavo tuos nefitų belaisvius, kurie buvo viduj miesto sienų ir davė jiems galią užimti tas dalis, kurios buvo viduj sienų."},{"vNo":"21 ","txt":"Ir tada jis nurodė vyrams, kurie buvo su juo, truputėlį atsitraukti nuo jų ir apsupti lamanitų armijas."},{"vNo":"22 ","txt":"Ir štai tai buvo padaryta nakties metu, todėl prabudę ryte lamanitai pamatė, kad iš išorės jie apsupti nefitų ir kad jų belaisviai apginkluoti viduje."},{"vNo":"23 ","txt":"Ir taip jie pamatė, kad nefitai turi galią jiems; ir tokiomis aplinkybėmis jie suprato, kad netikslinga kovoti su nefitais; todėl jų vyriausieji vadai pareikalavo jų karo ginklų, ir jie atnešė juos į priekį ir sumetė prie nefitų kojų, prašydami pasigailėjimo."},{"vNo":"24 ","txt":"Dabar štai būtent to ir norėjo Moronis. Jis paėmė juos kaip karo belaisvius, užėmė miestą ir nurodė išlaisvinti visus belaisvius nefitus; ir šie prisijungė prie Moronio armijos ir buvo didelis pastiprinimas jo armijai."},{"vNo":"25 ","txt":"Ir buvo taip, kad jis nurodė lamanitams, kuriuos paėmė nelaisvėn, pradėti dirbti, stiprinant įtvirtinimus aplink Gido miestą."},{"vNo":"26 ","txt":"Ir buvo taip, kad įtvirtinęs Gido miestą pagal savo norus, jis nurodė, kad jo belaisviai būtų nuvesti į Dosnųjį miestą; ir jis saugojo tą miestą nepaprastai stipriomis pajėgomis."},{"vNo":"27 ","txt":"Ir buvo taip, kad jie, nepaisant visų lamanitų intrigų, išlaikė ir apsaugojo visus savo paimtus belaisvius, ir taip pat išlaikė visas atsiimtas žemes ir susigrąžintą pranašumą."},{"vNo":"28 ","txt":"Ir buvo taip, kad nefitai vėl pradėjo imti viršų ir susigrąžinti savo teises bei privilegijas."},{"vNo":"29 ","txt":"Daug kartų lamanitai bandė apsupti juos naktį, bet per šituos bandymus jie prarasdavo daug belaisvių."},{"vNo":"30 ","txt":"Ir daug kartų bandė pateikti savo vyno nefitams, idant galėtų sunaikinti juos nuodais ar girtumu."},{"vNo":"31 ","txt":"Bet štai nefitai nebuvo lėti prisiminti Viešpatį, savo Dievą, šituo savo suspaudimo laiku. Jų negalima buvo pagauti jų pinklėmis; taip, jie negerdavo jų vyno, nebent pirma davę kam nors iš lamanitų belaisvių."},{"vNo":"32 ","txt":"Ir tokiu būdu jie saugojosi, kad jiems nebūtų pateikti jokie nuodai; nes jeigu jų vynas nunuodytų lamanitą, jis taip pat nunuodytų ir nefitą; ir tokiu būdu jie bandė visus jų gėrimus."},{"vNo":"33 ","txt":"Ir dabar buvo taip, kad Moroniui reikėjo ruoštis pulti Moriantono miestą; nes štai lamanitai savo darbais buvo taip įtvirtinę Moriantono miestą, kad jis tapo nepaprasta tvirtove."},{"vNo":"34 ","txt":"Ir jie nuolat pristatydavo naujų pajėgų į tą miestą, taip pat ir naujų maisto atsargų."},{"vNo":"35 ","txt":"Ir taip baigėsi teisėjų valdžios Nefio žmonėms dvidešimt devintieji metai."}]}