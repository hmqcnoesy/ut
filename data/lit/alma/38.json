{"heading":"Šiblonas buvo persekiojamas dėl teisumo. Išgelbėjimas yra Kristuje, kuris yra pasaulio gyvybė ir šviesa. Pažabokite visas savo aistras. Apie 74 m. prieš Kristaus gim.","sectionHeading":"Almos įsakymai savo sūnui Šiblonui.","prevAbbr":"alma","prevNo":37,"nextAbbr":"alma","nextNo":39,"chapterTitle":"Almos knyga 38","verses":[{"vNo":"1 ","txt":"Mano sūnau, atsuk ausį mano žodžiams, nes sakau tau, kaip sakiau Helamanui, jog kiek laikysies Dievo įsakymų, tiek klestėsi žemėje; ir kiek nesilaikysi Dievo įsakymų, tiek būsi atkertamas nuo jo akivaizdos."},{"vNo":"2 ","txt":"Ir dabar, mano sūnau, aš tikiu, kad aš didžiai džiaugsiuosi tavimi dėl tavo tvirtumo ir tavo ištikimybės Dievui; nes kaip tu pradėjai savo jaunystėje žvelgti į Viešpatį, savo Dievą, lygiai taip tikiuosi, kad ir toliau laikysiesi jo įsakymų; nes palaimintas tas, kuris ištveria iki galo."},{"vNo":"3 ","txt":"Sakau tau, mano sūnau, kad aš jau didžiai džiaugiausi tavimi dėl tavo ištikimybės ir tavo stropumo, ir tavo kantrybės, ir tavo didžio kantrumo tarp zoramininkų žmonių."},{"vNo":"4 ","txt":"Nes žinau, kad buvai pančiuose; ir taip pat žinau, kad buvai apmėtytas akmenimis dėl žodžio; ir tu kantriai pakėlei visa tai, kadangi Viešpats buvo su tavimi; ir dabar tu žinai, kad Viešpats išvadavo tave."},{"vNo":"5 ","txt":"Ir dabar, mano sūnau Šiblonai, norėčiau, jog atmintum, kad kiek sudėsi savo viltis į Dievą, lygiai tiek būsi išvaduojamas iš savo išmėginimų ir vargų, ir suspaudimų, ir būsi iškeltas paskutiniąją dieną."},{"vNo":"6 ","txt":"Dabar, mano sūnau, aš nenorėčiau, kad galvotum, jog aš žinau tai iš savęs, bet tai Dievo Dvasia, kuri yra manyje, atskleidžia man tai; nes jei nebūčiau užgimęs iš Dievo, aš nežinočiau šitų dalykų."},{"vNo":"7 ","txt":"Bet štai, Viešpats iš savo didelio gailestingumo pasiuntė savo angelą pareikšti man, kad aš privalau liautis vykdyti naikinimo darbą tarp jo žmonių; taip, ir aš mačiau angelą veidas į veidą, ir jis kalbėjo su manimi, ir jo balsas buvo kaip griaustinis ir sudrebino visą žemę."},{"vNo":"8 ","txt":"Ir buvo taip, kad aš tris dienas ir tris naktis buvau apimtas aštriausio sielos skausmo ir kančios, ir kol nesikreipiau į Viešpatį Jėzų Kristų pasigailėjimo, negavau savo nuodėmių atleidimo. Bet štai aš šaukiausi jo ir radau ramybę savo sielai."},{"vNo":"9 ","txt":"Ir dabar, mano sūnau, aš tau papasakojau tai, kad pasimokytum išminties, kad pasimokytum iš manęs, jog nėra jokio kito kelio ar priemonės, kuria žmogus gali būti išgelbėtas, – tik Kristumi ir per jį. Štai, jis yra pasaulio gyvybė ir šviesa. Štai, jis yra tiesos ir teisumo žodis."},{"vNo":"10 ","txt":"Ir dabar, kaip tu pradėjai mokyti žodžio, lygiai taip norėčiau, kad mokytum toliau; ir norėčiau, kad visame kame būtum stropus ir susivaldantis."},{"vNo":"11 ","txt":"Žiūrėk, kad nepasikeltum į puikybę; taip, žiūrėk, kad nesigirtum nei savo išmintimi, nei savo didele jėga."},{"vNo":"12 ","txt":"Naudok drąsą, bet ne valdingumą; ir taip pat žiūrėk, kad pažabotum visas savo aistras, idant galėtum būti pripildytas meilės; žiūrėk, kad susilaikytum nuo dykinėjimo."},{"vNo":"13 ","txt":"Nesimelsk kaip zoramininkai, nes tu matei, jog jie meldžiasi, kad juos girdėtų žmonės ir girtų už jų išmintį."},{"vNo":"14 ","txt":"Nesakyk: O Dieve, aš dėkoju tau, kad mes geresni už savo brolius; bet geriau sakyk: O Viešpatie, atleisk mano nevertumą ir su gailesčiu prisimink mano brolius, – taip, visada pripažink savo nevertumą prieš Dievą."},{"vNo":"15 ","txt":"Ir tegul Viešpats palaimina tavo sielą ir priima tave paskutiniąją dieną į savo karalystę atsisėsti ramybėje. Dabar eik, mano sūnau, ir mokyk žodžio šituos žmones. Būk rimtas. Viso labo, mano sūnau."}]}