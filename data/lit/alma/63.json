{"heading":"Šiblonas, o vėliau Helamanas savo žinioje turi šventuosius metraščius. Daugelis nefitų iškeliauja į žemę šiaurėje. Hagotas pastato laivus, kuriuos nuleidžia į vakarinę jūrą. Moronihas mūšyje nugali lamanitus. Apie 56–52 m. prieš Kristaus gim.","prevAbbr":"alma","prevNo":62,"nextAbbr":"hel","nextNo":1,"chapterTitle":"Almos knyga 63","verses":[{"vNo":"1 ","txt":"Ir buvo taip, kad teisėjų valdžios Nefio žmonėms trisdešimt šeštųjų metų pradžioje Šiblonas paėmė savo žinion tuos šventus daiktus, kuriuos Helamanui perdavė Alma."},{"vNo":"2 ","txt":"Ir jis buvo teisus vyras ir teisiai vaikščiojo priešais Dievą; ir jis nuolat stengėsi daryti gera, laikytis Viešpaties, savo Dievo, įsakymų; taip pat darė ir jo brolis."},{"vNo":"3 ","txt":"Ir buvo taip, kad Moronis taip pat numirė. Ir taip baigėsi teisėjų valdžios trisdešimt šeštieji metai."},{"vNo":"4 ","txt":"Ir buvo taip, kad teisėjų valdžios trisdešimt septintaisiais metais didelė žmonių grupė, siekianti net penkis tūkstančius keturis šimtus vyrų, su savo žmonomis ir savo vaikais iš Zarahemlos žemės išvyko į žemę, kuri buvo šiaurėje."},{"vNo":"5 ","txt":"Ir buvo taip, kad Hagotas, nepaprastai žingeidus vyras, nuėjo ir Dosniosios žemės pakraštyje, prie Dykynės žemės, pasistatė nepaprastai didelį laivą, ir nuleido jį į vakarinę jūrą prie siaurojo kaklo, vedančio į žemę šiaurėje."},{"vNo":"6 ","txt":"Ir štai buvo daug nefitų, ir taip pat daugybė moterų ir vaikų, kurie sulipo į jį ir išplaukė, pasiėmę daugybę atsargų; ir jie išplaukė į šiaurę. Ir taip baigėsi trisdešimt septintieji metai."},{"vNo":"7 ","txt":"Ir trisdešimt aštuntaisiais metais šis vyras pastatė kitus laivus. Ir pirmasis laivas taip pat sugrįžo, ir daug daugiau žmonių sulipo į jį; ir jie taip pat pasiėmė daug atsargų ir vėl išvyko į žemę šiaurėje."},{"vNo":"8 ","txt":"Ir buvo taip, kad apie juos daugiau nieko nesigirdėjo. Ir mes manome, kad jie paskendo jūros gelmėse. Ir buvo taip, kad išplaukė dar vienas laivas; bet kur jis išplaukė, mes nežinome."},{"vNo":"9 ","txt":"Ir buvo taip, kad šitais metais buvo daug žmonių, kurie išvyko į žemę šiaurėje. Ir taip baigėsi trisdešimt aštuntieji metai."},{"vNo":"10 ","txt":"Ir buvo taip, kad teisėjų valdžios trisdešimt devintaisiais metais taip pat mirė ir Šiblonas, o Koriantonas buvo išvykęs laivu į žemę šiaurėje, veždamas atsargas žmonėms, išvykusiems į tą žemę."},{"vNo":"11 ","txt":"Todėl Šiblonui prieš mirtį iškilo būtinybė įteikti tuos šventus daiktus Helamano sūnui, kuris buvo pavadintas Helamanu pagal savo tėvo vardą."},{"vNo":"12 ","txt":"Ir štai visi tie raižiniai, kurie buvo Helamano žinioje, išskyrus tas dalis, kurios pagal Almos įsakymą neturėjo išeiti, buvo perrašyti ir išsiuntinėti žmonių vaikams po visą šalį."},{"vNo":"13 ","txt":"Tačiau šitie daiktai turėjo būti išsaugoti šventi ir perduodami iš vienos kartos į kitą; todėl šitais metais, prieš Šiblono mirtį, jie buvo perduoti Helamanui."},{"vNo":"14 ","txt":"Ir šitais metais taip pat buvo taip, kad atsirado šiek tiek atskalūnų, kurie perėjo pas lamanitus; ir šie vėl buvo sukurstyti pykčiui prieš nefitus."},{"vNo":"15 ","txt":"Ir tais pačiais metais jie atėjo su gausia armija kariauti prieš Moroniho žmones, arba Moroniho armiją; ir tai baigėsi tuo, kad jie buvo sumušti ir vėl nuvyti atgal į savo žemes, patyrę didelių nuostolių."},{"vNo":"16 ","txt":"Ir taip pasibaigė teisėjų valdžios Nefio žmonėms trisdešimt devintieji metai."},{"vNo":"17 ","txt":"Ir taip pasibaigė Almos ir jo sūnaus Helamano, ir taip pat jo sūnaus Šiblono aprašymas."}]}