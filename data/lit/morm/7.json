{"heading":"Mormonas kviečia paskutiniųjų dienų lamanitus tikėti Kristų, priimti jo evangeliją ir būti išgelbėtiems. Visi, kurie tiki Biblija, taip pat tikės ir Mormono Knyga. Apie 385 m. po Kristaus gim.","prevAbbr":"morm","prevNo":6,"nextAbbr":"morm","nextNo":8,"chapterTitle":"Mormono knyga 7","verses":[{"vNo":"1 ","txt":"Ir dabar štai, aš norėčiau šį tą pasakyti šitų išlikusių žmonių likučiui, jei bus taip, kad Dievas duos jiems mano žodžius, idant jie žinotų apie savo tėvų reikalus; taip, kalbu jums, Izraelio namų likuti; ir štai žodžiai, kuriuos kalbu:"},{"vNo":"2 ","txt":"Žinokite, jog esate Izraelio namų."},{"vNo":"3 ","txt":"Žinokite, jog turite ateiti į atgailą, antraip negalite būti išgelbėti."},{"vNo":"4 ","txt":"Žinokite, kad turite sudėti savo karo ginklus ir daugiau nebesimėgauti kraujo liejimu, ir daugiau jų nebeimti, nebent Dievas įsakytų jums."},{"vNo":"5 ","txt":"Žinokite, kad turite ateiti į savo tėvų pažinimą ir atgailauti už visas savo nuodėmes ir nedorybes, ir tikėti Jėzų Kristų, kad jis yra Dievo Sūnus ir kad jis žydų buvo nužudytas, ir kad Tėvo galia jis vėl prisikėlė, ir šitaip laimėjo pergalę prieš kapą; ir taip pat jame prarytas mirties geluonis."},{"vNo":"6 ","txt":"Ir jis įgyvendina mirusiųjų prikėlimą, per ką žmogus turi būti prikeltas, kad stotų prieš jo teismo krasę."},{"vNo":"7 ","txt":"Ir jis įgyvendino pasaulio išpirkimą, per ką tam, kuris teismo dieną bus pripažintas nekaltas prieš jį, bus paskirta gyventi Dievo akivaizdoje jo karalystėje, idant nesibaigiančios laimės būsenoje su aukštybių chorais giedotų nepaliaujamus šlovinimus Tėvui ir Sūnui, ir Šventajai Dvasiai, kurie yra vienas Dievas."},{"vNo":"8 ","txt":"Todėl atgailaukite ir priimkite krikštą Jėzaus vardu, ir laikykitės Kristaus evangelijos, kuri bus pateikta jums ne tik šitame metraštyje, bet taip pat metraštyje, kuris ateis kitataučiams iš žydų, kuris iš kitataučių ateis pas jus."},{"vNo":"9 ","txt":"Nes štai, šitas parašytas tam, kad tikėtumėt anuo; ir jeigu tikėsite anuo, tai tikėsite ir šituo; o jeigu tikėsite šituo, sužinosite apie savo tėvus ir taip pat apie nuostabius darbus, kurie tarp jų buvo daromi Dievo galia."},{"vNo":"10 ","txt":"Ir taip pat žinosite, kad esate Jokūbo sėklos likutis; todėl esate priskaičiuoti prie pirmosios sandoros žmonių; ir jei bus taip, kad tikėsite Kristų ir būsite pakrikštyti, pirma vandeniu, po to ugnimi ir Šventąja Dvasia, sekdami mūsų Gelbėtojo pavyzdžiu pagal tai, ką jis įsakė mums, teismo dieną jums viskas bus gerai. Amen."}]}