{"heading":"Jokūbas ir Juozapas stengiasi įtikinti žmones tikėti Kristų ir laikytis jo įsakymų. Nefis miršta. Tarp nefitų įsigali nelabumas. Apie 544–421 m. prieš Kristaus gim.","sectionHeading":"Jo pamokslavimo savo broliams žodžiai. Jis žodžiais pergali vyrą, kuris stengiasi sugriauti Kristaus doktriną. Keletas žodžių apie Nefio žmonių istoriją.","prevAbbr":"2-ne","prevNo":33,"nextAbbr":"jacob","nextNo":2,"chapterTitle":"Jokūbo knyga 1","verses":[{"vNo":"1 ","txt":"Nes štai buvo taip, kad penkiasdešimt penkeri metai praėjo nuo to laiko, kai Lehis paliko Jeruzalę; todėl Nefis davė man, Jokūbui, įsakymą dėl mažųjų plokštelių, ant kurių visa tai išraižyta."},{"vNo":"2 ","txt":"Ir jis davė man, Jokūbui, įsakymą užrašyti ant šių plokštelių keletą dalykų, kurie man atrodys patys vertingiausi, ir neliesti – nebent labai trumpai – šitų žmonių, kurie vadinami Nefio žmonėmis, istorijos."},{"vNo":"3 ","txt":"Nes jis sakė, kad jo žmonių istorija bus išraižyta ant kitų jo plokštelių ir kad aš turiu išsaugoti šias plokšteles ir perduoti jas savo sėklai iš kartos į kartą."},{"vNo":"4 ","txt":"Ir jei būtų pamokslas, kuris būtų šventas, arba apreiškimas, kuris būtų didis, arba pranašavimas – jų santraukas aš turiu išraižyti ant šitų plokštelių ir paliesti juos tiek, kiek įmanoma, Kristaus ir mūsų žmonių labui."},{"vNo":"5 ","txt":"Nes dėl tikėjimo ir didelio susirūpinimo mums tikrai buvo atskleista apie mūsų žmones, kas jiems atsitiks."},{"vNo":"6 ","txt":"Ir mes taip pat gavome daug apreiškimų ir daugelio pranašysčių dvasią; todėl žinojome apie Kristų ir jo karalystę, kuri ateis."},{"vNo":"7 ","txt":"Todėl mes stropiai darbavomės tarp savo žmonių, kad juos įtikintume ateiti pas Kristų ir ragauti Dievo gerumo, kad jie galėtų įeiti į jo atilsį, kad kokiu nors būdu jis neprisiektų savo rūstybėje, jog jie neįeis, kaip kad per provokavimą bandymo dienomis, Izraelio vaikams būnant tyruose."},{"vNo":"8 ","txt":"Todėl tepadeda mums Dievas, kad visus žmones galėtume įtikinti nemaištauti prieš Dievą, kad nesukeltų jo pykčio, bet kad visi žmonės tikėtų Kristų ir žiūrėtų į jo mirtį, ir kęstų jo kryžių, ir neštų pasaulio gėdą; todėl aš, Jokūbas, apsiimu vykdyti savo brolio Nefio įsakymą."},{"vNo":"9 ","txt":"Dabar, Nefis paseno ir matė, kad netrukus turės mirti; todėl jis patepė vyrą jo žmonių karaliumi ir valdovu dabar, kaip priimta valdant karaliams."},{"vNo":"10 ","txt":"Kadangi žmonės nepaprastai mylėjo Nefį, nes jis buvo didis jų gynėjas, įvaldęs Labano kalaviją jiems ginti, ir visas savo dienas darbavęsis dėl jų gerovės –"},{"vNo":"11 ","txt":"todėl žmonės norėjo išlaikyti atmintyje jo vardą. Ir kas tik valdė jo vietoje, buvo žmonių vadinami antruoju Nefiu, trečiuoju Nefiu ir taip toliau, kaip priimta valdant karaliams; ir taip jie buvo žmonių vadinami, nepaisant to, koks buvo jų vardas."},{"vNo":"12 ","txt":"Ir buvo taip, kad Nefis numirė."},{"vNo":"13 ","txt":"Dabar, žmonės, kurie buvo ne lamanitai, buvo nefitai; tačiau jie vadinosi nefitais, jokūbitais, juozapitais, zoramitais, lamanitais, lemuelitais ir izmaelitais."},{"vNo":"14 ","txt":"Bet aš, Jokūbas, nuo šiol neišskirsiu jų pagal šiuos vardus, bet tuos, kurie stengiasi sunaikinti Nefio žmones, vadinsiu lamanitais, o tuos, kurie draugiški Nefiui, vadinsiu nefitais, arba Nefio žmonėmis, kaip priimta valdant karaliams."},{"vNo":"15 ","txt":"Ir dabar, buvo taip, kad, valdant antrajam karaliui, Nefio žmonės pradėjo darytis kietaširdžiai ir atsidavė nelabiems papročiams, tokiems kaip senovės Dovydo ir taip pat Saliamono, jo sūnaus, norėdami daug žmonų ir sugulovių."},{"vNo":"16 ","txt":"Taip, ir jie pradėjo ieškoti daug aukso bei sidabro ir pradėjo šiek tiek aukštintis."},{"vNo":"17 ","txt":"Todėl aš, Jokūbas, mokydamas juos šventykloje, pateikiau jiems šiuos žodžius, pirmiau gavęs savo pavedimą iš Viešpaties."},{"vNo":"18 ","txt":"Nes aš, Jokūbas, ir mano brolis Juozapas Nefio ranka buvome pašvęsti šių žmonių kunigais ir mokytojais."},{"vNo":"19 ","txt":"Ir mes aukštinome savo pareigybę Viešpačiui, prisiimdami atsakomybę, atsakydami už šių žmonių nuodėmes savo galvomis, jei su visu stropumu nemokytume jų Dievo žodžio; dėl to darbavomės visomis savo išgalėmis, kad jų kraujas nekristų ant mūsų apdarų; antraip jų kraujas kristų ant mūsų apdarų, ir paskutiniąją dieną mes nebūtume pripažinti be dėmės."}]}