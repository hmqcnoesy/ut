{"heading":"Izraelis bus išsklaidytas ant viso žemės veido. Paskutinėmis dienomis kitataučiai žindys ir maitins Izraelį evangelija. Izraelis bus surinktas ir išgelbėtas, o nelabieji degs kaip ražiena. Velnio karalystė bus sunaikinta, ir Šėtonas bus surištas. Apie 588–570 m. prieš Kristaus gim.","prevAbbr":"1-ne","prevNo":21,"nextAbbr":"2-ne","nextNo":1,"chapterTitle":"1 Nefio knyga 22","verses":[{"vNo":"1 ","txt":"Ir dabar, buvo taip, kad man, Nefiui, perskaičius tai, kas buvo išraižyta ant skaistvario plokštelių, mano broliai atėjo pas mane ir tarė man: Ką reiškia tai, ką perskaitei? Štai ar tai turi būti suprantama kaip dvasiniai dalykai, kurie įvyks pagal dvasią, o ne kūną?"},{"vNo":"2 ","txt":"Ir aš, Nefis, pasakiau jiems: Štai tai apreikšta pranašui Dvasios balsu; nes visa tai, kas ištiks žmonių vaikus pagal kūną, pranašams apreiškiama Dvasia."},{"vNo":"3 ","txt":"Todėl tai, apie ką perskaičiau, susiję su tuo, kas ir laikina, ir dvasiška; nes atrodo, kad Izraelio namai anksčiau ar vėliau bus išsklaidyti ant viso žemės veido, ir taip pat tarp visų tautų."},{"vNo":"4 ","txt":"Ir štai, yra daug tokių, apie kuriuos likusieji Jeruzalės žemėje jau nebežino. Taip, didesnioji dalis visų genčių išvesta; ir jos išsklaidytos šen bei ten po jūros salas; ir kur jie yra, niekas iš mūsų nežino; mes tik žinome, jog jie išvesti."},{"vNo":"5 ","txt":"Ir nuo to laiko, kai jie išvesti, visa tai išpranašauta apie juos, ir taip pat apie visus tuos, kurie po to bus išsklaidyti ir sumaišyti dėl Izraelio Šventojo; nes jie užkietins savo širdis prieš jį; todėl bus išsklaidyti tarp visų tautų ir nekenčiami visų žmonių."},{"vNo":"6 ","txt":"Tačiau po to, kai jie bus žindomi kitataučių, ir Viešpats pakels savo ranką ant kitataučių ir iškels juos kaip vėliavą, ir jų vaikai bus nešami ant jų rankų, ir jų dukros nešamos ant jų pečių, štai tai, apie ką kalbėta, yra laikina; nes tokios yra Viešpaties sandoros su mūsų tėvais; ir tai reiškia mus ateinančiomis dienomis, ir taip pat visus mūsų brolius, kurie yra Izraelio namų."},{"vNo":"7 ","txt":"Ir tai reiškia, kad ateina laikas, kada po to, kai visi Izraelio namai bus išsklaidyti ir sumaišyti, Viešpats Dievas pakels galingą tautą tarp kitataučių, taip, būtent ant šitos žemės veido; ir jie išsklaidys mūsų sėklą."},{"vNo":"8 ","txt":"Ir po to, kai mūsų sėkla bus išsklaidyta, Viešpats Dievas pradės daryti nuostabų darbą tarp kitataučių, kuris bus didžiai vertingas mūsų sėklai; todėl apie tai pasakyta, kad jie bus maitinami kitataučių bei nešami ant jų rankų ir ant pečių."},{"vNo":"9 ","txt":"Tai taip pat bus vertinga ir kitataučiams; ir ne tik kitataučiams, bet ir visiems Izraelio namams, nes jie pažins Dangaus Tėvo sandoras Abraomui, sakančias: Per tavo sėklą bus palaimintos visos žemės giminės."},{"vNo":"10 ","txt":"Ir aš noriu, mano broliai, kad žinotumėte, jog visos žemės giminės negali būti palaimintos, kol jis neapnuogins savo rankos tautų akyse."},{"vNo":"11 ","txt":"Todėl Viešpats Dievas pradės apnuoginti savo ranką visų tautų akyse, įgyvendindamas savo sandoras ir evangeliją tiems, kas yra Izraelio namų."},{"vNo":"12 ","txt":"Todėl jis vėl išves juos iš nelaisvės, ir jie bus surinkti į savo paveldo žemes; ir bus išvesti iš nežinojimo ir tamsos; ir žinos, kad Viešpats yra jų Gelbėtojas ir jų Išpirkėjas, Izraelio Galingasis."},{"vNo":"13 ","txt":"Ir kraujas tos didžiulės ir pasibjaurėtinos bažnyčios, kuri yra visos žemės paleistuvė, atsigręš ant jų pačių galvų; nes jie kariaus tarp savęs, ir jų pačių rankų kalavijas kris ant jų pačių galvų, ir jie bus girti nuo savo pačių kraujo."},{"vNo":"14 ","txt":"Ir kiekviena tauta, kuri kariaus prieš jus, o Izraelio namai, bus nukreipta viena prieš kitą, ir jie įkris į duobę, kurią iškasė Viešpaties žmonėms sugauti. Ir visi, kurie kovoja prieš Sionę, bus sunaikinti, ir ta didžioji paleistuvė, kuri iškraipė teisius Viešpaties kelius, taip, ta didžiulė ir pasibjaurėtina bažnyčia, grius dulkėsna, ir smarkus bus jos griuvimas."},{"vNo":"15 ","txt":"Nes štai, – sako pranašas, – greitai ateina laikas, kada Šėtonas daugiau nebeturės galios žmonių vaikų širdims; nes netrukus ateina diena, kada visi išdidėliai ir tie, kas elgiasi nedorai, bus kaip ražiena; ir ateina diena, kada jie bus sudeginti."},{"vNo":"16 ","txt":"Nes netrukus ateina laikas, kada Dievo rūstybės pilnatvė bus išlieta ant visų žmonių vaikų; nes jis neleis, kad nelabieji sunaikintų teisiuosius."},{"vNo":"17 ","txt":"Todėl jis apsaugos teisiuosius savo galia, netgi jei turės ateiti jo rūstybės pilnatvė, ir teisieji bus apsaugoti, net jeigu teks jų priešus sunaikinti ugnimi. Todėl teisiesiems nereikia bijoti; nes taip sako pranašas, kad jie bus išgelbėti, netgi, jei reikės, ugnimi."},{"vNo":"18 ","txt":"Štai, mano broliai, aš sakau jums, kad tai turi netrukus ateiti; taip, netgi kraujas ir ugnis, ir dūmų ūkas turi ateiti; ir tai būtinai turi vykti ant šitos žemės veido; ir tai ateina žmonėms pagal kūną, jei bus taip, kad jie užkietins savo širdis prieš Izraelio Šventąjį."},{"vNo":"19 ","txt":"Nes štai teisieji nepražus, nes tikrai ateis laikas, kada visi, kas kovoja prieš Sionę, bus iškirsti."},{"vNo":"20 ","txt":"Ir Viešpats tikrai paruoš kelią savo žmonėms, kad išsipildytų Mozės žodžiai, kuriuos jis kalbėjo, sakydamas: Pranašą Viešpats, jūsų Dievas, pakels jums kaip mane; jo klausysite visame kame, ką tik jis jums sakys. Ir bus taip, kad visi tie, kurie nepaklausys to pranašo, bus iškirsti iš liaudies."},{"vNo":"21 ","txt":"Ir dabar, aš, Nefis, pareiškiu jums, kad šis pranašas, apie kurį kalbėjo Mozė, buvo Izraelio Šventasis; todėl jis teisiai vykdys teisingumą."},{"vNo":"22 ","txt":"Ir teisiesiems nereikia bijoti, nes jie yra tie, kurie nebus sutriuškinti. Bet tai velnio karalystė, kuri bus pastatyta tarp žmonių vaikų, karalystė, įkurta tarp tų, kurie yra kūne –"},{"vNo":"23 ","txt":"nes greitai ateis laikas, kada visos bažnyčios, pastatytos pelnui gauti, ir visos tos, kurios pastatytos įgyti valdžią kūnui, ir tos, kurios pastatytos, kad taptų populiarios pasaulio akyse, ir tos, kurios siekia kūno geidulių bei pasaulio dalykų ir daryti visokią nedorybę; taip, galiausiai, visi tie, kurie priklauso velnio karalystei, yra tie, kuriems reikia bijoti ir tirtėti, ir drebėti; jie yra tie, kurie turi būti nuversti į dulkes; jie yra tie, kurie turi būti praryti kaip ražiena; ir tai sulig pranašo žodžiais."},{"vNo":"24 ","txt":"Ir greitai ateina laikas, kada teisieji turi būti išvesti kaip gardo veršiukai, ir Izraelio Šventasis turi valdyti viešpatystėje ir galybėje, ir galioje, ir didelėje šlovėje."},{"vNo":"25 ","txt":"Ir jis renka savo vaikus iš keturių žemės ketvirčių; ir skaičiuoja savo avis, ir jos pažįsta jį; ir bus viena kaimenė ir vienas ganytojas; ir jis maitins savo avis, ir jame jos ras ganyklą."},{"vNo":"26 ","txt":"Ir dėl jo žmonių teisumo Šėtonas neturi galios; todėl jis daugelio metų laikotarpį negali būti išlaisvintas, nes jis neturi galios žmonių širdims, kadangi jie gyvena teisume, ir Izraelio Šventasis viešpatauja."},{"vNo":"27 ","txt":"Ir dabar štai aš, Nefis, sakau jums, kad visa tai turi ateiti pagal kūną."},{"vNo":"28 ","txt":"Bet štai visos tautos, giminės, liežuviai ir liaudys saugiai gyvens Izraelio Šventajame, jei bus taip, kad jos atgailaus."},{"vNo":"29 ","txt":"Ir dabar, aš, Nefis, baigiu; nes šiuo metu nedrįstu toliau kalbėti apie tai."},{"vNo":"30 ","txt":"Todėl, mano broliai, norėčiau, kad suvoktumėte, jog tai, kas užrašyta ant skaistvario plokštelių, yra tikra; ir tai liudija, kad žmogus turi būti paklusnus Dievo įsakymams."},{"vNo":"31 ","txt":"Todėl neturite manyti, kad tik aš ir mano tėvas esame vieninteliai liudiję ir taip pat mokę to. Todėl, jei būsite paklusnūs įsakymams ir ištversite iki galo, būsite išgelbėti paskutiniąją dieną. Ir taip yra. Amen."}]}