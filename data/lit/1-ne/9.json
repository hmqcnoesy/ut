{"heading":"Nefis daro du metraščių rinkinius. Abu pavadinti Nefio plokštelėmis. Didžiosiose plokštelėse yra pasaulietinė istorija; mažesniosios pirmiausiai susijusios su šventais dalykais. Apie 600–592 m. prieš Kristaus gim.","prevAbbr":"1-ne","prevNo":8,"nextAbbr":"1-ne","nextNo":10,"chapterTitle":"1 Nefio knyga 9","verses":[{"vNo":"1 ","txt":"Ir visa tai, ir taip pat daug daugiau dalykų, kurie negali būti užrašyti ant šių plokštelių, mano tėvas matė, girdėjo ir kalbėjo, gyvendamas palapinėje Lemuelio slėnyje."},{"vNo":"2 ","txt":"Ir dabar, kaip esu kalbėjęs dėl šitų plokštelių, štai, tai ne tos plokštelės, ant kurių aš rašau visą savo žmonių istorijos aprašymą; nes plokštelėms, ant kurių sudarinėju visą savo liaudies aprašymą, esu davęs Nefio vardą; todėl jos vadinamos Nefio plokštelėmis pagal mano paties vardą; ir šitos plokštelės taip pat vadinamos Nefio plokštelėmis."},{"vNo":"3 ","txt":"Kaip ten bebūtų, esu gavęs Viešpaties įsakymą, kad turiu padaryti šias plokšteles ypatingam tikslui, kad ant jų būtų išraižytas mano žmonių tarnystės aprašymas."},{"vNo":"4 ","txt":"Ant kitų plokštelių turi būti išraižytas aprašymas apie karalių valdymą ir mano žmonių karus bei kovas; todėl šios plokštelės daugiau yra apie tarnystę; o kitos plokštelės daugiau yra apie karalių valdymą bei mano žmonių karus ir kovas."},{"vNo":"5 ","txt":"Taigi Viešpats įsakė man pagaminti šias plokšteles išmintingam jo tikslui, kurio aš nežinau."},{"vNo":"6 ","txt":"Bet Viešpats žino viską nuo pradžios; todėl jis paruošia kelią atlikti visus jo darbus tarp žmonių vaikų; nes štai jis turi visą galią visiems savo žodžiams įvykdyti. Ir taip yra. Amen."}]}