{"heading":"Viešpats apreiškia savo tikslus Izraeliui. Izraelis išrinktas suspaudimų krosnyje ir turi išeiti iš Babilonės. Palyginkite su Izaijo 48. Apie 588–570 m. prieš Kristaus gim.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1 Nefio knyga 20","verses":[{"vNo":"1 ","txt":"Klausykite ir išgirskite tai, o Jokūbo namai, vadinami Izraelio vardu ir išėję iš Judo vandenų, arba iš krikšto vandenų, kurie prisiekinėja Viešpaties vardu ir mini Izraelio Dievą, tačiau prisiekinėja nei tiesoje, nei teisume."},{"vNo":"2 ","txt":"Nepaisant to, jie vadina save šventojo miesto piliečiais, bet jie nesiremia Izraelio Dievu, kuris yra Pulkų Viešpats; taip, Pulkų Viešpats yra jo vardas."},{"vNo":"3 ","txt":"Štai ankstesnius dalykus aš paskelbiau nuo pradžios; ir jie išėjo iš mano burnos, ir aš parodžiau juos. Aš parodžiau juos staiga."},{"vNo":"4 ","txt":"Ir aš padariau tai, kadangi žinojau, kad esi užsispyręs ir tavo kaklas – geležinė sausgyslė, o tavo kakta – skaistvaris;"},{"vNo":"5 ","txt":"ir netgi nuo pradžios aš paskelbiau tau; prieš įvykstant parodžiau juos tau; ir parodžiau juos bijodamas, kad nesakytum: Mano stabas padarė juos ir mano išdrožtas atvaizdas, ir mano lietas atvaizdas įsakė tai."},{"vNo":"6 ","txt":"Tu matei ir girdėjai visa tai; ir argi tu to nepaskelbsi? Ir argi nepaskelbsi, kad aš esu parodęs tau nuo šiol daug nauja ir paslėpta, ko tu nežinojai."},{"vNo":"7 ","txt":"Tai sukurta dabar, o ne iš pradžių, netgi prieš tą dieną, kurią tai išgirdai, tai nebuvo tau paskelbta, kad nesakytum: Štai aš tai žinojau."},{"vNo":"8 ","txt":"Taip, ir tu negirdėjai to; taip, tu nežinojai; taip, nuo to laiko tavo ausis nebuvo atverta; nes žinojau, kad elgsiesi labai klastingai, ir nuo įsčių buvai pavadintas prasižengėliu."},{"vNo":"9 ","txt":"Tačiau dėl savo vardo aš atidėsiu savo pyktį ir dėl savo šlovės aš susilaikysiu, kad neiškirsčiau tavęs."},{"vNo":"10 ","txt":"Nes štai aš išvaliau tave, išrinkau tave suspaudimų krosnyje."},{"vNo":"11 ","txt":"Dėl savęs paties, taip, dėl savęs paties aš darysiu tai, nes neleisiu, kad mano vardas būtų suterštas, ir aš neduosiu savo šlovės kitam."},{"vNo":"12 ","txt":"Klausyk manęs, o Jokūbai, ir Izraeli, mano pašauktasis, nes tai esu aš; aš esu pirmasis ir taip pat paskutinysis."},{"vNo":"13 ","txt":"Mano ranka taip pat padėjo žemės pamatą ir mano dešinė ranka išskleidė dangus. Aš šaukiu juos, ir jie stojasi drauge."},{"vNo":"14 ","txt":"Visi jūs, susirinkite ir klausykitės: kas iš jų yra jiems tai paskelbęs? Viešpats pamilo jį; taip, ir jis įvykdys savo žodį, kurį paskelbė per juos; ir jis pasielgs su Babilone pagal savo pageidavimą, ir jo ranka ateis ant chaldėjų."},{"vNo":"15 ","txt":"Taip pat sako Viešpats: Aš Viešpats, taip, aš kalbėjau; taip, aš pašaukiau jį skelbti, aš atvedžiau jį, ir jis padarys savo kelią sėkmingą."},{"vNo":"16 ","txt":"Ateikite prie manęs; aš nekalbėjau slaptai; nuo pat pradžios, nuo to laiko, kada tai buvo paskelbta, aš kalbėjau; ir Viešpats Dievas ir jo Dvasia siuntė mane."},{"vNo":"17 ","txt":"Ir taip sako Viešpats, tavo Išpirkėjas, Izraelio Šventasis: Aš siunčiau jį, Viešpats, tavo Dievas, kuris moko tave tavo labui, kuris veda tave keliu, kuriuo turėtum eiti, padarė tai."},{"vNo":"18 ","txt":"O, kad būtum paklausęs mano įsakymų – tada tavo ramybė būtų buvusi kaip upė, o tavo teisumas – kaip jūros bangos."},{"vNo":"19 ","txt":"Tavo sėkla taip pat būtų buvusi kaip smiltys, tavo vidaus palikuonys – kaip jos akmenėliai; jo vardas nebūtų nei iškirstas, nei išnaikintas iš mano akivaizdos."},{"vNo":"20 ","txt":"Išeikite iš Babilonės, bėkite nuo chaldėjų, giedojimo balsu skelbkite, sakykite tai, skelbkite iki žemės krašto; sakykite: Viešpats išpirko savo tarną Jokūbą."},{"vNo":"21 ","txt":"Ir jie netroško; jis vedė juos per dykumas; jis padarė, kad vandenys tekėtų iš uolos jiems; jis taip pat perskėlė uolą, ir vandenys ištryško."},{"vNo":"22 ","txt":"Ir nepaisant to, kad Viešpats padarė visa tai ir dar daugiau, jis sako: Nėra ramybės nelabiesiems."}]}