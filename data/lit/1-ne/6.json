{"heading":"Nefis rašo apie Dievo dalykus. Nefio tikslas yra įtikinti žmones ateiti pas Abraomo Dievą ir būti išgelbėtiems. Apie 600–592 m. prieš Kristaus gim.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nefio knyga 6","verses":[{"vNo":"1 ","txt":"Ir dabar, aš, Nefis, šioje savo metraščio dalyje nepateikiu savo tėvų genealogijos; ir niekada vėliau nepateiksiu jos ant šitų mano rašomų plokštelių; nes ji yra metraštyje, kurį išsaugojo mano tėvas; todėl šiame darbe jos nerašau."},{"vNo":"2 ","txt":"Nes man pakanka pasakyti, jog esame Juozapo palikuonys."},{"vNo":"3 ","txt":"Ir man nerūpi smulkiai aprašyti viską apie savo tėvą, nes tai negali būti užrašyta ant šitų plokštelių, kadangi aš noriu vietos, kad galėčiau rašyti apie Dievo dalykus."},{"vNo":"4 ","txt":"Nes visa, ko aš siekiu, – tai įtikinti žmones, kad jie ateitų pas Abraomo Dievą ir Izaoko Dievą, ir Jokūbo Dievą ir būtų išgelbėti."},{"vNo":"5 ","txt":"Todėl aš nerašau to, kas patinka pasauliui, bet rašau tai, kas patinka Dievui ir tiems, kurie ne pasaulio."},{"vNo":"6 ","txt":"Todėl aš duosiu įsakymą savo sėklai, kad jie neužimtų šitų plokštelių tuo, kas nevertinga žmonių vaikams."}]}