{"heading":"Lehis išpranašauja, kad babiloniečiai paims žydus nelaisvėn. Jis kalba apie Mesijo, Gelbėtojo, Išpirkėjo atėjimą tarp žydų. Lehis taip pat kalba apie atėjimą to, kuris pakrikštys Dievo Avinėlį. Lehis kalba apie Mesijo mirtį ir prisikėlimą. Izraelio išsklaidymą ir surinkimą jis prilygina alyvmedžiui. Nefis kalba apie Dievo Sūnų, apie Šventosios Dvasios dovaną ir apie teisumo poreikį. Apie 600–592 m. prieš Kristaus gim.","prevAbbr":"1-ne","prevNo":9,"nextAbbr":"1-ne","nextNo":11,"chapterTitle":"1 Nefio knyga 10","verses":[{"vNo":"1 ","txt":"Ir dabar, aš, Nefis, tęsiu savo darbų, savo valdymo ir tarnystės aprašymą ant šitų plokštelių; todėl, prieš tęsdamas savo aprašymą, turiu šiek tiek pakalbėti apie savo tėvo ir taip pat apie savo brolių reikalus."},{"vNo":"2 ","txt":"Nes štai buvo taip, jog baigęs pasakoti savo sapną ir taip pat raginti juos būti kuo stropiausius, mano tėvas kalbėjo jiems dėl žydų –"},{"vNo":"3 ","txt":"kad po to, kai jie bus sunaikinti, būtent tas didis Jeruzalės miestas, ir daugelis bus išvesti nelaisvėn į Babilonę, Viešpačiui tinkamu metu jie vėl sugrįš, taip, būtent bus parvesti iš nelaisvės; ir po to, kai bus parvesti iš nelaisvės, jie vėl apgyvens savo paveldo žemę."},{"vNo":"4 ","txt":"Taip, būtent po šešių šimtų metų nuo to laiko, kai mano tėvas paliko Jeruzalę, pranašą Viešpats Dievas pakels tarp žydų – būtent Mesiją, arba, kitais žodžiais, pasaulio Gelbėtoją."},{"vNo":"5 ","txt":"Ir jis taip pat kalbėjo apie pranašus – kokia daugybė liudijo apie tai, apie šį Mesiją, apie kurį jis kalbėjo, arba šitą pasaulio Išpirkėją."},{"vNo":"6 ","txt":"Taigi visa žmonija buvo prapulties ir nuopuolio būsenoje ir visuomet būtų, jei nepasikliautų šituo Išpirkėju."},{"vNo":"7 ","txt":"Ir jis taip pat kalbėjo apie pranašą, kuris turi ateiti prieš Mesiją, kad paruoštų Viešpaties kelią."},{"vNo":"8 ","txt":"Taip, būtent jis išeis ir šauks tyruose: Paruoškite Viešpaties kelią ir tiesinkite jo takus; nes čia tarp jūsų stovi tas, kurio jūs nepažįstate; jis galingesnis už mane, ir jo sandalų dirželio aš nesu vertas atrišti. Ir daug kalbėjo mano tėvas apie tai."},{"vNo":"9 ","txt":"Ir mano tėvas sakė, kad jis krikštys Betabaroje, už Jordano; ir jis taip pat sakė, kad jis krikštys vandeniu, būtent, kad jis pakrikštys Mesiją vandeniu."},{"vNo":"10 ","txt":"Ir pakrikštijęs Mesiją vandeniu, jis pamatys ir paliudys, kad pakrikštijo Dievo Avinėlį, kuris paims pasaulio nuodėmes."},{"vNo":"11 ","txt":"Ir buvo taip, kad ištaręs šituos žodžius, mano tėvas kalbėjo mano broliams apie evangeliją, kuri bus skelbiama tarp žydų, ir taip pat apie žydų nusiritimą į netikėjimą. Ir po to, kai jie nužudys Mesiją, kuris ateis, po to, kai bus nužudytas, jis prisikels iš mirusiųjų ir Šventąja Dvasia apreikš save kitataučiams."},{"vNo":"12 ","txt":"Taip, mano tėvas daug kalbėjo būtent apie kitataučius, ir taip pat apie Izraelio namus, kad jie bus prilyginti alyvmedžiui, kurio šakos bus nulaužtos ir išsklaidytos po visą žemės veidą."},{"vNo":"13 ","txt":"Todėl jis sakė, jog būtina, kad būtume vieningai vedami į pažado žemę, idant išsipildytų Viešpaties žodis, jog būsime išsklaidyti po visą žemės veidą."},{"vNo":"14 ","txt":"Ir po to, kai Izraelio namai bus išsklaidyti, jie bus vėl surinkti; arba galiausiai, kai kitataučiai gaus evangelijos pilnatvę, alyvmedžio prigimtinės šakos, arba Izraelio namų likučiai, bus įskiepyti, arba pažins tikrąjį Mesiją, savo Viešpatį ir savo Išpirkėją."},{"vNo":"15 ","txt":"Ir tokia kalba mano tėvas pranašavo ir kalbėjo mano broliams, ir taip pat daug daugiau dalykų, kurių aš nerašau į šitą knygą, nes tiek jų, kiek man atrodė tinkama, aš parašiau savo kitoje knygoje."},{"vNo":"16 ","txt":"Ir visa tai, apie ką kalbėjau, buvo padaryta, kai mano tėvas gyveno palapinėje Lemuelio slėnyje."},{"vNo":"17 ","txt":"Ir buvo taip, jog kai aš, Nefis, išgirdau visus šiuos savo tėvo žodžius apie tai, ką jis matė regėjime, ir taip pat apie dalykus, kuriuos jis kalbėjo Šventosios Dvasios galia, ta galia, kurią jis gavo per tikėjimą Dievo Sūnumi – o Dievo Sūnus buvo Mesijas, kuris ateis – aš, Nefis, taip pat troškau matyti, girdėti ir žinoti tai Šventosios Dvasios galia, kuri yra Dievo dovana visiems tiems, kas stropiai jo ieško, taip pat senovės laikais, kaip ir tuo metu, kuriuo jis apreikš save žmonių vaikams."},{"vNo":"18 ","txt":"Nes jis yra tas pats vakar, šiandien ir per amžius; ir kelias paruoštas visiems žmonėms nuo pasaulio įkūrimo, jei bus taip, kad jie atgailaus ir ateis pas jį."},{"vNo":"19 ","txt":"Nes tas, kas stropiai ieško, ras; ir Dievo slėpiniai bus atskleisti jam Šventosios Dvasios galia, taip pat šiais laikais, kaip ir senovės laikais, ir taip pat senovės laikais, kaip ir ateinančiais laikais; taigi Viešpaties kelias – vienas amžinas ratas."},{"vNo":"20 ","txt":"Todėl atmink, o žmogau, už visus savo darbus tu būsi atvestas į teismą."},{"vNo":"21 ","txt":"Todėl, jei savo išbandymo dienomis siekėte elgtis nedorai, tai priešais Dievo teismo krasę būsite pripažinti nešvariais; o niekas nešvarus negali gyventi su Dievu; todėl jūs būsite atmesti amžinai."},{"vNo":"22 ","txt":"Ir Šventoji Dvasia įgalioja mane kalbėti tai ir nenutylėti to."}]}