{"heading":"Izaijas mato Viešpatį. Izaijui atleidžiamos nuodėmės. Jis pašauktas pranašauti. Jis pranašauja, kad žydai atmes Kristaus mokymus. Likutis sugrįš. Palyginkite su Izaijo 6. Apie 559–545 m. prieš Kristaus gim.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2 Nefio knyga 16","verses":[{"vNo":"1 ","txt":"Karaliaus Uzijo mirties metais aš taip pat mačiau Viešpatį, sėdintį soste, aukštame ir iškiliame, ir jo rūbo kraštas pripildė šventyklą."},{"vNo":"2 ","txt":"Virš jo stovėjo serafai; kiekvienas turėjo šešis sparnus; dviem dengė savo veidą, dviem – savo kojas, o dviem skraidė."},{"vNo":"3 ","txt":"Ir vienas kitam šaukė ir sakė: Šventas, šventas, šventas yra Pulkų Viešpats; visa žemė pilna jo šlovės."},{"vNo":"4 ","txt":"Ir durų statramsčiai sujudėjo nuo balso to, kuris šaukė, ir namas prisipildė dūmų."},{"vNo":"5 ","txt":"Tada tariau: Vargas man! Pražuvau; nes esu nešvarių lūpų žmogus; ir gyvenu tarp nešvarių lūpų žmonių; nes mano akys pamatė Karalių, Pulkų Viešpatį."},{"vNo":"6 ","txt":"Tada prie manęs atskrido vienas iš serafų, rankoje laikydamas žariją, kurią žnyplėmis buvo paėmęs nuo aukuro."},{"vNo":"7 ","txt":"Ir jis pridėjo ją man prie burnos, ir tarė: Štai, ji palietė tavo lūpas; ir tavo nedorybė pašalinta, ir tavo nuodėmė nuvalyta."},{"vNo":"8 ","txt":"Taip pat girdėjau Viešpaties balsą, tariantį: Ką man pasiųsti, ir kas eis dėl mūsų? Tada tariau: Štai aš; siųsk mane."},{"vNo":"9 ","txt":"Ir jis tarė: Eik ir sakyk šitiems žmonėms: Klausykite iš tiesų – bet jie nesuprato; ir Žiūrėkite iš tiesų, – bet jie nesuvokė."},{"vNo":"10 ","txt":"Padaryk šitų žmonių širdį nutukusią ir ausis sunkias, ir užverk jų akis – kad nematytų savo akimis ir negirdėtų savo ausimis, ir nesuprastų savo širdimi, ir nebūtų atversti ir išgydyti."},{"vNo":"11 ","txt":"Tada tariau: Viešpatie, kaip ilgai? Ir jis tarė: Kol miestai nebus sugriauti, be gyventojo, ir namai be žmogaus, ir kol žemė nebus visiškai nuniokota."},{"vNo":"12 ","txt":"Ir Viešpats ištrems žmones toli, nes bus didelis atsižadėjimas šalyje."},{"vNo":"13 ","txt":"Bet vis dėlto bus dešimtadalis, ir jie sugrįš, ir bus valgomi, kaip liepa ir kaip ąžuolas, kurių syvai tebėra juose, kai jie numeta savo lapus; taip šventa sėkla bus jų syvai."}]}