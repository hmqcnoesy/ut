{"heading":"Efraimas ir Sirija kariauja prieš Judą. Kristus gims iš mergelės. Palyginkite su Izaijo 7. Apie 559–545 m. prieš Kristaus gim.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"2 Nefio knyga 17","verses":[{"vNo":"1 ","txt":"Ir buvo taip, kad Ahazo, Jotamo sūnaus, Uzijo sūnaus, Judo karaliaus, dienomis Recinas, Sirijos karalius, ir Pekachas, Remalijo sūnus, Izraelio karalius, ėjo link Jeruzalės kariauti prieš ją, bet nepajėgė jos įveikti."},{"vNo":"2 ","txt":"Ir Dovydo namams buvo pasakyta: Sirija susidėjo su Efraimu. Ir sudrebėjo jo širdis ir jo žmonių širdys, kaip miško medžiai dreba nuo vėjo."},{"vNo":"3 ","txt":"Tada tarė Viešpats Izaijui: Išeik dabar sutikti Ahazo, tu ir Šear Jašubas, tavo sūnus, ant velėtojo lauko kelio prie aukštutinio tvenkinio kanalo galo."},{"vNo":"4 ","txt":"Ir sakyk jam: Būk budrus ir tylėk; nebijok ir nebūk silpnaširdis dėl šių rūkstančių dviejų uodegų nuodėgulių, dėl Recino su Sirija ir Remalijos sūnaus nuožmaus pykčio."},{"vNo":"5 ","txt":"Nes Sirija, Efraimas ir Remalijos sūnus surengė sąmokslą prieš tave, sakydami:"},{"vNo":"6 ","txt":"Žygiuokime prieš Judą ir suspauskim jį, ir pralaužkim jį sau, ir paskirkime ten karalių, taip, Tabealio sūnų."},{"vNo":"7 ","txt":"Taip sako Viešpats Dievas: To nebus ir tai neįvyks."},{"vNo":"8 ","txt":"Nes Sirijos galva yra Damaskas, o Damasko galva Recinas; ir per tris dvidešimtmečius ir penkerius metus Efraimas bus taip sudaužytas, kad tai jau nebebus liaudis."},{"vNo":"9 ","txt":"O Efraimo galva yra Samarija, o Samarijos galva yra Remalijos sūnus. Jei netikėsite, tikrai neišliksite."},{"vNo":"10 ","txt":"Be to, Viešpats vėl kalbėjo Ahazui, sakydamas:"},{"vNo":"11 ","txt":"Prašyk Viešpatį, savo Dievą, ženklo; prašyk jį, ar gelmėse ar aukštybėse."},{"vNo":"12 ","txt":"Bet Ahazas tarė: Aš neprašysiu ir negundysiu Viešpaties."},{"vNo":"13 ","txt":"Ir jis tarė: Klausykite dabar jūs, o Dovydo namai; ar jums nepakanka varginti žmones, bet varginsite dar ir mano Dievą?"},{"vNo":"14 ","txt":"Todėl Viešpats pats duos jums ženklą – štai, mergelė pastos ir pagimdys sūnų, ir pavadins jį vardu Imanuelis."},{"vNo":"15 ","txt":"Jis maitinsis varške ir medumi, kad mokėtų atmesti blogį ir pasirinkti gėrį."},{"vNo":"16 ","txt":"Nes dar prieš vaikui išmokstant atmesti blogį ir pasirinkti gėrį, žemę, kuria tu bjauriesi, apleis abu jos karaliai."},{"vNo":"17 ","txt":"Viešpats užleis ant tavęs ir ant tavo žmonių, ir ant tavo tėvo namų tokias dienas, kokių nėra buvę nuo dienos, kai Efraimas išvyko iš Judo, – Asirijos karalių."},{"vNo":"18 ","txt":"Ir tą dieną bus taip, kad Viešpats sušnypš musei, kuri yra tolimiausioje Egipto dalyje, ir bitei, kuri yra Asirijos žemėje."},{"vNo":"19 ","txt":"Ir jos atskris, ir visos nutūps ištuštėjusiuose slėniuose ir uolų plyšiuose, ir ant erškėčių, ir ant visų krūmų."},{"vNo":"20 ","txt":"Tą pačią dieną Viešpats nuskus pasamdytu skustuvu, tais iš anapus upės, Asirijos karaliumi, galvą ir tarpkojo plaukus; tai praris taip pat ir barzdą."},{"vNo":"21 ","txt":"Ir tą dieną bus taip, kad vyras laikys jauną karvę ir dvi avis."},{"vNo":"22 ","txt":"Ir bus taip, kad dėl gausybės pieno, kurį jos duos, jis maitinsis varške; nes varškę ir medų valgys visi palikti žemėje."},{"vNo":"23 ","txt":"Ir tą dieną bus taip, kad kiekviena vieta, kur buvo tūkstantis vynmedžių už tūkstantį sidabrinių, bus usnims ir erškėčiams."},{"vNo":"24 ","txt":"Su strėlėmis ir su lankais vyrai ateis čia, nes visa šalis taps usnimis ir erškėčiais."},{"vNo":"25 ","txt":"O visose kalvose, kurios bus dirbamos kauptuku, – ten neužeis usnių ir erškėčių baimė; bet tai bus jaučiams išginti ir smulkesniems galvijams mindyti."}]}