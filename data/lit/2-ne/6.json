{"heading":"Jokūbas išdėsto žydų istoriją: Babilonės nelaisvė ir sugrįžimas, Izraelio Šventojo tarnystė ir nukryžiavimas, pagalba iš kitataučių ir žydų sugrąžinimas paskutinėmis dienomis, kada jie įtikės Mesiją. Apie 559–545 m. prieš Kristaus gim.","prevAbbr":"2-ne","prevNo":5,"nextAbbr":"2-ne","nextNo":7,"chapterTitle":"2 Nefio knyga 6","verses":[{"vNo":"1 ","txt":"Žodžiai Jokūbo, Nefio brolio, kuriuos jis kalbėjo Nefio žmonėms:"},{"vNo":"2 ","txt":"Štai, mano mylimi broliai, aš, Jokūbas, Dievo pašauktas ir paskirtas pagal šventąją jo tvarką ir pašvęstas savo brolio Nefio, į kurį jūs žiūrite kaip į karalių, arba gynėją, ir nuo kurio priklauso jūsų saugumas, štai jūs žinote, kad aš kalbėjau jums nepaprastai daug dalykų."},{"vNo":"3 ","txt":"Nepaisant to, aš vėl kalbu jums; nes trokštu jūsų sielų gerovės. Taip, didis yra mano susirūpinimas dėl jūsų; ir jūs patys žinote, jog taip visada buvo. Nes aš raginau jus su visu stropumu; ir mokiau jus savo tėvo žodžių; ir kalbėjau jums apie visa tai, kas parašyta nuo pasaulio sukūrimo."},{"vNo":"4 ","txt":"Ir dabar štai, norėčiau kalbėti jums apie tai, kas yra ir kas įvyks; todėl skaitysiu jums Izaijo žodžius. Ir tai žodžiai, kuriuos kalbu jums pagal savo brolio norą. Ir aš jums kalbu jūsų labui, kad galėtumėte pasimokyti ir šlovinti savo Dievo vardą."},{"vNo":"5 ","txt":"Ir dabar, žodžiai, kuriuos skaitysiu, yra tie, kuriuos Izaijas kalbėjo apie visus Izraelio namus; todėl jie gali būti pritaikyti jums, nes jūs esate Izraelio namų. Ir daug kas, apie ką kalbėjo Izaijas, gali būti pritaikyta jums, kadangi esate Izraelio namų."},{"vNo":"6 ","txt":"Ir dabar, štai tie žodžiai: Taip sako Viešpats Dievas: Štai, aš pakelsiu savo ranką kitataučiams ir iškelsiu savo vėliavą žmonėms; ir jie atneš tavo sūnus ant savo rankų, ir tavo dukros bus nešamos ant jų pečių."},{"vNo":"7 ","txt":"Ir karaliai bus tavo tėvai maitintojai, o jų karalienės – tavo žindančios motinos; jie nusilenks tau veidais iki žemės ir laižys dulkes nuo tavo kojų; ir tu žinosi, kad aš esu Viešpats; nes nebus sugėdinti tie, kurie laukia manęs."},{"vNo":"8 ","txt":"Ir dabar, aš, Jokūbas, norėčiau kalbėti šiek tiek apie šituos žodžius. Nes štai, Viešpats parodė man, kad tie, kas buvo Jeruzalės žemėje, iš kur mes atėjome, yra žudomi ir vedami nelaisvėn."},{"vNo":"9 ","txt":"Tačiau Viešpats man parodė, kad jie vėl sugrįš. Ir jis taip pat man parodė, kad Viešpats Dievas, Izraelio Šventasis, apreikš jiems save kūne; ir po to, kai jis apreikš save, jie nuplaks ir nukryžiuos jį, sulig man kalbėjusio angelo žodžiais."},{"vNo":"10 ","txt":"Ir po to, kai jie užkietins savo širdis ir įtemps savo sprandus prieš Izraelio Šventąjį, štai, juos ištiks Izraelio Šventojo teismai. Ir ateina diena, kada jie bus mušami ir spaudžiami."},{"vNo":"11 ","txt":"Todėl po to, kai jie bus vejami šen ir ten, – nes taip sako angelas, – daugelis bus spaudžiami, kol gyvena kūne, bet dėl ištikimųjų maldų nebus palikti pražūti; jie bus išsklaidyti ir mušami, ir nekenčiami; tačiau Viešpats bus gailestingas jiems, tad kai jie ateis į savo Išpirkėjo pažinimą, jie bus vėl surinkti į savo paveldo žemes."},{"vNo":"12 ","txt":"Ir palaiminti yra kitataučiai, tie, apie kuriuos pranašas rašė; nes štai, jei bus taip, kad jie atgailaus ir nekovos prieš Sionę, ir neprisijungs prie tos didžiulės ir pasibjaurėtinos bažnyčios, jie bus išgelbėti; nes Viešpats Dievas įvykdys savo sandoras, kurias jis sudarė savo vaikams; ir dėl to pranašas parašė visa tai."},{"vNo":"13 ","txt":"Todėl tie, kas kovoja prieš Sionę ir Viešpaties sandoros žmones, laižys dulkes nuo jų kojų; o Viešpaties žmonės nebus sugėdinti. Nes Viešpaties žmonės yra tie, kas laukia jo; nes jie vis dar laukia Mesijo atėjimo."},{"vNo":"14 ","txt":"Ir štai, sulig pranašo žodžiais, Mesijas vėl imsis antrą kartą juos susigrąžinti; todėl jis apreikš save jiems galioje ir didžioje šlovėje, kad sunaikintų jų priešus, kai ateis ta diena, kada jie įtikės jį; ir jis nesunaikins nė vieno, kuris jį tiki."},{"vNo":"15 ","txt":"O tie, kas jį netiki, bus sunaikinti ugnimi ir audra, ir žemės drebėjimais, ir kraujo praliejimais, ir maru, ir badu. Ir jie žinos, kad Viešpats yra Dievas, Izraelio Šventasis."},{"vNo":"16 ","txt":"Nes argi grobis bus atimtas iš galingojo arba teisėtas belaisvis išvaduotas?"},{"vNo":"17 ","txt":"Bet taip sako Viešpats: Būtent galingojo belaisviai bus atimti, ir baisūno grobis bus išvaduotas; nes Galingasis Dievas išvaduos savo sandoros žmones. Nes taip sako Viešpats: Aš kovosiu prieš tuos, kurie kovoja prieš tave."},{"vNo":"18 ","txt":"Ir aš maitinsiu tuos, kurie engia tave, jų pačių kūnu; ir jie bus girti nuo savo pačių kraujo kaip nuo saldaus vyno; ir visas kūnas sužinos, kad aš, Viešpats, esu tavo Gelbėtojas ir tavo Išpirkėjas, Jokūbo Galingasis."}]}