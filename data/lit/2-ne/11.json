{"heading":"Jokūbas matė savo Išpirkėją. Mozės įstatymas vaizduoja Kristų ir patvirtina, kad jis ateis. Apie 559–545 m. prieš Kristaus gim.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Nefio knyga 11","verses":[{"vNo":"1 ","txt":"Ir dabar, tuo metu Jokūbas kalbėjo daug daugiau mano žmonėms; tačiau tik tai aš užrašiau, nes man pakanka to, ką užrašiau."},{"vNo":"2 ","txt":"Ir dabar, aš, Nefis, rašau daugiau iš Izaijo žodžių, nes mano siela gėrisi jo žodžiais. Nes aš pritaikysiu jo žodžius savo žmonėms ir pasiųsiu juos visiems savo vaikams, nes jis tikrai matė mano Išpirkėją, lygiai kaip aš jį mačiau."},{"vNo":"3 ","txt":"Ir mano brolis Jokūbas taip pat matė jį, kaip aš jį mačiau; todėl aš pasiųsiu jų žodžius savo vaikams, kad įrodyčiau jiems, jog mano žodžiai yra tikri. Todėl žodžiais trijų, – sakė Dievas, – aš įtvirtinsiu savo žodį. Tačiau Dievas siunčia daugiau liudytojų, ir jis patvirtina visus savo žodžius."},{"vNo":"4 ","txt":"Štai, mano siela mėgaujasi, įrodinėdama mano žmonėms tiesą apie Kristaus atėjimą; nes šiam tikslui duotas Mozės įstatymas; ir viskas, ką nuo pasaulio pradžios Dievas davė žmonėms, yra jo pavaizdavimas."},{"vNo":"5 ","txt":"Ir taip pat mano siela gėrisi Viešpaties sandoromis, kurias jis sudarė mūsų tėvams; taip, mano siela gėrisi jo malone ir jo teisingumu, ir galia, ir gailestingumu didžiajame ir amžinajame išvadavimo iš mirties plane."},{"vNo":"6 ","txt":"Ir mano siela mėgaujasi, įrodinėdama mano žmonėms, kad jei Kristus neateitų, visi žmonės turėtų pražūti."},{"vNo":"7 ","txt":"Nes jei nebūtų Kristaus, nebūtų Dievo; ir jei nebūtų Dievo, nebūtų mūsų, nes negalėtų būti sukūrimo. Bet yra Dievas, ir jis yra Kristus, ir jis ateina savo paskirto laiko pilnatvėje."},{"vNo":"8 ","txt":"Ir dabar aš rašau kai kuriuos iš Izaijo žodžių, kad mano žmonės, kurie tik matys šiuos žodžius, galėtų pakylėti savo širdis ir džiaugtis dėl visų žmonių. Dabar, štai tie žodžiai, ir jūs galite pritaikyti juos sau ir visiems žmonėms."}]}