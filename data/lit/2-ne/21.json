{"heading":"Jesės kelmas (Kristus) teis teisiai. Tūkstantmetyje Dievo pažinimas padengs žemę. Viešpats iškels vėliavą ir surinks Izraelį. Palyginkite su Izaijo 11. Apie 559–545 m. prieš Kristaus gim.","prevAbbr":"2-ne","prevNo":20,"nextAbbr":"2-ne","nextNo":22,"chapterTitle":"2 Nefio knyga 21","verses":[{"vNo":"1 ","txt":"Ir išdygs atžala iš Jesės kelmo, ir šaka išaugs iš jo šaknų."},{"vNo":"2 ","txt":"Ir Viešpaties Dvasia bus ant jo, dvasia išminties ir supratimo, dvasia patarimo ir galios, dvasia pažinimo ir Viešpaties baimės."},{"vNo":"3 ","txt":"Ir padarys jį supratingą dėl Viešpaties baimės; ir jis teis ne pagal tai, ką mato jo akys, ir papeiks ne pagal tai, ką girdi jo ausys."},{"vNo":"4 ","txt":"Bet teisiai jis teis vargšus ir teisingai papeiks dėl žemės romiųjų; ir ištiks žemę savo burnos lazda, ir savo lūpų kvėptelėjimu nužudys nelabuosius."},{"vNo":"5 ","txt":"Ir teisumas bus jo strėnų diržas, ir ištikimybė – jo inkstų diržas."},{"vNo":"6 ","txt":"Taip pat vilkas gyvens su avinėliu, ir leopardas atsiguls su ožiuku, ir veršiukas, ir jaunas liūtas, ir nupenėtas jauniklis drauge; ir mažas vaikas vedžios juos."},{"vNo":"7 ","txt":"Ir karvė, ir lokys ganysis; jų jaunikliai atsiguls drauge; ir liūtas ės šiaudus kaip jautis."},{"vNo":"8 ","txt":"Ir žindomas vaikas žais ant angies urvo, ir nujunkytas vaikas padės ranką ant gyvatės guolio."},{"vNo":"9 ","txt":"Jie nežeis ir nežudys visame mano šventame kalne, nes žemė bus pilna Viešpaties pažinimo, kaip jūra kupina vandenų."},{"vNo":"10 ","txt":"Ir tą dieną bus Jesės šaknis, kuri stovės kaip liaudies vėliava; prie jos veršis kitataučiai; ir jos atilsis bus šlovingas."},{"vNo":"11 ","txt":"Ir bus tą dieną, kad Viešpats vėl pajudins savo ranką antrą kartą susigrąžinti savo žmonių likučio, kuris bus išlikęs, iš Asirijos ir iš Egipto, ir iš Patro, ir iš Kušo, ir iš Elamo, ir iš Šinaro, ir iš Hamato, ir iš jūros salų."},{"vNo":"12 ","txt":"Ir jis iškels vėliavą tautoms, ir surinks Izraelio tremtinius, ir surinks Judo išsklaidytuosius iš keturių žemės kampų."},{"vNo":"13 ","txt":"Efraimo pavydas taip pat pranyks, ir Judo priešininkai bus nukirsti; Efraimas nepavydės Judui, ir Judas nebespaus Efraimo."},{"vNo":"14 ","txt":"Bet jie skris ant filistinų pečių link vakarų; kartu apiplėš tuos rytuose; uždės savo ranką ant Edomo ir Moabo; ir Amono vaikai paklus jiems."},{"vNo":"15 ","txt":"Ir Viešpats visiškai sunaikins Egipto jūros liežuvį; ir savo galingu vėju jis sumosuos savo ranka virš upės ir sukapos ją į septynis upelius, ir žmonės galės pereiti nesušlapę apavo."},{"vNo":"16 ","txt":"Ir ten bus vieškelis jo žmonių likučiui, kuris bus paliktas, iš Asirijos, kaip tai buvo į Izraelį tą dieną, kai jis atėjo iš Egipto žemės."}]}