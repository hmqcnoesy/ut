{"heading":"Jėzus moko nefitus Viešpaties maldos. Jie turi krauti lobius danguje. Dvylikai įsakyta tarnaujant nesirūpinti dėl laikinųjų dalykų. Palyginkite Mato 6. Apie 34 m. po Kristaus gim.","prevAbbr":"3-ne","prevNo":12,"nextAbbr":"3-ne","nextNo":14,"chapterTitle":"3 Nefio knyga 13","verses":[{"vNo":"1 ","txt":"Iš tiesų, iš tiesų sakau, kad noriu, jog darytumėt malones vargšams; bet žiūrėkite, kad nedarytumėte savo malonių žmonių akivaizdoje, idant būtumėte jų matomi; kitaip negausite atlygio iš savo Tėvo, kuris danguje."},{"vNo":"2 ","txt":"Todėl, kada darysite savo malones, netrimituokite priešais save, kaip daro veidmainiai sinagogose ir gatvėse, kad būtų žmonių giriami. Iš tiesų sakau jums: jie jau atsiėmė savo atlygį."},{"vNo":"3 ","txt":"Bet kada tu darai malones, tavo kairė tenežino, ką daro tavo dešinė;"},{"vNo":"4 ","txt":"kad tavo malonės būtų slaptoje; o tavo Tėvas, regintis slaptoje, pats viešai tau atlygins."},{"vNo":"5 ","txt":"Ir kai meldiesi, nesielk kaip veidmainiai, nes jie mėgsta melstis, stovėdami sinagogose ir gatvių kampuose, kad būtų žmonių matomi. Iš tiesų sakau tau: jie jau atsiėmė savo atlygį."},{"vNo":"6 ","txt":"Bet tu, kada meldiesi, įeik į savo kambarėlį ir uždaręs savo duris melskis savo Tėvui, kuris slaptoje; ir tavo Tėvas, regintis slaptoje, atlygins tau viešai."},{"vNo":"7 ","txt":"Bet kada meldžiatės, nevartokite tuščių pakartojimų kaip pagonys, nes jie galvoja būsią išgirsti dėl savo žodžių gausumo."},{"vNo":"8 ","txt":"Tad nebūkite panašūs į juos, nes jūsų Tėvas žino, ko jums reikia, dar prieš jums prašant jį."},{"vNo":"9 ","txt":"Todėl melskitės taip: Mūsų Tėve, kuris esi danguje, teesie šventas tavo vardas."},{"vNo":"10 ","txt":"Tebūna tavo valia žemėje, kaip yra danguje."},{"vNo":"11 ","txt":"Ir atleisk mums mūsų kaltes, kaip ir mes atleidžiame savo kaltininkams."},{"vNo":"12 ","txt":"Ir nevesk mūsų į pagundą, bet gelbėk mus nuo pikta."},{"vNo":"13 ","txt":"Nes tavo yra karalystė ir galia, ir šlovė per amžius. Amen."},{"vNo":"14 ","txt":"Nes jeigu jūs atleidžiate žmonėms jų nusižengimus, tai ir jūsų dangiškasis Tėvas atleis jums;"},{"vNo":"15 ","txt":"bet jeigu jūs neatleidžiate žmonėms jų nusižengimų, tai ir jūsų Tėvas neatleis jūsų nusižengimų."},{"vNo":"16 ","txt":"Be to, kai pasninkaujate, nebūkite kaip veidmainiai, liūdnais veidais, nes jie perkreipia savo veidus, kad pasirodytų žmonėms pasninkaują. Iš tiesų sakau jums: jie jau atsiėmė savo atlygį."},{"vNo":"17 ","txt":"Bet tu, kai pasninkauji, pasitepk galvą ir nusiprausk veidą;"},{"vNo":"18 ","txt":"kad ne žmonėms rodytumeis pasninkaująs, bet savo Tėvui, kuris yra slaptoje; o tavo Tėvas, regintis slaptoje, atlygins tau viešai."},{"vNo":"19 ","txt":"Nekraukite sau lobių žemėje, kur kandys ir rūdys ėda ir vagys įsilaužia ir vagia;"},{"vNo":"20 ","txt":"bet kraukite sau lobius danguje, kur nei kandys, nei rūdys neėda ir kur vagys neįsilaužia ir nevagia."},{"vNo":"21 ","txt":"Nes kur tavo lobis, ten bus ir tavo širdis."},{"vNo":"22 ","txt":"Kūno žiburys yra akis; todėl, jei tavo akis pašvęsta, visas tavo kūnas bus pilnas šviesos."},{"vNo":"23 ","txt":"Bet jeigu tavo akis pikta, visas tavo kūnas bus pilnas tamsos. Taigi jei tavyje esanti šviesa yra tamsa, tai kokia tamsi yra toji tamsa!"},{"vNo":"24 ","txt":"Niekas negali tarnauti dviem šeimininkams; nes arba jis vieno nekęs, o kitą mylės, arba vienam bus atsidavęs, o kitą niekins. Negalite tarnauti Dievui ir mamonai."},{"vNo":"25 ","txt":"Ir dabar, buvo taip, kad ištaręs šituos žodžius, Jėzus pažvelgė į dvylika, kuriuos išsirinko, ir tarė jiems: Atminkite šituos žodžius, kuriuos kalbėjau. Nes štai, jūs esate tie, kuriuos aš išrinkau tarnauti šiems žmonėms. Todėl sakau jums: nesirūpinkite savo gyvybe, ką valgysite ar ką gersite; nė savo kūnu, kuo vilkėsite. Argi gyvybė ne daugiau už maistą ir kūnas – už drabužį?"},{"vNo":"26 ","txt":"Įsižiūrėkite į padangių paukščius, nes jie nei sėja, nei pjauna, nei krauna į kluonus; tačiau jūsų dangiškasis Tėvas juos maitina. Argi jūs ne daug vertesni už juos?"},{"vNo":"27 ","txt":"Kuris iš jūsų savo rūpesčiu gali bent uolektį pridėti prie savo ūgio?"},{"vNo":"28 ","txt":"Ir kam gi rūpinatės drabužiu? Pažiūrėkite į lauko lelijas, kaip jos auga; jos nei pluša, nei verpia;"},{"vNo":"29 ","txt":"bet sakau jums, kad net Saliamonas visoje savo šlovėje nebuvo taip pasipuošęs kaip viena iš jų."},{"vNo":"30 ","txt":"Todėl, jei Dievas taip aprengia lauko žolę, kuri šiandien gyvuoja, o rytoj metama į krosnį, tai lygiai taip jis aprengs ir jus, jei nesate mažatikiai."},{"vNo":"31 ","txt":"Todėl nesirūpinkite, sakydami: Ką valgysime? arba: Ką gersime?, arba: Kuo vilkėsime?"},{"vNo":"32 ","txt":"Nes jūsų dangiškasis Tėvas žino, kad viso to jums reikia."},{"vNo":"33 ","txt":"Bet pirma ieškokite Dievo karalystės ir jo teisumo, o visa tai bus jums pridėta."},{"vNo":"34 ","txt":"Todėl nesirūpinkite rytdiena, nes rytdiena pati pasirūpins savo reikalais. Pakanka dienai savo vargo."}]}