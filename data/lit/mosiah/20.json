{"heading":"Nojaus kunigai pagrobia dvidešimt keturias lamanitų dukteris. Lamanitai kariauja su Limhiu ir jo žmonėmis. Lamanitų pulkai atremiami ir nuramdomi. Apie 145–123 m. prieš Kristaus gim.","prevAbbr":"mosiah","prevNo":19,"nextAbbr":"mosiah","nextNo":21,"chapterTitle":"Mozijo knyga 20","verses":[{"vNo":"1 ","txt":"Dabar, Šemlone buvo vieta, kur lamanitų dukros susirinkdavo dainuoti, šokti ir linksmintis."},{"vNo":"2 ","txt":"Ir buvo taip, kad vieną dieną nedidelis jų būrelis buvo susirinkęs dainuoti ir šokti."},{"vNo":"3 ","txt":"Ir dabar karaliaus Nojaus kunigai, gėdydamiesi grįžti į Nefio miestą, taip, ir taip pat bijodami, kad žmonės juos nužudys, nedrįso sugrįžti pas savo žmonas ir vaikus."},{"vNo":"4 ","txt":"Ir likę tyruose bei aptikę lamanitų dukteris, jie pasislėpė ir stebėjo jas."},{"vNo":"5 ","txt":"Ir kada buvo nedaug jų susirinkusių šokti, jie išėjo iš savo slaptaviečių ir čiupo jas, ir nusivedė į tyrus; taip, dvidešimt keturias lamanitų dukteris jie nusivedė į tyrus."},{"vNo":"6 ","txt":"Ir buvo taip, kad lamanitai, pastebėję, jog jų dukros dingo, pasipiktino Limhio žmonėmis, nes galvojo, kad tai buvo Limhio žmonės."},{"vNo":"7 ","txt":"Todėl jie pasiuntė savo armijas; taip, netgi pats karalius ėjo priešaky savo žmonių; ir jie ėjo į Nefio žemę sunaikinti Limhio žmonių."},{"vNo":"8 ","txt":"Ir dabar, Limhis pamatė juos nuo bokšto, būtent jis pamatė visus jų pasiruošimus karui; todėl jis surinko savo žmones ir surengė pasalas jiems laukuose ir miškuose."},{"vNo":"9 ","txt":"Ir buvo taip, kad lamanitams atėjus, Limhio žmonės pradėjo juos pulti iš savo slaptaviečių ir žudyti."},{"vNo":"10 ","txt":"Ir buvo taip, kad užvirė nepaprastai nuožmios kautynės, nes jie kovėsi kaip liūtai dėl savo grobio."},{"vNo":"11 ","txt":"Ir buvo taip, kad Limhio žmonės pradėjo vyti lamanitus; nors jie nebuvo nė pusiau tiek gausūs kaip lamanitai. Bet jie grūmėsi už savo gyvybes ir už savo žmonas, ir už savo vaikus; todėl jie sutelkė jėgas ir grūmėsi kaip drakonai."},{"vNo":"12 ","txt":"Ir buvo taip, kad tarp jų žuvusiųjų jie rado lamanitų karalių; tačiau jis nebuvo miręs, bet buvo sužeistas ir paliktas ant žemės – toks skubus buvo jo žmonių atsitraukimas."},{"vNo":"13 ","txt":"Ir jie paėmė jį ir aptvarstė jo žaizdas, ir atvedė priešais Limhį, ir tarė: Štai, čia lamanitų karalius; jis sužeistas krito tarp jų žuvusiųjų, ir jie paliko jį; ir štai, mes atvedėme jį priešais tave; ir dabar leisk mums jį nužudyti."},{"vNo":"14 ","txt":"Bet Limhis tarė jiems: Jūs nenužudysite jo, bet atveskite jį čionai, kad pamatyčiau jį. Ir jie atvedė jį. Ir Limhis tarė jam: Dėl ko ateinate kariauti prieš mano žmones? Štai, mano žmonės nesulaužė priesaikos, kurią jums daviau; taigi, kodėl jūs sulaužėte priesaiką, kurią davėte mano žmonėms?"},{"vNo":"15 ","txt":"Ir dabar karalius tarė: Aš sulaužiau priesaiką, kadangi tavo žmonės nusivedė mano žmonių dukteris; todėl supykęs aš nurodžiau savo žmonėms eiti kariauti su tavo žmonėmis."},{"vNo":"16 ","txt":"Ir dabar, Limhis apie tai nieko nebuvo girdėjęs; todėl jis tarė: Aš išsiaiškinsiu tarp savo žmonių, ir kas tai padarė – žus. Todėl jis nurodė atlikti paiešką tarp savo žmonių."},{"vNo":"17 ","txt":"Dabar, kada apie tai išgirdo Gideonas, karaliaus karių vadas, jis atėjo ir tarė karaliui: Meldžiu, susilaikyk ir nekvosk šitų žmonių, ir nepriskirk šito jiems."},{"vNo":"18 ","txt":"Nes argi neatsimeni savo tėvo kunigų, kuriuos šie žmonės kėsinosi nužudyti? Ir argi jie nėra tyruose? Ir ar tik ne jie pagrobė lamanitų dukras?"},{"vNo":"19 ","txt":"Ir dabar, žiūrėk ir papasakok apie tai karaliui, kad jis papasakotų savo žmonėms, idant jie būtų nuramdyti mūsų atžvilgiu; nes štai jie jau ruošiasi pulti mus; ir štai, mūsų mažai."},{"vNo":"20 ","txt":"Ir štai, jie ateina su savo gausiais pulkais; ir jei karalius nenuramdys jų mūsų atžvilgiu, mes turėsime žūti."},{"vNo":"21 ","txt":"Nes argi neišsipildė Abinadžio žodžiai, kuriuos jis pranašavo prieš mus – ir visa tai, kadangi mes nepaklausėme Viešpaties žodžių ir nenusigręžėme nuo savo nedorybių?"},{"vNo":"22 ","txt":"Ir dabar, nuramdykime karalių ir vykdykime priesaiką, kurią davėme jam; nes geriau, kad būtume vergijoje, negu prarastume gyvybes; todėl padarykime galą tokiam dideliam kraujo praliejimui."},{"vNo":"23 ","txt":"Ir dabar Limhis papasakojo karaliui viską apie savo tėvą ir kunigus, kurie pabėgo į tyrus, ir priskyrė dukrų pagrobimą jiems."},{"vNo":"24 ","txt":"Ir buvo taip, kad karalius buvo nuramdytas jo žmonių atžvilgiu; ir jis tarė jiems: Eikime be ginklų pasitikti mano žmonių; ir aš prisiekiu jums su priesaika, kad mano žmonės nenužudys jūsų žmonių."},{"vNo":"25 ","txt":"Ir buvo taip, kad jie nusekė karalių ir be ginklų išėjo pasitikti lamanitų. Ir buvo taip, kad jie pasitiko lamanitus; ir lamanitų karalius pats nusilenkė prieš juos ir užtarė Limhio žmones."},{"vNo":"26 ","txt":"Ir kada lamanitai pamatė Limhio žmones – kad jie be ginklų – pasigailėjo jų ir buvo nuramdyti jų atžvilgiu, ir su savo karaliumi ramybėje sugrįžo į savo šalį."}]}