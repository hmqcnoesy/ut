{"heading":"Gideonas siekia nužudyti karalių Nojų. Lamanitai užpuola šalį. Karalius Nojus patiria mirtį nuo ugnies. Limhis valdo kaip duoklę mokantis monarchas. Apie 145–121 m. prieš Kristaus gim.","prevAbbr":"mosiah","prevNo":18,"nextAbbr":"mosiah","nextNo":20,"chapterTitle":"Mozijo knyga 19","verses":[{"vNo":"1 ","txt":"Ir buvo taip, kad karaliaus armija grįžo, bergždžiai ieškojusi Viešpaties žmonių."},{"vNo":"2 ","txt":"Ir dabar štai, sumažėjus karaliaus pajėgoms, jos buvo mažos, ir tarp likusių žmonių prasidėjo susiskaldymas."},{"vNo":"3 ","txt":"Ir mažesnioji dalis pradėjo alsuoti grasinimais prieš karalių, ir tarp jų prasidėjo didelis nesutarimas."},{"vNo":"4 ","txt":"Ir dabar, tarp jų buvo žmogus, vardu Gideonas, ir jis, būdamas stiprus vyras ir karaliaus priešas, išsitraukė kalaviją ir įtūžęs prisiekė, kad nužudys karalių."},{"vNo":"5 ","txt":"Ir buvo taip, kad jis kovėsi su karaliumi; ir kada karalius pamatė, kad šis pradėjo jį pergalėti, bėgo ir užlipo ant bokšto, buvusio šalia šventyklos."},{"vNo":"6 ","txt":"Ir Gideonas vijosi jį ir buvo beužlipąs ant bokšto nužudyti karaliaus, bet karalius pažvelgė Šimlono žemės link, ir štai, lamanitų armija įžengusi į šalies pakraštį."},{"vNo":"7 ","txt":"Ir dabar, karalius su sielos skausmu sušuko, sakydamas: Gideonai, pasigailėk manęs, nes lamanitai puola mus, ir jie sunaikins mus; taip, jie sunaikins mano žmones."},{"vNo":"8 ","txt":"Ir dabar, karalius ne tiek rūpinosi savo žmonėmis, kiek savo paties gyvybe; nepaisant to, Gideonas pasigailėjo jo gyvybės."},{"vNo":"9 ","txt":"Ir karalius įsakė žmonėms, kad jie bėgtų nuo lamanitų, ir jis pats ėjo jų priešakyje, ir jie pabėgo į tyrus su savo moterimis ir vaikais."},{"vNo":"10 ","txt":"Ir buvo taip, kad lamanitai vijosi ir pasivijo juos, ir pradėjo žudyti."},{"vNo":"11 ","txt":"Dabar buvo taip, kad karalius įsakė jiems, kad visi vyrai paliktų savo žmonas bei vaikus ir bėgtų nuo lamanitų."},{"vNo":"12 ","txt":"Dabar buvo daug tokių, kurie nenorėjo palikti jų, bet norėjo geriau pasilikti ir žūti su jais. O likusieji paliko savo žmonas bei savo vaikus ir pabėgo."},{"vNo":"13 ","txt":"Ir buvo taip, kad tie, kas pasiliko su savo žmonomis ir vaikais, nurodė savo gražiosioms dukroms išeiti į priekį ir prašyti lamanitų, kad šie jų nežudytų."},{"vNo":"14 ","txt":"Ir buvo taip, kad lamanitai pasigailėjo jų, nes buvo sužavėti jų moterų grožio."},{"vNo":"15 ","txt":"Todėl lamanitai pasigailėjo jų gyvybių ir paėmė juos nelaisvėn, ir nusivedė juos atgal į Nefio žemę, ir leido jiems apgyventi žemę su sąlyga, kad atiduos karalių Nojų į lamanitų rankas ir atiduos savo nuosavybę, netgi pusę visko, ką turėjo: pusę savo aukso ir savo sidabro, ir visų savo vertingų daiktų, ir šitaip jie turės mokėti duoklę lamanitų karaliui metai iš metų."},{"vNo":"16 ","txt":"Ir dabar, tarp paimtųjų nelaisvėn, buvo vienas iš karaliaus sūnų, vardu Limhis."},{"vNo":"17 ","txt":"Ir dabar, Limhis nenorėjo, kad jo tėvas būtų nužudytas; tačiau Limhis žinojo apie savo tėvo nedorybes, pats būdamas teisus vyras."},{"vNo":"18 ","txt":"Ir buvo taip, kad Gideonas į tyrus slapta pasiuntė vyrus ieškoti karaliaus ir tų, kurie buvo su juo. Ir buvo taip, kad jie tyruose sutiko žmones, visus, išskyrus karalių ir jo kunigus."},{"vNo":"19 ","txt":"Dabar, jie buvo prisiekę savo širdyse, kad grįš į Nefio žemę, ir jei jų žmonos ir vaikai, ir taip pat tie, kas pasiliko su jais, nužudyti, tai jie ieškos keršto ir taip pat žus su jais."},{"vNo":"20 ","txt":"O karalius įsakė jiems, kad jie negrįžtų; ir jie supyko ant karaliaus, ir padarė, kad jis kentėtų, net iki mirties nuo ugnies."},{"vNo":"21 ","txt":"Ir jie norėjo taip pat suimti ir kunigus bei atiduoti juos mirčiai, bet šie nuo jų pabėgo."},{"vNo":"22 ","txt":"Ir buvo taip, kad jie buvo begrįžtą į Nefio žemę ir sutiko Gideono vyrus. Ir Gideono vyrai papasakojo jiems viską, kas atsitiko jų žmonoms ir vaikams; ir kad lamanitai leido jiems apgyventi žemę, mokant lamanitams duoklę – pusę visko, ką jie turėjo."},{"vNo":"23 ","txt":"Ir žmonės pasakė Gideono vyrams, kad jie nužudė karalių ir kad jo kunigai pabėgo nuo jų toliau į tyrus."},{"vNo":"24 ","txt":"Ir buvo taip, kad pabaigę ceremoniją, jie sugrįžo į Nefio žemę džiaugdamiesi, kadangi jų žmonos ir jų vaikai nebuvo nužudyti; ir jie papasakojo Gideonui, ką jie padarė karaliui."},{"vNo":"25 ","txt":"Ir buvo taip, kad lamanitų karalius davė priesaiką jiems, kad jo žmonės jų nenužudys."},{"vNo":"26 ","txt":"Ir taip pat Limhis, būdamas karaliaus sūnus, turėdamas žmonių jam suteiktą karalystę, davė priesaiką lamanitų karaliui, kad jo žmonės mokės jam, netgi pusę visko, ką turėjo."},{"vNo":"27 ","txt":"Ir buvo taip, kad Limhis pradėjo kurti karalystę ir taiką tarp savo žmonių."},{"vNo":"28 ","txt":"O lamanitų karalius pastatė sargybinius aplink tą žemę, kad laikytų Limhio žmones toje žemėje, idant jie nepasitrauktų į tyrus; ir jis išlaikė tuos sargybinius iš duoklės, kurią gaudavo iš nefitų."},{"vNo":"29 ","txt":"Ir dabar karaliaus Limhio karalystėje dvejus metus buvo nuolatinė taika, kadangi lamanitai nevargino jų ir nesikėsino jų sunaikinti."}]}