{"heading":"Lamanitai sumuša ir nugali Limhio žmones. Limhio žmonės sutinka Amoną ir atverčiami. Jie papasakoja Amonui apie dvidešimt keturias jareditų plokšteles. Apie 122–121 m. prieš Kristaus gim.","prevAbbr":"mosiah","prevNo":20,"nextAbbr":"mosiah","nextNo":22,"chapterTitle":"Mozijo knyga 21","verses":[{"vNo":"1 ","txt":"Ir buvo taip, kad Limhis ir jo žmonės sugrįžo į Nefio miestą ir vėl pradėjo ramiai gyventi šalyje."},{"vNo":"2 ","txt":"Ir buvo taip, kad po daugelio dienų lamanitus vėl ėmė kurstyti pykčiui prieš nefitus, ir jie pradėjo ateidinėti į aplinkinės žemės pakraščius."},{"vNo":"3 ","txt":"Dabar, jie nedrįso jų žudyti dėl priesaikos, kurią jų karalius davė Limhiui; bet jie mušdavo juos per veidą ir naudojosi valdžia jiems; ir pradėjo krauti sunkias naštas ant jų nugarų, ir varyti juos kaip nebylų asilą."},{"vNo":"4 ","txt":"Taip, visa tai buvo daroma, kad išsipildytų Viešpaties žodis."},{"vNo":"5 ","txt":"Ir dabar, nefitų suspaudimai buvo dideli ir nebuvo galimybės jiems išsivaduoti iš jų rankų, nes lamanitai buvo apsupę juos iš visų pusių."},{"vNo":"6 ","txt":"Ir buvo taip, kad žmonės pradėjo skųstis karaliui dėl savo suspaudimų; ir panoro išeiti prieš juos kautis. Ir jie labai vargino karalių savo skundais; todėl jis leido jiems daryti, kaip jie nori."},{"vNo":"7 ","txt":"Ir jie vėl susirinko ir apsiginklavo, ir išėjo prieš lamanitus vyti jų iš savo žemės."},{"vNo":"8 ","txt":"Ir buvo taip, kad lamanitai sumušė juos ir nuvijo atgal, ir daugelį jų nužudė."},{"vNo":"9 ","txt":"Ir dabar buvo didžios raudos ir aimanos tarp Limhio žmonių: našlė apraudojo savo vyrą, sūnus ir dukra apraudojo savo tėvą, o broliai savo brolius."},{"vNo":"10 ","txt":"Dabar šalyje buvo labai daug našlių ir jos garsiai šaukė diena iš dienos, nes didi lamanitų baimė apėmė jas."},{"vNo":"11 ","txt":"Ir buvo taip, kad jų nuolatiniai šauksmai sukurstė likusius Limhio žmones pykčiui prieš lamanitus; ir jie vėl išėjo kautis, bet vėl buvo nuvyti atgal, patirdami didelius nuostolius."},{"vNo":"12 ","txt":"Taip, jie išėjo vėl, netgi trečią kartą, ir patyrė tokį patį pralaimėjimą; o tie, kurie išliko nenukauti, vėl sugrįžo į Nefio miestą."},{"vNo":"13 ","txt":"Ir jie nusižemino netgi iki dulkių, pajungdami save vergijos jungan, leisdamiesi mušami ir vejami šen ir ten, ir apkraunami pagal savo priešų pageidavimus."},{"vNo":"14 ","txt":"Ir jie nusižemino netgi iki nuolankumo gelmių ir karštai šaukėsi Dievo; taip, netgi ištisą dieną jie šaukėsi savo Dievo, kad išvaduotų juos iš suspaudimų."},{"vNo":"15 ","txt":"Ir dabar, Viešpats buvo lėtas išgirsti jų šauksmą dėl jų nedorybių; nepaisant to, Viešpats išgirdo jų šauksmus ir pradėjo minkštinti lamanitų širdis, todėl šie pradėjo švelninti jų naštas; vis dėlto Viešpačiui neatrodė tinkama išvaduoti juos iš vergijos."},{"vNo":"16 ","txt":"Ir buvo taip, kad jie pradėjo palaipsniui klestėti šalyje ir gausiau auginti grūdus ir kaimenes, ir bandas, todėl jie nebekentėjo alkio."},{"vNo":"17 ","txt":"Dabar buvo daug moterų, daugiau negu vyrų; todėl karalius Limhis įsakė kiekvienam vyrui prisidėti prie pagalbos našlėms ir jų vaikams, kad jie nežūtų nuo bado; ir tai jie darė dėl jų žuvusiųjų gausybės."},{"vNo":"18 ","txt":"Dabar Limhio žmonės, kiek tik tai buvo įmanoma, laikėsi viename būryje ir saugojo savo grūdus ir kaimenes."},{"vNo":"19 ","txt":"Ir pats karalius nesijautė saugus už miesto sienų, nepasiėmęs su savimi savo sargybinių, bijodamas, kad kokiu nors būdu gali pakliūti į lamanitų rankas."},{"vNo":"20 ","txt":"Ir jis nurodė, kad jo žmonės stebėtų aplinkines žemes, kad kaip nors jie sučiuptų tuos kunigus, kurie pabėgo į tyrus, kurie pavogė lamanitų dukras, ir kas atnešė tokį didelį sunaikinimą jiems."},{"vNo":"21 ","txt":"Nes jie troško sučiupti juos, kad galėtų nubausti; nes jie ateidavo naktimis į Nefio žemę ir išsinešdavo jų grūdus ir daug vertingų daiktų; todėl jie tykojo jų."},{"vNo":"22 ","txt":"Ir buvo taip, kad daugiau nebebuvo neramumų tarp lamanitų ir Limhio žmonių, netgi iki to laiko, kol Amonas ir jo bendražygiai atėjo į šitą žemę."},{"vNo":"23 ","txt":"Ir karalius, būdamas už miesto vartų su savo sargyba, aptiko Amoną ir jo brolius; ir palaikęs juos Nojaus kunigais, nurodė sučiupti juos ir surišti, ir įmesti į kalėjimą. Ir jeigu jie būtų buvę Nojaus kunigai, jis būtų nurodęs atiduoti juos mirčiai."},{"vNo":"24 ","txt":"Bet kai jis sužinojo, kad jie buvo ne tie, o jo broliai ir atėjo iš Zarahemlos žemės, jis prisipildė nepaprastai didelio džiaugsmo."},{"vNo":"25 ","txt":"Dabar, karalius Limhis prieš Amono atėjimą buvo išsiuntęs nedidelį būrį vyrų ieškoti Zarahemlos žemės; bet jie negalėjo rasti jos ir pasiklydo tyruose."},{"vNo":"26 ","txt":"Tačiau jie surado žemę, kuri kažkada buvo apgyventa; taip, žemę, kuri buvo padengta sausais kaulais; taip, žemę, kuri buvo apgyventa ir nuniokota; ir jie, palaikę ją Zarahemlos žeme, sugrįžo į Nefio žemę, atvykdami į šalį prieš nedaugelį dienų iki Amono atvykimo."},{"vNo":"27 ","txt":"Ir jie atsinešė su savimi metraštį, būtent metraštį žmonių, kurių kaulus jie buvo radę; ir jis buvo išraižytas ant rūdos plokštelių."},{"vNo":"28 ","txt":"Ir dabar Limhis vėl prisipildė džiaugsmo, sužinojęs iš Amono burnos, kad karalius Mozijas turėjo Dievo dovaną, kurios dėka galėjo išversti tokius raižinius; taip, ir Amonas taip pat džiūgavo."},{"vNo":"29 ","txt":"Vis dėlto Amonas ir jo broliai buvo pilni liūdesio, kad nužudyta tiek daug jų brolių."},{"vNo":"30 ","txt":"Ir taip pat dėl to, kad karalius Nojus ir jo kunigai pastūmėjo žmones padaryti tiek daug nuodėmių ir nedorybių prieš Dievą; ir jie taip pat gedėjo dėl Abinadžio mirties; ir taip pat dėl išvykimo Almos ir su juo ėjusių žmonių, kurie Dievo jėga ir galia, ir tikėjimu Abinadžio pasakytais žodžiais suformavo Dievo bažnyčią."},{"vNo":"31 ","txt":"Taip, jie gedėjo dėl jų išvykimo, nes nežinojo, kur jie pabėgo. Dabar jie mielai būtų prisijungę prie jų, nes patys sudarė sandorą su Dievu tarnauti jam ir vykdyti jo įsakymus."},{"vNo":"32 ","txt":"Ir dabar, kol Amonas buvo čia apsistojęs, karalius Limhis ir taip pat daugelis jo žmonių taip pat sudarė sandorą su Dievu tarnauti jam ir vykdyti jo įsakymus."},{"vNo":"33 ","txt":"Ir buvo taip, kad karalius Limhis ir daugelis jo žmonių norėjo būti pakrikštyti; bet toje žemėje nebuvo nė vieno, kuris turėtų įgaliojimą iš Dievo. O Amonas atsisakė padaryti tai, laikydamas save nevertu tarnu."},{"vNo":"34 ","txt":"Todėl jie tuo metu nesusijungė į bažnyčią, bet laukė Viešpaties Dvasios. Dabar jie norėjo tapti tokie kaip Alma ir jo broliai, kurie pabėgo į tyrus."},{"vNo":"35 ","txt":"Jie norėjo pasikrikštyti, kad akivaizdžiai patvirtintų ir paliudytų, jog jie pasiryžę tarnauti Dievui visa savo širdimi; nepaisant to, jie atidėjo tai; ir jų krikšto aprašymas bus pateiktas toliau."},{"vNo":"36 ","txt":"O dabar visas Amono ir jo žmonių bei Limhio ir jo žmonių rūpestis buvo išsivaduoti iš lamanitų rankų ir iš vergijos."}]}