{"heading":"Karai, susiskaldymai ir nelabumas valdo jareditų gyvenimą. Pranašai išpranašauja visišką jareditų sunaikinimą, jeigu jie neatgailaus. Žmonės atmeta pranašų žodžius.","prevAbbr":"ether","prevNo":10,"nextAbbr":"ether","nextNo":12,"chapterTitle":"Etero knyga 11","verses":[{"vNo":"1 ","txt":"Ir taip pat Komo dienomis pasirodė daug pranašų ir pranašavo apie šitos didžios liaudies sunaikinimą, jeigu jie neatgailaus ir neatsigręš į Viešpatį, ir nepaliks savo žmogžudysčių ir nelabumo."},{"vNo":"2 ","txt":"Ir buvo taip, kad žmonės atmetė pranašus, ir šie bėgo pas Komą apsaugos, nes žmonės stengėsi juos sunaikinti."},{"vNo":"3 ","txt":"Ir jie pranašavo Komui daug dalykų; ir jis buvo palaimintas visas likusias savo dienas."},{"vNo":"4 ","txt":"Ir jis sulaukė žilos senatvės, ir jam gimė Šiblomas; ir Šiblomas valdė jo vietoje. Ir Šiblomo brolis sukilo prieš jį, ir visoje šalyje prasidėjo nepaprastai didelis karas."},{"vNo":"5 ","txt":"Ir buvo taip, kad Šiblomo brolis įsakė atiduoti mirčiai visus pranašus, pranašavusius apie šitos liaudies sunaikinimą."},{"vNo":"6 ","txt":"Ir visoje šalyje buvo didelė neganda, nes jie liudijo, kad didelis prakeiksmas ištiks šitą žemę ir šituos žmones ir kad tarp jų bus didis naikinimas, toks, kokio dar niekada nebuvo ant žemės veido, ir jų kaulai bus kaip tos žemių krūvos ant žemės veido, jeigu jie neatgailaus dėl savo nelabumo."},{"vNo":"7 ","txt":"Bet dėl savo nelabų sąjungų jie neklausė Viešpaties balso; todėl visoje žemėje prasidėjo karai ir kovos, ir taip pat tiek daug badų ir marų, kad buvo didelis naikinimas, toks, kokio dar nebuvo ant žemės veido; ir visa tai buvo Šiblomo dienomis."},{"vNo":"8 ","txt":"Ir žmonės pradėjo atgailauti dėl savo nedorybės; ir kiek tik jie atgailaudavo, tiek Viešpats jų pasigailėdavo."},{"vNo":"9 ","txt":"Ir buvo taip, kad Šiblomas buvo nužudytas, o Setas buvo paimtas į nelaisvę ir gyveno nelaisvėje visas savo dienas."},{"vNo":"10 ","txt":"Ir buvo taip, kad Ahas, jo sūnus, įgijo karalystę; ir jis valdė žmones visas savo dienas. Ir jis darė visokias nedorybes savo dienomis, tuo sukeldamas daug kraujo praliejimo; ir nedaug buvo jo dienų."},{"vNo":"11 ","txt":"Ir Etemas, būdamas Aho palikuonis, įgijo karalystę; ir savo dienomis jis taip pat darė tai, kas bloga."},{"vNo":"12 ","txt":"Ir buvo taip, kad Etemo dienomis pasirodė daug pranašų ir vėl pranašavo žmonėms; taip, jie pranašavo, kad Viešpats juos visiškai išnaikins nuo žemės veido, jeigu jie neatgailaus dėl savo nedorybių."},{"vNo":"13 ","txt":"Ir buvo taip, kad žmonės užkietino savo širdis ir nenorėjo klausyti jų žodžių; ir pranašai sielvartavo ir pasitraukė iš žmonių tarpo."},{"vNo":"14 ","txt":"Ir buvo taip, kad Etemas visas savo dienas teisingumą vykdė nedorai; ir jam gimė Moronas. Ir buvo taip, kad Moronas valdė jo vietoje; ir Moronas darė tai, kas buvo nedora priešais Viešpatį."},{"vNo":"15 ","txt":"Ir buvo taip, kad dėl tos slaptos sąjungos, kuri buvo įkurta valdžiai ir pelnui gauti, tarp žmonių kilo sukilimas; ir tarp jų iškilo savo nelabumu galingas vyras, ir jis stojo į kovą su Moronu, ir šitaip užkariavo pusę karalystės; ir daugelį metų jis išlaikė pusę karalystės."},{"vNo":"16 ","txt":"Ir buvo taip, kad Moronas nugalėjo jį ir vėl atgavo karalystę."},{"vNo":"17 ","txt":"Ir buvo taip, kad iškilo kitas galingas vyras; ir jis buvo Jaredo brolio palikuonis."},{"vNo":"18 ","txt":"Ir buvo taip, kad jis nugalėjo Moroną ir įgijo karalystę; todėl visas likusias savo dienas Moronas gyveno nelaisvėje; ir jam gimė Koriantoras."},{"vNo":"19 ","txt":"Ir buvo taip, kad Koriantoras visas savo dienas pragyveno nelaisvėje."},{"vNo":"20 ","txt":"Ir Koriantoro dienomis taip pat pasirodė daug pranašų ir pranašavo apie didžius ir nuostabius dalykus, ir šaukė atgailą žmonėms, ir kad jeigu žmonės neatgailaus, Viešpats Dievas jiems įvykdys teisingumą visiškam jų išnaikinimui."},{"vNo":"21 ","txt":"Ir kad Viešpats atsiųs arba atves kitą liaudį užimti šitos žemės, savo galia ir tokiu pat būdu, kokiu jis atvedė jų tėvus."},{"vNo":"22 ","txt":"Bet dėl savo slaptos sąjungos ir nelabų bjaurumų jie atmetė visus pranašų žodžius."},{"vNo":"23 ","txt":"Ir buvo taip, kad Koriantorui gimė Eteras, o jis numirė, visas savo dienas pragyvenęs nelaisvėje."}]}