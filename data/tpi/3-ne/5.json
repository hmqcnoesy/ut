{"heading":"Ol lain bilong Nifai i tanim bel na lusim sin bilong ol—Momon i raitim histri long ol pipol bilong em na autim toktok long ol oltaim oltaim—Israel bai ol i bung wantaim we ol i bin go nabaut long longpela taim. Klostu 22–26 krismas bihain long Krais.","prevAbbr":"3-ne","prevNo":4,"nextAbbr":"3-ne","nextNo":6,"chapterTitle":"3 Nifai 5","verses":[{"vNo":"1 ","txt":"Na nau lukim, nogat wanpela sol istap laip namel long olgeta pipol long ol lain bilong Nifai ol i bin tubel liklik long ol toktok bilong olgeta holi profet i bin autim, long wanem, ol i bin save olsem ol toktok bilong olgeta holi profet mas kamap tru."},{"vNo":"2 ","txt":"Na ol i save olsem em i tru olsem, Krais i bin kam pinis, bikos long planti mak i bin kamap, olsem ol profet i bin tok tok, na bikos long ol samting ol i bin kamap pinis, ol i bin save olsem em i tru, olsem olgeta samting bai kamap tru olsem ol i bin toktok pinis."},{"vNo":"3 ","txt":"Olsem na, ol i bin lusim olgeta sin wantaim pasin les nogut tru na pasin pamuk bilong ol, na sevim God wantaim olgeta strong long de na long nait."},{"vNo":"4 ","txt":"Na nau em i kamap we bihain long ol i bin kisim olgeta stil lain olsem ol kalabus man, na nogat wanpela man long olgeta lain ol i bin kilim ol i ronawe, ol i bin tromoi olgeta lain long kalabus, na ol i bin autim toktok bilong God long ol, na planti lain ol i bin tanim bel long sin bilong ol na mekim promis olsem ol bai i no moa wokim pasin kilim man ol i bin kamap fri."},{"vNo":"5 ","txt":"Tasol planti lain ol i no mekim promis, na gat laik long wokim tokhait na pasin kilim man yet insait long bel bilong ol, ye, planti lain ol i bin autim toktok bilong poret long ol lain brata bilong ol, ol i bin kotim ol na mekim save long ol olsem lo i tok."},{"vNo":"6 ","txt":"Na ol i bin pasim olgeta long dispela kainkain pasin nogut, na les nogut tru long hait olsem, we planti pasin nogut na pasin kilim man i bin kamap."},{"vNo":"7 ","txt":"Na tupela ten tu krismas, tupela ten tri krismas, tupela ten foa krismas na tupela ten faiv krismas i pinis olsem."},{"vNo":"8 ","txt":"Na planti samting i bin kamap, we sampela pipol ol i bin lukim olsem nambawan na naispela tru, tasol, olgeta i no inap raitim long dispela buk, ye, dispela buk i no inap holim olsem wan handret sapta long wanem i bin kamap namel long planti pipol tru insait tupela ten faiv krismas,"},{"vNo":"9 ","txt":"Tasol lukim, ol rekot i stap i gat olgeta samting long dispela pipol, na Nifai i bin raitim sotpela, tasol trupela stori."},{"vNo":"10 ","txt":"Olsem na mi bin rekotim ol dispela samting olsem long rekot bilong Nifai, i bin katim na raitim long ol plet ol i bin kolim ol plet bilong Nifai."},{"vNo":"11 ","txt":"Na lukim, mi bin raitim ol rekot long ol plet mi bin wokim wantaim han bilong mi yet."},{"vNo":"12 ","txt":"Na lukim, mi em Momon, na mi em wan nem long graun bilong Momon, graun we Alma i bin kirapim sios namel long ol pipol, ye, nambawan sios tru i bin kirap namel long ol bihain long ol i bin brukim lo."},{"vNo":"13 ","txt":"Lukim, mi em disaipel bilong Jisas Krais, Pikinini man bilong God. Em i bin makim mi long autim toktok bilong em namel long ol pipol bilong em, inap long ol bai kisim laip oltaim oltaim."},{"vNo":"14 ","txt":"Na em i kamap we, mi, mas raitim wanpela rekot long ol dispela samting i bin kamap, olsem long laik bilong God, olsem ol beten bilong ol lain ol i bin go pas pinis, ol i holi pipol, bai kamap tru olsem long bilip bilong ol."},{"vNo":"15 ","txt":"Ye, wanpela liklik rekot long ol samting i bin kamap long taim Lihai i bin lusim Jerusalem, i kam daun inap long nau taim."},{"vNo":"16 ","txt":"Olsem na, rekot bilong mi i kam long ol stori ol lain ol i bin i stap bipo long mi ol i bin raitim, na i kam inap long i stat long de bilong mi,"},{"vNo":"17 ","txt":"Na bihain long dispela, mi raitim rekot long ol samting we mi bin lukim wantaim ai bilong mi yet."},{"vNo":"18 ","txt":"Na mi save olsem rekot mi raitim i wanpela stretpela na trupela rekot, tasol, planti samting mi i no inap raitim bikos long tok ples bilong mipela."},{"vNo":"19 ","txt":"Na nau mi pinisim toktok bilong mi yet, na i stat long raitim stori bilong mi long ol samting i bin kamap bipo long taim bilong mi."},{"vNo":"20 ","txt":"Mi em Momon, na mi em wanpela trutru tumbuna pikinini bilong Lihai. Mi gat as long blesim God bilong mi na Sevia bilong mi Jisas Krais, bikos em i bin bringim ol tumbuna papa bilong mipela aut long graun bilong Jerusalem (na nogat wanpela man i bin save tasol em yet wantaim ol lain ol em i bin bringim ol aut long dispela graun;) na olsem em i bin givim mi wantaim ol pipol bilong mi bikpela save tru long selvesen long ol sol bilong mipela."},{"vNo":"21 ","txt":"Tru tumas, em i bin blesim haus bilong Jekop, na em i bin marimari long ol tumbuna pikinini bilong Josep."},{"vNo":"22 ","txt":"Na taim ol lain pikinini bilong Lihai ol i bihainim ol lo bilong em, em bin blesim ol na mekim sindaun bilong ol kamap gutpela, olsem long toktok bilong em."},{"vNo":"23 ","txt":"Ye, na tru tumas em bai gen bringim wanwan tumbuna pikinini bilong Josep long save long Bikpela God bilong ol."},{"vNo":"24 ","txt":"Na tru tumas olsem Bikpela em i stap, em bai bungim i kam long fopela hap long graun olgeta wanwan tumbuna pikinini bilong Jekop, ol i bin go nabaut long fopela hap long graun."},{"vNo":"25 ","txt":"Na olsem em i bin wokim promis wantaim olgeta haus bilong Jekop, tru tumas promis em i bin wokim wantaim haus bilong Jekop em bai kamap tru long taim bilong em yet, long kamapim gen haus bilong Jekop long save long promis em i bin wokim wantaim ol."},{"vNo":"26 ","txt":"Na bihain long dispela, ol bai kamap long save long Ridima bilong ol, em i Jisas Krais, Pikinini man bilong God, na bihain long dispela, ol bai bringim kam long bungim wantaim long graun bilong ol yet long fopela hap long graun, we ol i bin go nabaut, ye, olsem Bikpela i stap, yet em bai kamap olsem. Amen."}]}