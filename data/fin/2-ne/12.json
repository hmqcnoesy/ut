{"heading":"Jesaja näkee myöhempien aikojen temppelin, Israelin kokoamisen ja tuhatvuotisen tuomion ja rauhan. Ylpeät ja jumalattomat alennetaan toisessa tulemisessa. Vertaa Jesaja 2. Noin 559–545 eKr.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"Toinen Nefin kirja 12","verses":[{"vNo":"1 ","txt":"Sana, jonka Jesaja, Amosin poika, näki Juudasta ja Jerusalemista:"},{"vNo":"2 ","txt":"Ja tapahtuu viimeisinä aikoina, jolloin Herran huoneenvuori seisoo lujana, ylimpänä vuorista ja kohoaa korkeimpana kukkuloista ja kaikki kansakunnat virtaavat sen luokse,"},{"vNo":"3 ","txt":"että monet kansat lähtevät liikkeelle sanoen: Tulkaa, nouskaamme Herran vuorelle, Jaakobin Jumalan huoneeseen; ja hän opettaa meille teitänsä, ja me tahdomme kulkea hänen polkujaan; sillä Siionista lähtee laki ja Jerusalemista Herran sana."},{"vNo":"4 ","txt":"Ja hän tuomitsee kansakuntien kesken ja nuhtelee monia kansoja; ja ne takovat miekkansa auran teriksi ja keihäänsä vesureiksi — kansakunta ei kohota miekkaa kansakuntaa vastaan, eivätkä ne enää opettele sotimaan."},{"vNo":"5 ","txt":"Oi Jaakobin lapset, tulkaa ja vaeltakaamme Herran valossa; niin, tulkaa, sillä te olette kaikki kulkeneet harhaan, kukin jumalattomille teillensä."},{"vNo":"6 ","txt":"Sen tähden, oi Herra, sinä olet hylännyt kansasi, Jaakobin lapset, koska he ovat täynnä idän tapoja ja kuuntelevat ennustajia kuin filistealaiset, ja he mieltyvät muukalaisten lapsiin."},{"vNo":"7 ","txt":"Heidän maansa on myös täynnä hopeaa ja kultaa, eikä heidän aarteillaan ole loppua; heidän maansa on myös täynnä hevosia, eikä heidän vaunuillaan ole loppua."},{"vNo":"8 ","txt":"Heidän maansa on myös täynnä epäjumalia; kättensä töitä he palvovat, omien sormiensa luomuksia."},{"vNo":"9 ","txt":"Ja halpasäätyinen ei kumarru, eikä ylhäinen nöyrry; sen tähden älä anna hänelle anteeksi."},{"vNo":"10 ","txt":"Oi te jumalattomat, menkää vuorten uumeniin ja piiloutukaa maan tomuun, sillä Herran pelko ja hänen ylhäisyytensä kirkkaus lyövät teitä."},{"vNo":"11 ","txt":"Ja tapahtuu, että ihmisen kopea katsanto nöyrtyy ja ihmisten korskeus taipuu maahan, ja sinä päivänä Herra yksin on ylhäinen."},{"vNo":"12 ","txt":"Sillä Herran Sebaotin päivä kohtaa pian kaikkia kansakuntia, niin, joka ainoaa; nimittäin ylpeitä ja kopeita ja jokaista, joka on ylhäinen, ja hänet painetaan alas."},{"vNo":"13 ","txt":"Niin, ja Herran päivä kohtaa kaikkia Libanonin setrejä, sillä ne ovat korkeita ja ylhäisiä, ja kaikkia Basanin tammia,"},{"vNo":"14 ","txt":"ja kaikkia korkeita vuoria ja kaikkia kukkuloita, ja kaikkia kansakuntia, jotka ovat ylhäisiä, ja jokaista kansaa,"},{"vNo":"15 ","txt":"ja jokaista korkeaa tornia ja jokaista vahvaa muuria,"},{"vNo":"16 ","txt":"ja kaikkia meren laivoja ja kaikkia Tarsisin laivoja ja kaikkia ihania kuvia."},{"vNo":"17 ","txt":"Ja ihmisen kopeus taipuu maahan, ja ihmisten korskeus painetaan alas, ja sinä päivänä Herra yksin on ylhäinen."},{"vNo":"18 ","txt":"Ja epäjumalat hän hävittää, joka ikisen."},{"vNo":"19 ","txt":"Ja he menevät kallion onkaloihin ja maan luoliin, sillä Herran pelko valtaa heidät, ja hänen ylhäisyytensä kirkkaus lyö heidät, kun hän nousee järisyttämään maata kauhistavasti."},{"vNo":"20 ","txt":"Sinä päivänä ihminen heittää myyrille ja lepakoille hopeiset epäjumalansa ja kultaiset epäjumalansa, jotka hän on tehnyt itselleen palvottaviksi,"},{"vNo":"21 ","txt":"mennäkseen kallioiden halkeamiin ja louhikkoisten kallioiden huipuille, sillä Herran pelko valtaa heidät, ja hänen kirkkautensa ylhäisyys lyö heidät, kun hän nousee järisyttämään kauhistavasti maata."},{"vNo":"22 ","txt":"Lakatkaa luottamasta ihmiseen, jonka henkäys on hänen sieraimissaan, sillä mitä arvoa hänellä on?"}]}