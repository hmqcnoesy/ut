{"heading":"Kristus on oleva kompastuskivi ja loukkauskallio. Etsikää Herraa älkääkä supisevia velhoja. Kääntykää lain ja todistuksen puoleen ohjausta saadaksenne. Vertaa Jesaja 8. Noin 559–545 eKr.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"Toinen Nefin kirja 18","verses":[{"vNo":"1 ","txt":"Edelleen Herran sana sanoi minulle: Ota itsellesi iso kirjakäärö ja kirjoita siihen ihmisen kynällä: Maher-Salal-Has-Basista."},{"vNo":"2 ","txt":"Ja minä otin itselleni uskolliset todistajat kirjoittamaan, pappi Urian ja Sakarjan, Jeberekjan pojan."},{"vNo":"3 ","txt":"Ja minä lähestyin profeetatarta, ja hän tuli raskaaksi ja synnytti pojan. Silloin Herra sanoi minulle: Anna hänelle nimeksi Maher-Salal-Has-Bas."},{"vNo":"4 ","txt":"Sillä katso, ennen kuin lapsi on oppinut huutamaan: isäni, ja: äitini, viedään Damaskoksen rikkaudet ja Samarian ryöstösaalis Assyrian kuninkaan eteen."},{"vNo":"5 ","txt":"Herra puhui minulle taaskin sanoen:"},{"vNo":"6 ","txt":"Koska tämä kansa pitää halpana hiljaa virtaavia Siloan vesiä ja riemuitsee Resinistä ja Remaljan pojasta,"},{"vNo":"7 ","txt":"niin sen tähden, katso, Herra nostattaa heidän ylitsensä virran vedet, väkevät ja paljot, nimittäin Assyrian kuninkaan ja kaiken hänen mahtinsa; ja hän nousee kaikkien uomiensa yli ja menee kaikkien äyräittensä yli."},{"vNo":"8 ","txt":"Ja hän kulkee läpi Juudan, hän tulvii ja menee yli äyräittensä, hän yltää aina kaulaan saakka; ja hänen levitetyt siipensä peittävät sinun maasi äärestä ääreen, oi Immanuel."},{"vNo":"9 ","txt":"Liittykää yhteen, oi te kansat, niin teidät murskataan kappaleiksi; ja kallistakaa korvanne, kaikki te kaukaisten maiden asukkaat: vyöttäkää itsenne, niin teidät murskataan kappaleiksi; vyöttäkää itsenne, niin teidät murskataan kappaleiksi."},{"vNo":"10 ","txt":"Neuvotelkaa yhdessä, niin se raukeaa tyhjiin; sanokaa sana, niin se ei pidä; sillä Jumala on meidän kanssamme."},{"vNo":"11 ","txt":"Sillä näin Herra puhui minulle lujalla kädellä ja kielsi minua vaeltamasta tämän kansan tietä, sanoen:"},{"vNo":"12 ","txt":"Älä sinä sano salaliitoksi kaikkea sitä, mitä tämä kansa salaliitoksi sanoo, äläkä pelkää, mitä he pelkäävät, äläkä pelästy."},{"vNo":"13 ","txt":"Pidä pyhänä itse Herra Sebaot, ja häntäpelkää, ja häntä kauhistu."},{"vNo":"14 ","txt":"Ja hän on oleva pyhäkkö, mutta kompastuskivi ja loukkauskallio molemmille Israelin huoneille, loukku ja ansa Jerusalemin asukkaille."},{"vNo":"15 ","txt":"Ja monet heistä kompastuvat ja kaatuvat ja loukkaantuvat ja joutuvat ansaan ja jäävät kiinni."},{"vNo":"16 ","txt":"Sido todistus talteen, sinetöi laki opetuslasteni keskellä."},{"vNo":"17 ","txt":"Ja minä odotan Herraa, joka kätkee kasvonsa Jaakobin huoneelta, ja panen toivoni häneen."},{"vNo":"18 ","txt":"Katso, minä ja lapset, jotka Herra on minulle antanut, olemme Herran Sebaotin merkkeinä ja ihmeinä Israelissa, hänen, joka asuu Siionin vuorella."},{"vNo":"19 ","txt":"Ja kun he sanovat teille: Kysykää neuvoa niiltä, joissa on vainajahenkiä, ja velhoilta, jotka supisevat ja mumisevat — eikö kansan pitäisi kääntyä Jumalansa puoleen, jotta elävät kuulisivat kuolleilta?"},{"vNo":"20 ","txt":"Lakiin ja todistukseen; ja elleivät he puhu tämän sanan mukaisesti, se johtuu siitä, ettei heissä ole valoa."},{"vNo":"21 ","txt":"Ja he kulkevat sen läpi ankarasti ahdistettuina ja nälkäisinä; ja tapahtuu, että nälissään he ärtyvät ja kiroavat kuninkaansa ja Jumalansa ja katsovat ylhäälle."},{"vNo":"22 ","txt":"Ja he katsovat maata ja näkevät vaivaa ja pimeyttä, tuskan synkeyttä, ja heidät ajetaan pimeyteen."}]}