{"heading":"Babylonin tuho on vertauskuva toisessa tulemisessa tapahtuvasta tuhosta. Se on vihan ja koston päivä. Babylon (maailma) sortuu iäksi. Vertaa Jesaja 13. Noin 559–545 eKr.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"Toinen Nefin kirja 23","verses":[{"vNo":"1 ","txt":"Babylonin tuomion ennustus, jonka Jesaja, Amosin poika, näki."},{"vNo":"2 ","txt":"Kohottakaa lippu korkealle vuorelle, korottakaa äänenne heille, viittokaa heitä käymään sisälle ylhäisten porteista."},{"vNo":"3 ","txt":"Minä olen antanut käskyn pyhitetyilleni, minä olen myös kutsunut väkeviäni, sillä minun vihani ei ole niiden päällä, jotka riemuitsevat minun korkeudestani."},{"vNo":"4 ","txt":"Väenpaljouden pauhina vuorilla on kuin suuren kansan pauhina, yhteen kokoontuneiden kansakuntien valtakuntien melske; Herra Sebaot järjestää taistelujoukot."},{"vNo":"5 ","txt":"He tulevat kaukaisesta maasta, taivaan ääreltä, niin, Herra ja hänen suuttumuksensa aseet, hävittämään koko maan."},{"vNo":"6 ","txt":"Valittakaa, sillä Herran päivä on käsillä; se tulee tuhona Kaikkivaltiaalta."},{"vNo":"7 ","txt":"Sen tähden herpoavat kaikki kädet, jokaisen sydän jähmettyy;"},{"vNo":"8 ","txt":"ja he pelkäävät; kivut ja murheet saavat heidät valtaansa; he hämmästyvät toisiaan; heidän kasvonsa ovat kuin liekit."},{"vNo":"9 ","txt":"Katso, Herran päivä tulee armottomana täynnä kiivastusta ja hehkuvaa vihaa muuttamaan maan autioksi; ja hän hävittää siitä sen syntiset."},{"vNo":"10 ","txt":"Sillä taivaan tähdet ja sen tähtikuviot eivät anna valoaan; aurinko pimenee radallaan, eikä kuu säteile valoaan."},{"vNo":"11 ","txt":"Ja minä rankaisen maailmaa pahuudesta ja jumalattomia heidän pahoista teoistaan; minä teen lopun ylpeiden ylimielisyydestä ja painan maahan pelättyjen korskeuden."},{"vNo":"12 ","txt":"Minä teen ihmisen harvinaisemmaksi kuin puhdas kulta, niin, ihmisen harvinaisemmaksi kuin Ofirin kulta."},{"vNo":"13 ","txt":"Sen tähden minä järisytän taivaat, ja maa järkkyy paikaltansa Herran Sebaotin kiivastuksessa ja hänen hehkuvan vihansa päivänä."},{"vNo":"14 ","txt":"Ja he ovat kuin pakosalle ajetut gasellit ja kuin lampaat, joita kukaan ei kokoa; ja he kääntyvät kukin oman kansansa luo ja pakenevat kukin omaan maahansa."},{"vNo":"15 ","txt":"Jokainen ylpeä lävistetään, niin, ja jokainen, joka on liittynyt jumalattomiin, kaatuu miekkaan."},{"vNo":"16 ","txt":"Heidän lapsensakin lyödään murskaksi heidän silmiensä edessä; heidän talonsa ryöstetään ja heidän vaimonsa raiskataan."},{"vNo":"17 ","txt":"Katso, minä yllytän heitä vastaan meedialaiset, jotka eivät hopeasta ja kullasta välitä eivätkä niihin mielly."},{"vNo":"18 ","txt":"Heidän jousensa myös murskaavat nuorukaiset, ja kohdun hedelmää he eivät sääli; heidän silmänsä eivät lapsia säästä."},{"vNo":"19 ","txt":"Ja Babylonin, kuningaskuntien kruunun, kaldealaisten suuruuden kaunistuksen, käy niin kuin silloin, kun Jumala kukisti Sodoman ja Gomorran."},{"vNo":"20 ","txt":"Koskaan siellä ei ole asukkaita, eikä siellä asuta polvesta polveen; eikä arabi pystytä sinne telttaa; eivätkä paimenet lepuuta siellä laumojansa."},{"vNo":"21 ","txt":"Vaan autiomaan villipedot makaavat siellä, ja heidän huoneensa ovat täynnä ulvovia otuksia; ja pöllöt asuvat siellä, ja villivuohet tanssivat siellä."},{"vNo":"22 ","txt":"Ja saarten villipedot ulvovat heidän autioissa taloissaan ja sakaalit heidän huvipalatseissaan; ja hänen hetkensä on lähellä, eikä hänen aikaansa pidennetä. Sillä minä tuhoan hänet joutuin; niin, sillä minä olen armollinen kansalleni, mutta jumalattomat hukkuvat."}]}