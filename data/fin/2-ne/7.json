{"heading":"Jesaja puhuu Messiaanisesti. Messiaalla on oleva oppineiden kieli. Hän antaa selkänsä lyötäväksi. Häntä ei saateta häpeään. Vertaa Jesaja 50. Noin 559–545 eKr.","prevAbbr":"2-ne","prevNo":6,"nextAbbr":"2-ne","nextNo":8,"chapterTitle":"Toinen Nefin kirja 7","verses":[{"vNo":"1 ","txt":"Niin, sillä näin sanoo Herra: Olenko minä lähettänyt sinut pois, tai olenko minä sinut iäksi karkottanut? Sillä näin sanoo Herra: Missä on teidän äitinne erokirja? Kenen luokse minä olen sinut lähettänyt, tai kenelle velkojalleni minä olen teidät myynyt? Niin, kenelle olen teidät myynyt? Katso, pahojen tekojenne tähden te olette myyneet itse itsenne, ja teidän rikkomustenne tähden äitinne on lähetetty pois."},{"vNo":"2 ","txt":"Ja nyt, kun saavuin, ei ollut ketään; kun kutsuin, niin ei ollut ketään vastaamassa. Oi Israelin huone, onko minun käteni käynyt liian lyhyeksi lunastamaan, tai olenko minä voimaton vapauttamaan? Katso, nuhtelullani minä kuivaan meren, minä teen heidän virtansa autiomaaksi ja saatan niiden kalat lemuamaan, koska vedet ovat kuivuneet, ja ne kuolevat janoon."},{"vNo":"3 ","txt":"Minä puen taivaat mustiin, ja säkkikankaaseen minä ne verhoan."},{"vNo":"4 ","txt":"Herra Jumala on antanut minulle oppineiden kielen, jotta taitaisin puhua sanan ajallansa sinulle, oi Israelin huone. Kun olet uupunut, hän herättää aamu aamulta. Hän herättää korvani kuulemaan oppineiden tavoin."},{"vNo":"5 ","txt":"Herra Jumala on aukaissut minun korvani, enkä minä kapinoinut enkä kääntynyt pois."},{"vNo":"6 ","txt":"Minä annoin selkäni lyötäväksi ja poskieni parran revittäväksi. Minä en kätkenyt kasvojani häväistykseltä ja sylkäisyiltä."},{"vNo":"7 ","txt":"Sillä Herra Jumala auttaa minua, sen tähden minua ei saateta häpeään. Sen tähden olen kovettanut kasvoni piikiven kaltaisiksi, ja minä tiedän, etten joudu häpeään."},{"vNo":"8 ","txt":"Ja Herra on lähellä, ja hän osoittaa syyttömyyteni. Kuka tahtoo kiistellä kanssani? Astukaamme yhdessä esiin. Kuka on minun vastustajani? Tulkoon hän lähelleni, niin minä lyön hänet suuni voimalla."},{"vNo":"9 ","txt":"Sillä Herra Jumala auttaa minua. Ja kaikki ne, jotka tuomitsevat minut, katso, kaikki he käyvät vanhoiksi kuin vaate, ja koi syö heidät."},{"vNo":"10 ","txt":"Kuka teistä on se, joka pelkää Herraa ja joka tottelee hänen palvelijansa ääntä mutta joka vaeltaa pimeydessä ja on valoa vailla?"},{"vNo":"11 ","txt":"Katso, kaikki te, jotka sytytätte liekin ja jotka ympäröitte itsenne kipinöillä, vaeltakaa oman tulenne valossa ja kipinöissä, jotka itse sytytitte. Tämän te saatte minun kädestäni: te laskeudutte murheisina lepoon."}]}