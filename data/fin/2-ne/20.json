{"heading":"Assyrian tuho on vertauskuva jumalattomien tuhosta toisessa tulemisessa. Vähän ihmisiä jää jäljelle, kun Herra tulee jälleen. Jaakobin jäännös palaa takaisin sinä päivänä. Vertaa Jesaja 10. Noin 559–545 eKr.","prevAbbr":"2-ne","nextAbbr":"2-ne","prevNo":19,"nextNo":21,"chapterTitle":"Toinen Nefin kirja 20","prevTitle":"Toinen Nefin kirja 19","nextTitle":"Toinen Nefin kirja 21","verses":[{"vNo":1,"txt":"               Voi niitä, jotka säätävät vääriä säädöksiä ja jotka kirjoittavat tekemiään katalia päätöksiä"},{"vNo":2,"txt":" estääkseen tarvitsevia saamasta oikeutta ja riistääkseen kansani köyhiltä oikeuden, niin että lesket joutuvat heidän saaliiksensa ja että he voivat ryöstää orvoilta!"},{"vNo":3,"txt":" Ja mitä te teette rangaistuksen päivänä ja hävityksessä, joka tulee kaukaa? Kenen luo pakenette apua hakemaan? Ja minne kätkette rikkautenne?"},{"vNo":4,"txt":" Ilman minua heidän on kumarruttava vangittujen joukkoon ja kaaduttava surmattujen sekaan. Kaikesta tästä ei hänen vihansa ole väistynyt, vaan hänen kätensä on yhä ojennettuna."},{"vNo":5,"txt":" Oi assyrialaista, minun vihani vitsaa; ja heidän suuttumuksensa on sauva heidän kädessään."},{"vNo":6,"txt":" Minä lähetän hänet tekopyhää kansakuntaa vastaan ja käsken hänet vihani kansaa vastaan ryöstämään ja saalistamaan ja tallaamaan sitä kuin katujen lokaa."},{"vNo":7,"txt":" Mutta hän ei tarkoita sitä, eikä hän ajattele sydämessään niin; vaan hänellä on mielessään tuhota ja hävittää monia kansakuntia."},{"vNo":8,"txt":" Sillä hän sanoo: Eivätkö minun ruhtinaani ole kaikki kuninkaita?"},{"vNo":9,"txt":" Eikö Kalne ole niin kuin Karkemis? Eikö Hamat niin kuin Arpad? Eikö Samaria ole niin kuin Damaskos?"},{"vNo":10,"txt":" Niin kuin minun käteni on perustanut epäjumalien valtakunnat, joiden veistetyt kuvat olivat paremmat kuin Jerusalemin ja Samarian;"},{"vNo":11,"txt":" enkö minä tekisi Jerusalemille ja sen epäjumalille samoin kuin olen tehnyt Samarialle ja sen epäjumalille?"},{"vNo":12,"txt":" Ja nyt tapahtuu, että kun Herra on tehnyt kaiken työnsä Siionin vuorella ja Jerusalemissa, minä rankaisen Assyrian kuninkaan pöyhkeän sydämen hedelmää ja hänen kopean katseensa ylpeyttä."},{"vNo":13,"txt":" Sillä hän sanoo: Käteni voimalla ja omalla viisaudellani olen tehnyt tämän kaiken, sillä minä olen ymmärtäväinen; ja minä olen siirtänyt kansojen rajat ja olen ryöstänyt niiden aarteet, ja minä olen kukistanut asukkaat urhean miehen lailla;"},{"vNo":14,"txt":" ja minä pääsin käsiksi kansojen rikkauksiin kuin linnunpesään; ja minä olen koonnut kaikki maat niin kuin hylätyt munat kootaan; eikä ollut ketään, joka olisi siipeä liikauttanut tai nokkaa avannut tai piipittänyt."},{"vNo":15,"txt":"               Kerskaileeko               kirves sille, joka sillä hakkaa? Mahtaileeko saha sille, joka sitä käyttää? Ikään kuin vitsa heiluttaisi itseään kohottajilleen, tai ikään kuin sauva kohoaisi itsestään, ikään kuin ei olisikaan puuta!"},{"vNo":16,"txt":" Sen tähden Herra, Herra Sebaot lähettää hänen lihaviensa keskuuteen laihuuden, ja hänen loistonsa alle hän sytyttää palon niin kuin tulipalon."},{"vNo":17,"txt":" Ja Israelin valosta tulee tuli ja hänen Pyhästään tulenlieska, joka polttaa ja nielee hänen orjantappuransa ja hänen ohdakkeensa yhdessä päivässä;"},{"vNo":18,"txt":" ja kuluttaa hänen metsänsä ja viljavan peltonsa vehmauden, sekä sielun että ruumiin; ja he ovat kuin lipunkantaja uupuessaan."},{"vNo":19,"txt":" Ja niin vähiin käyvät hänen metsänsä puut, että lapsi voi merkitä ne muistiin."},{"vNo":20,"txt":" Ja tapahtuu sinä päivänä, että Israelin jäännös ja ne, jotka Jaakobin huoneesta ovat säästyneet, eivät enää turvaudu lyöjäänsä vaan turvautuvat uskollisina Herraan, Israelin Pyhään."},{"vNo":21,"txt":"               Jäännös palaa takaisin, niin, nimittäin Jaakobin jäännös, väkevän Jumalan luo."},{"vNo":22,"txt":" Sillä vaikka sinun kansasi Israel olisi kuin meren hiekka, kuitenkin vain jäännös siitä palaa; säädetty hävitystulee vanhurskauden tulvana."},{"vNo":23,"txt":" Sillä Herra Jumala Sebaot toteuttaa hävityksen, nimittäin päätöksensä mukaisesti koko maassa."},{"vNo":24,"txt":" Sen tähden, näin sanoo Herra Jumala Sebaot: Oi kansani, joka asut Siionissa, älä pelkää assyrialaista; hän lyö sinua vitsalla ja kohottaa sauvansa sinua vastaan Egyptin tapaan."},{"vNo":25,"txt":" Sillä aivan pieni hetki vielä, niin suuttumus lakkaa, ja vihani kääntyy heidän tuhokseen."},{"vNo":26,"txt":" Ja Herra Sebaot nostaa ruoskan häntä vastaan niin kuin Midianin teurastuksessa Orebin kallion luona; ja niin kuin hänen sauvansa oli meren yllä, niin hän kohottaa sen Egyptin tapaan."},{"vNo":27,"txt":" Ja tapahtuu sinä päivänä, että hänen kuormansa otetaan pois sinun harteiltasi ja hänen ikeensä sinun niskastasi, ja ies tuhotaan voitelun tähden."},{"vNo":28,"txt":"               Hän on tullut Aijatiin, hän on kulkenut Migroniin; Mikmasiin hän on jättänyt kuormastonsa."},{"vNo":29,"txt":" He ovat kulkeneet solan poikki; he ovat yöpyneet Gebaan; Ramat pelkää, Saulin Gibea on paennut."},{"vNo":30,"txt":" Korota äänesi, oi Gallimin tytär; anna sen kuulua Laisaan asti, oi poloinen Anatot."},{"vNo":31,"txt":" Madmena on lähtenyt tiehensä; Gebimin asukkaat kokoontuvat paetakseen."},{"vNo":32,"txt":" Vielä samana päivänä hän seisahtuu Nobiin; hän heristää kättään Siionin tyttären vuorta, Jerusalemin kukkulaa, vastaan."},{"vNo":33,"txt":" Katso, Herra, Herra Sebaot katkoo kauhulla oksiston, ja korkealle ulottuvat hakataan maahan, ja korskeat nöyryytetään."},{"vNo":34,"txt":" Ja hän hakkaa metsien tiheiköt kirveellä maahan, ja Libanon kaatuu mahtavan edessä."}]}