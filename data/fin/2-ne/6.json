{"heading":"Jaakob kertaa juutalaisten historiaa: Babylonin vankeus ja paluu; Israelin Pyhän palvelutyö ja ristiinnaulitseminen; pakanoilta saatava apu ja juutalaisten palauttaminen entiseen asemaansa myöhempinä aikoina, kun he uskovat Messiaaseen. Noin 559–545 eKr.","prevAbbr":"2-ne","nextAbbr":"2-ne","prevNo":5,"nextNo":7,"chapterTitle":"Toinen Nefin kirja 6","prevTitle":"Toinen Nefin kirja 5","nextTitle":"Toinen Nefin kirja 7","verses":[{"vNo":1,"txt":"               Nefin veljen Jaakobin sanat, jotka hän puhui Nefin kansalle:"},{"vNo":2,"txt":" Katso, rakkaat veljeni, Jumala on kutsunut minut, Jaakobin, ja minut on asetettu hänen pyhän järjestyksensä mukaan, ja minut on vihkinyt veljeni Nefi, johon te katsotte kuninkaana eli suojelijana ja jonka turvaan te luotatte, katso, te tiedätte, että minä olen puhunut teille tavattoman monia asioita."},{"vNo":3,"txt":" Kuitenkin minä puhun teille jälleen, sillä minä haluan teidän sielujenne parasta. Niin, minulla on suuri huoli teistä, ja te itse tiedätte, että on aina ollut. Sillä minä olen kehottanut teitä hyvin hartaasti, ja minä olen opettanut teille isäni sanoja, ja minä olen puhunut teille kaikesta siitä, mitä on kirjoitettu, maailman luomisesta alkaen."},{"vNo":4,"txt":" Ja nyt, katso, minä haluan puhua teille siitä, mikä on ja mikä on tuleva; sen vuoksi minä luen teille Jesajan sanoja. Ja ne ovat sanat, jotka veljeni on halunnut minun puhuvan teille. Ja minä puhun teille oman itsenne tähden, jotta oppisitte Jumalanne nimen ja ylistäisitte sitä."},{"vNo":5,"txt":" Ja nyt, sanat, jotka aion lukea, ovat Jesajan sanat, jotka hän puhui koko Israelin huoneesta; sen vuoksi niitä voidaan soveltaa teihin, sillä te olette Israelin huonetta. Ja on paljon sellaista, mitä Jesaja on puhunut, mitä voidaan soveltaa teihin, koska te olette Israelin huonetta."},{"vNo":6,"txt":" Ja nyt, nämä ovat ne sanat: Näin sanoo Herra Jumala: Katso, minä kohotan käteni pakanoille ja nostan viirini kansoille; ja he tuovat poikiasi sylissään ja kantavat tyttäriäsi olkapäillään."},{"vNo":7,"txt":" Ja kuninkaista tulee sinulle kasvatusisiä ja heidän kuningattaristansa sinulle imettäjiä; he kumartuvat kasvoillensa maahan sinun eteesi ja nuolevat tomun sinun jaloistasi; ja sinä opit tietämään, että minä olen Herra, sillä ne, jotka minua odottavat, eivät joudu häpeään."},{"vNo":8,"txt":" Ja nyt minä, Jaakob, haluan puhua jonkin verran näistä sanoista. Sillä katso, Herra on näyttänyt minulle, että ne, jotka olivat Jerusalemissa, mistä me tulimme, on surmattu ja viety pois vankeina."},{"vNo":9,"txt":" Kuitenkin Herra on näyttänyt minulle, että he palaisivat takaisin. Ja hän on näyttänyt minulle myös, että Herra Jumala, Israelin Pyhä, on ilmoittava itsensä heille lihassa; ja sen jälkeen kun hän ilmoittaisi itsensä, he ruoskisivat häntä ja ristiinnaulitsisivat hänet, sen enkelin sanojen mukaan, joka puhui siitä minulle."},{"vNo":10,"txt":" Ja kun he ovat paaduttaneet sydämensä ja niskoitelleet Israelin Pyhää vastaan, katso, Israelin Pyhän tuomiot tulevat heidän päälleen. Ja tulee aika, jolloin heitä lyödään ja ahdistetaan."},{"vNo":11,"txt":" Ja nyt, kun heitä on ajettu sinne tänne — sillä näin enkeli sanoi — monia ahdistetaan lihassa, eikä heidän sallita menehtyä uskollisten rukousten tähden; heidät hajotetaan ja heitä lyödään ja vihataan, mutta kuitenkin Herra on oleva heille armollinen, niin että kun he tulevat tuntemaan Lunastajansa, heidät kootaan jälleen yhteen perintömaihinsa."},{"vNo":12,"txt":" Ja siunattuja ovat pakanat, he, joista profeetta on kirjoittanut; sillä katso, jos he tekevät parannuksen eivätkä taistele Siionia vastaan eivätkä liity siihen suureen ja iljettävään kirkkoon, he pelastuvat; sillä Herra Jumala on toteuttava liittonsa, jotka hän on tehnyt lastensa kanssa; ja tästä syystä profeetta on kirjoittanut nämä asiat."},{"vNo":13,"txt":" Ja nyt ne, jotka taistelevat Siionia ja Herran liittokansaa vastaan, joutuvat nuolemaan tomun heidän jaloistaan; eikä Herran kansa joudu häpeään. Sillä Herran kansa ovat ne, jotka häntä odottavat; sillä he odottavat yhä Messiaan tulemista."},{"vNo":14,"txt":" Ja katso, profeetan sanojen mukaan Messias on jälleen toisen kerran ryhtyvä voittamaan heitä takaisin; sen vuoksi hän ilmoittaa itsensä heille voimassa ja suuressa kirkkaudessa, heidän vihollistensa tuhoksi, kun tulee se aika, jolloin he uskovat häneen; eikä hän hävitä ketään, joka uskoo häneen."},{"vNo":15,"txt":" Ja ne, jotka eivät usko häneen, hävitetääntulella ja rajuilmalla ja maanjäristyksillä ja verenvuodatuksilla ja ruttotaudilla ja nälänhädällä. Ja he tulevat tietämään, että Herra on Jumala, Israelin Pyhä."},{"vNo":16,"txt":"               Sillä otetaanko väkevältä saalis, tai vapautetaanko laillinen vanki?"},{"vNo":17,"txt":" Mutta näin sanoo Herra: Väkevänkin vangit otetaan pois, ja pelätyn saalis vapautetaan, sillä Väkevä Jumala vapauttaa liittokansansa. Sillä näin sanoo Herra: Minä taistelen niitä vastaan, jotka sinua vastaan taistelevat —"},{"vNo":18,"txt":" ja minä syötän sinun sortajillesi heidän omaa lihaansa; ja he juopuvat omasta verestään kuin makeasta viinistä; ja kaikki liha on tietävä, että minä, Herra, olen sinun Vapahtajasi ja sinun Lunastajasi, Jaakobin Väkevä."}]}