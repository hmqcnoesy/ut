{"heading":"Egyptiin viety Joosef näki nefiläiset näyssä. Hän profetoi myöhempien aikojen näkijästä Joseph Smithistä, Mooseksesta, joka vapauttaisi Israelin, ja Mormonin kirjan julki tulemisesta. Noin 589–570 eKr.","prevAbbr":"2-ne","prevNo":2,"nextAbbr":"2-ne","nextNo":4,"chapterTitle":"Toinen Nefin kirja 3","verses":[{"vNo":"1 ","txt":"Ja nyt minä puhun sinulle, Joosef, nuorimmaiseni. Sinä synnyit minun ahdinkojeni erämaassa; niin, suurimman murheeni aikoina äitisi sinut synnytti."},{"vNo":"2 ","txt":"Ja Herra pyhittäköön myös sinulle tämän maan, joka on mitä ihanin maa, perinnöksesi ja jälkeläistesi perinnöksi yhdessä veljiesi kanssa, ikuiseksi turvaksesi, jos te pidätte Israelin Pyhän käskyt."},{"vNo":"3 ","txt":"Ja nyt, Joosef, nuorimmaiseni, jonka olen tuonut ahdinkojeni erämaasta, Herra siunatkoon sinua ikuisesti, sillä sinun jälkeläisiäsi ei hävitetä kokonaan."},{"vNo":"4 ","txt":"Sillä katso, sinä olet minun kupeideni hedelmä, ja minä olen sen Joosefin jälkeläinen, joka vietiin vankina Egyptiin. Ja suuria olivat ne Herran liitot, jotka hän teki Joosefin kanssa."},{"vNo":"5 ","txt":"Ja nyt, Joosef totisesti näki meidän aikamme. Ja hän sai Herralta lupauksen, että hänen kupeidensa hedelmästä Herra Jumala nostaisi Israelin huoneelle vanhurskaanoksan; ei Messiasta, vaan oksan, joka taitettaisiin pois mutta kuitenkin muistettaisiin Herran liitoissa, joissa Messias ilmoitettaisiin heille myöhempinä aikoina voiman hengessä, niin että heidät tuotaisiin pimeydestä valoon — niin, pimeyden kätköstä ja orjuudesta vapauteen."},{"vNo":"6 ","txt":"Sillä Joosef totisesti todisti sanoen: Herra, minun Jumalani, on nostava esiin näkijän, joka on valittu näkijä minun kupeideni hedelmälle."},{"vNo":"7 ","txt":"Niin, Joosef totisesti sanoi: Näin sanoo Herra minulle: Minä nostan sinun kupeidesi hedelmästä esiin valitun näkijän, ja häntä tullaan pitämään suuressa arvossa sinun kupeidesi hedelmän keskuudessa. Ja hänelle minä annan käskyn, että hänen on tehtävä sinun kupeidesi hedelmän, veljiensä, hyväksi työ, joka on heille suuriarvoinen, jopa niin, että se saattaa heidät tuntemaan ne liitot, jotka minä olen tehnyt sinun isiesi kanssa."},{"vNo":"8 ","txt":"Ja minä annan hänelle käskyn, ettei hänen pidä tehdä mitään muuta työtä kuin sitä, mitä minä käsken hänen tehdä. Ja minä teen hänestä suuren silmissäni, sillä hän tekee minun työtäni."},{"vNo":"9 ","txt":"Ja hän on oleva suuri niin kuin Mooses, jonka minä olen sanonut nostavani teille vapauttamaan kansani, oi Israelin huone."},{"vNo":"10 ","txt":"Ja Mooseksen minä nostan vapauttamaan sinun kansasi Egyptin maasta."},{"vNo":"11 ","txt":"Mutta näkijän minä nostan sinun kupeidesi hedelmästä, ja hänelle minä annan voiman tuoda julki sanani sinun kupeidesi jälkeläisille — eikä vain tuoda julki sanaani, sanoo Herra, vaan myös saada heidät vakuuttuneiksi minun sanastani, joka silloin on jo levinnyt heidän keskuuteensa."},{"vNo":"12 ","txt":"Sen vuoksi sinun kupeidesi hedelmä on kirjoittava, ja Juudan kupeiden hedelmä on kirjoittava; ja se, mitä sinun kupeidesi hedelmä kirjoittaa, sekä se, mitä Juudan kupeiden hedelmä kirjoittaa, kasvavat yhteen kumoamaan vääriä oppeja ja lopettamaan kiistoja ja luomaan rauhan sinun kupeidesi hedelmän keskuuteen ja saattamaan heidät myöhempinä aikoina tuntemaan isänsä sekä tuntemaan minun liittoni, sanoo Herra."},{"vNo":"13 ","txt":"Ja heikkoudesta hänet tehdään vahvaksi sinä aikana, jolloin minun työni alkaa kaiken kansani keskuudessa, jotta sinut palautettaisiin ennallesi, oi Israelin huone, sanoo Herra."},{"vNo":"14 ","txt":"Ja näin Joosef profetoi, sanoen: Katso, sitä näkijää Herra siunaa; ja ne, jotka pyrkivät tuhoamaan hänet, hävitetään; sillä tämä lupaus, jonka minä olen saanut Herralta kupeideni hedelmästä, täyttyy. Katso, minä olen varma tämän lupauksen täyttymisestä;"},{"vNo":"15 ","txt":"ja hänelle annetaan nimi minun mukaani, ja se on hänen isänsä nimen mukaan. Ja hän on minun kaltaiseni, sillä se, minkä Herra tuo julki hänen kätensä kautta, tuo Herran voimasta kansani pelastukseen."},{"vNo":"16 ","txt":"Niin, näin Joosef profetoi: Minä olen varma tästä asiasta, samoin kuin olen varma Moosesta koskevasta lupauksesta; sillä Herra on sanonut minulle: Minä säilytän sinun jälkeläisesi ikuisesti."},{"vNo":"17 ","txt":"Ja Herra on sanonut: Minä nostan esiin erään Mooseksen, ja minä annan hänelle voimaa sauvassa, ja minä annan hänelle ymmärrystä kirjoittamisessa. Kuitenkaan minä en kirvoita hänen kieltään, niin että hän puhuisi paljon, sillä minä en tee häntä voimalliseksi puheessa. Mutta minä kirjoitan hänelle lakini oman käteni sormella; ja minä teen puhemiehen hänelle."},{"vNo":"18 ","txt":"Ja Herra sanoi minulle myös: Minä nostan näkijän sinun kupeidesi hedelmälle, ja minä teen hänelle puhemiehen. Ja minä, katso, minä annan hänen kirjoittaa sinun kupeidesi hedelmän kirjoituksen sinun kupeidesi hedelmälle; ja sinun kupeistasi lähtevä puhemies julistaa sen."},{"vNo":"19 ","txt":"Ja ne sanat, jotka hän kirjoittaa, ovat sanoja, jotka minä olen viisaudessani nähnyt hyväksi julistaa sinun kupeidesi hedelmälle. Ja on oleva ikään kuin sinun kupeidesi hedelmä olisi huutanut heille tomusta; sillä minä tunnen heidän uskonsa."},{"vNo":"20 ","txt":"Ja he huutavat tomusta, niin, nimittäin parannusta veljilleen, vieläpä monen sukupolven mentyä heidän jälkeensä. Ja tapahtuu, että heidän huutonsa kuuluu, aivan heidän sanojensa yksinkertaisuuden mukaisesti."},{"vNo":"21 ","txt":"Heidän uskonsa tähden heidän sanansa lähtevät minun suustani heidän veljillensä, jotka ovat sinun kupeidesi hedelmää; ja heidän sanojensa heikkouden minä teen vahvaksi heidän uskossaan, jotta minun liittoni, jonka minä tein sinun isiesi kanssa, muistettaisiin."},{"vNo":"22 ","txt":"Ja nyt, katso, poikani Joosef, tällä tavoin muinainen isäni profetoi."},{"vNo":"23 ","txt":"Sen vuoksi sinä olet siunattu tämän liiton tähden, sillä sinun jälkeläisiäsi ei hävitetä, sillä he kuulevat kirjan sanoja."},{"vNo":"24 ","txt":"Ja heidän keskuudestaan on nouseva yksi voimallinen, joka tekee paljon hyvää sekä sanoin että teoin, sillä hän on Jumalan käsissä väline, joka suurella uskolla tekee voimallisia ihmeitä ja tekee sitä, mikä on suurta Jumalan silmissä, saaden aikaan paljon Israelin huoneen ja sinun veljiesi jälkeläisten palauttamiseksi entiseen asemaansa."},{"vNo":"25 ","txt":"Ja nyt, sinä olet siunattu, Joosef. Katso, sinä olet pieni; kuule sen vuoksi veljesi Nefin sanoja, niin sinulle tapahtuu niiden sanojen mukaisesti, jotka minä olen puhunut. Muista kuolevan isäsi sanat. Aamen."}]}