{"heading":"Israel kootaan ja se saa tuhatvuotisen levon. Lusifer karkotettiin taivaasta kapinoimisen tähden. Israel voittaa Babylonin (maailman). Vertaa Jesaja 14. Noin 559–545 eKr.","prevAbbr":"2-ne","nextAbbr":"2-ne","prevNo":23,"nextNo":25,"chapterTitle":"Toinen Nefin kirja 24","prevTitle":"Toinen Nefin kirja 23","nextTitle":"Toinen Nefin kirja 25","verses":[{"vNo":1,"txt":"               Sillä Herra armahtaa Jaakobia ja valitsee vielä Israelin ja sijoittaa sen sen omaan maahan; ja muukalaiset liittyvät siihen, ja he yhdistyvät Jaakobin huoneeseen."},{"vNo":2,"txt":" Ja kansat ottavat sen ja tuovat sen sen sijalle; niin, kaukaa maan ääristä asti; ja se palaa lupauksen maihinsa. Ja Israelin huone ottaa ne haltuunsa, ja Herran maa on oleva palvelijoita ja palvelijattaria varten; ja se vangitsee vangitsijansa, ja se hallitsee sortajiansa."},{"vNo":3,"txt":" Ja tapahtuu sinä päivänä, että Herra antaa sinulle levon murheestasi ja pelostasi ja siitä kovasta orjuudesta, jossa sinut oli pantu palvelemaan."},{"vNo":4,"txt":" Ja tapahtuu sinä päivänä, että sinä virität Babylonin kuninkaasta tämän sananparren ja sanot: Kuinka on sortajasta tullut loppu, loppu kultaisesta kaupungista!"},{"vNo":5,"txt":" Herra on taittanut jumalattomilta sauvan, hallitsijoilta valtikat."},{"vNo":6,"txt":" Sitä, joka löi kansoja raivon vallassa, löi lakkaamatta, sitä, joka hallitsi kansakuntia vihan voimalla, vainotaan, eikä kukaan estä."},{"vNo":7,"txt":" Kaikki maa on levossa ja rauhassa; se puhkeaa laulamaan."},{"vNo":8,"txt":" Niin, sypressit riemuitsevat sinusta, sekä Libanonin setrit, sanoen: Kun sinut on kaadettu, ei kukaan kaataja tule meitä vastaan."},{"vNo":9,"txt":"               Helvetti alhaalla on kiihdyksissä sinun tähtesi ottaaksensa sinut vastaan, kun tulet; sinun tähtesi se ajaa liikkeelle kuolleet, kaikki maan johtomiehetkin; se on nostattanut valtaistuimiltansa kaikki kansakuntien kuninkaat."},{"vNo":10,"txt":" Kaikki he puhuvat ja sanovat sinulle: Oletko sinäkin tullut heikoksi niin kuin me? Onko sinusta tullut meidän kaltaisemme?"},{"vNo":11,"txt":" Hautaan on vaipunut sinun komeutesi; sinun harppujesi ääni ei kuulu; madot ovat vuoteena allasi, ja madot peittävät sinut."},{"vNo":12,"txt":"               Kuinka olet taivaalta pudonnut, oi Lusifer, sarastuksen poika! Onko alas maahan survaistu sinut, joka kukistit kansakunnat!"},{"vNo":13,"txt":" Sillä sinä olet sanonut sydämessäsi: Minä nousen taivaaseen, minä korotan valtaistuimeni Jumalan tähtiä korkeammalle; minä tahdon myös istua kokoontumisvuorella kaukana pohjoisessa;"},{"vNo":14,"txt":" minä nousen pilvien huippuja korkeammalle; minä olen Korkeimman vertainen."},{"vNo":15,"txt":" Mutta sinut syöstään alas helvettiin, pohjimmaiseen kuiluun."},{"vNo":16,"txt":" Jotka sinut näkevät, tuijottavat sinua ja tarkastelevat sinua ja sanovat: Onko tämä se mies, joka järkytti maata ja joka vapisutti valtakuntia?"},{"vNo":17,"txt":" Ja teki maailman autiomaaksi ja hävitti sen kaupungit, eikä avannut vankiensa huonetta?"},{"vNo":18,"txt":" Kaikki kansakuntien kuninkaat, niin, aivan kaikki, lepäävät kunniassa, kukin omassa kammiossaan."},{"vNo":19,"txt":" Mutta sinut on viskattu haudastasi kuin iljettävä vesa ja niiden jäännökset, jotka on surmattu, miekalla lävistetty, jotka suistuvat kuilun kiville kuin jalkoihin tallattu raato."},{"vNo":20,"txt":" Et pääse liittymään heihin haudassa, koska olet hävittänyt maasi ja surmannut kansasi; pahantekijäinjälkeläisiä ei koskaan enää mainita."},{"vNo":21,"txt":" Valmistakaa teurastus heidän lapsillensa heidän isiensä pahojen tekojen tähden, etteivät he nouse ja ota haltuunsa maata ja täytä maanpiiriä kaupungeilla."},{"vNo":22,"txt":" Sillä minä nousen heitä vastaan, sanoo Herra Sebaot, ja hävitän Babylonilta nimen ja jäännöksen ja pojan ja veljenpojan, sanoo Herra."},{"vNo":23,"txt":" Edelleen, minä teen sen haikaroiden alueeksi ja vesilammikoiksi; ja minä lakaisen sen tuhon luudalla, sanoo Herra Sebaot."},{"vNo":24,"txt":" Herra Sebaot on vannonut sanoen: Niin kuin minä olen ajatellut, niin on varmasti tapahtuva; ja niin kuin minä olen päättänyt, niin on pysyvä:"},{"vNo":25,"txt":" Että minä tuon assyrialaisen maahani ja tallaan hänet jalkojeni alle vuorillani; silloin hänen ikeensä heltiää heidän päältään ja hänen kuormansa heltiää heidän hartioiltaan."},{"vNo":26,"txt":" Tämä on päätös, joka on päätetty kaikesta maasta; ja tämä on käsi, joka on ojennettuna kaikkien kansakuntien yli."},{"vNo":27,"txt":" Sillä Herra Sebaot on päättänyt, ja kuka sen kumoaa? Ja hänen kätensä on ojennettuna, ja kuka sen kääntää pois?"},{"vNo":28,"txt":" Kuningas Ahasinkuolinvuonna oli tämä tuomion ennustus:"},{"vNo":29,"txt":" Älä riemuitse, koko Filistea, koska lyöjäsi sauva on katkennut, sillä käärmeen juuresta kasvaa myrkkykäärme, ja sen hedelmä on tulinen lentävä käärme."},{"vNo":30,"txt":" Ja köyhien esikoiset saavat syödä, ja tarvitsevat saavat levätä turvassa; ja minä tapan sinun juuresi nälänhädällä, ja se surmaa sinun jäännöksesi."},{"vNo":31,"txt":" Valita, oi portti, huuda, oi kaupunki; sinä koko Filistea olet lamautunut; sillä pohjoisesta tulee savu, eikä yksikään ole poissa paikaltaan."},{"vNo":32,"txt":" Mitä on vastattava kansakuntien sanansaattajille? Että Herra on perustanut Siionin, ja hänen kansansa köyhät löytävät siinä turvansa."}]}