{"heading":"Jesaja näkee Herran. Jesajan synnit annetaan anteeksi. Hänet kutsutaan profetoimaan. Hän profetoi siitä, että juutalaiset kieltävät Kristuksen opetukset. Jäännös on palaava. Vertaa Jesaja 6. Noin 559–545 eKr.","prevAbbr":"2-ne","nextAbbr":"2-ne","prevNo":15,"nextNo":17,"chapterTitle":"Toinen Nefin kirja 16","prevTitle":"Toinen Nefin kirja 15","nextTitle":"Toinen Nefin kirja 17","verses":[{"vNo":1,"txt":"               Kuningas Ussian kuolinvuonna minä myös näin Herran istuvan korkealla ja ylhäisellä valtaistuimella, ja hänen vaatteensa liepeet täyttivät temppelin."},{"vNo":2,"txt":" Sen yläpuolella seisoivat serafit; heillä oli kuusi siipeä kullakin; kahdella he peittivät kasvonsa, ja kahdella he peittivät jalkansa, ja kahdella he lensivät."},{"vNo":3,"txt":" Ja he huusivat toinen toiselleen ja sanoivat: Pyhä, pyhä, pyhä on Herra Sebaot; koko maa on täynnä hänen kirkkauttansa."},{"vNo":4,"txt":" Ja ovenpielet vapisivat huutajan äänen voimasta, ja huone tuli täyteen savua."},{"vNo":5,"txt":" Silloin sanoin minä: Voi minua, sillä minä hukun, koska minulla on saastaiset huulet, ja minä asun keskellä kansaa, jolla on saastaiset huulet; sillä minun silmäni ovat nähneet Kuninkaan, Herran Sebaotin."},{"vNo":6,"txt":" Silloin lensi luokseni yksi serafeista kädessään hehkuva hiili, jonka hän oli ottanut pihdeillä alttarilta,"},{"vNo":7,"txt":" ja hän pani sen suulleni ja sanoi: Katso, tämä on koskettanut huuliasi, ja sinun pahat tekosi on otettu pois ja sinun syntisi puhdistettu."},{"vNo":8,"txt":" Minä kuulin myös Herran äänen sanovan: Kenet minä lähetän, ja kuka menee meidän puolestamme? Silloin minä sanoin: Tässä olen, lähetä minut."},{"vNo":9,"txt":" Ja hän sanoi: Mene ja sano tälle kansalle: Kuulemalla kuulkaa, mutta he eivät ymmärtäneet; ja näkemällä nähkää, mutta he eivät käsittäneet."},{"vNo":10,"txt":" Paaduta tämän kansan sydän ja koveta sen korvat ja sulje sen silmät — ettei se näkisi silmillään eikä kuulisi korvillaan eikä ymmärtäisi sydämellään eikä kääntyisi ja tulisi terveeksi."},{"vNo":11,"txt":" Silloin minä sanoin: Herra, kuinka pitkäksi aikaa? Ja hän sanoi: Siksi kunnes kaupungit ovat hävitettyinä, asukkaita vailla, ja talot tyhjillään ja maa on kokonaan autio;"},{"vNo":12,"txt":" ja Herra on siirtänyt ihmiset kauas, sillä maa jää keskeltä aivan hylätyksi."},{"vNo":13,"txt":" Mutta vielä jää jäljelle kymmenesosa, ja se palaa takaisin, ja se hävitetään niin kuin lehmus ja niin kuin tammi, joiden elinvoima jää niihin, kun ne pudottavat lehtensä; niin senkin elinvoima on oleva pyhä siemen."}]}