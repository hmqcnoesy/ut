{"heading":"Jeesus käskee: Älkää tuomitko; pyytäkää Jumalalta; varokaa vääriä profeettoja. Hän lupaa pelastuksen niille, jotka tekevät Isän tahdon. Vertaa Matteus 7. Noin 34 jKr.","prevAbbr":"3-ne","nextAbbr":"3-ne","prevNo":13,"nextNo":15,"chapterTitle":"Kolmas Nefi 14","prevTitle":"Kolmas Nefi 13","nextTitle":"Kolmas Nefi 15","verses":[{"vNo":1,"txt":"                 Ja nyt tapahtui, että kun Jeesus oli puhunut nämä sanat, hän kääntyi taas väkijoukon puoleen ja avasi sille taas suunsa sanoen: Totisesti, totisesti minä sanon teille: Älkää tuomitko, ettei teitä tuomittaisi."},{"vNo":2,"txt":"                 Sillä millä tuomiolla te tuomitsette, sillä teidät tuomitaan; ja millä mitalla te mittaatte, sillä teille vuorostaan mitataan."},{"vNo":3,"txt":" Ja miksi näet roskan, joka on veljesi silmässä, mutta et huomaa hirttä, joka on omassa silmässäsi?"},{"vNo":4,"txt":" Tai kuinka sanot veljellesi: Anna minun ottaa roska silmästäsi — ja katso, omassa silmässäsi on hirsi?"},{"vNo":5,"txt":" Sinä tekopyhä, ota ensin hirsi omasta silmästäsi, niin sitten näet selvästi ottaa roskan veljesi silmästä."},{"vNo":6,"txt":" Älkää antako koirille sitä, mikä on pyhää, älkääkä heittäkö helmiänne sikojen eteen, etteivät ne tallaa niitä jalkoihinsa ja käänny takaisin raatelemaan teitä."},{"vNo":7,"txt":"                 Pyytäkää, niin teille annetaan; etsikää, niin te löydätte; kolkuttakaa, niin teille avataan."},{"vNo":8,"txt":" Sillä jokainen pyytävä saa, ja etsijä löytää, ja sille, joka kolkuttaa, avataan."},{"vNo":9,"txt":" Vai kuka teistä antaa pojalleen kiven, kun hän pyytää leipää?"},{"vNo":10,"txt":" Tai jos hän pyytää kalaa, antaa hänelle käärmeen?"},{"vNo":11,"txt":" Jos siis te, jotka olette pahoja, osaatte antaa lapsillenne hyviä lahjoja, kuinka paljon enemmän teidän taivaallinen Isänne antaa hyvää niille, jotka pyytävät häneltä?"},{"vNo":12,"txt":" Sen tähden kaikki, minkä tahdotte ihmisten tekevän teille, tehkää te samoin heille, sillä tämä on laki ja profeetat."},{"vNo":13,"txt":" Menkää sisään ahtaasta portista, sillä avara on se portti ja lavea se tie, joka vie tuhoon, ja monta on, jotka menevät siitä sisälle;"},{"vNo":14,"txt":" sillä ahdas on se portti ja kapea se tie, joka vie elämään, ja harvat ovat ne, jotka sen löytävät."},{"vNo":15,"txt":" Varokaa vääriä profeettoja, jotka tulevat luoksenne lampaan vaatteissa, mutta sisältä ovat raatelevia susia."},{"vNo":16,"txt":" Hedelmistään te heidät tunnette. Kootaanko orjantappuroista rypäleitä tai ohdakkeista viikunoita?"},{"vNo":17,"txt":" Aivan samoin jokainen hyvä puu tuottaa hyvää hedelmää, mutta huono puu tuottaa kelvotonta hedelmää."},{"vNo":18,"txt":" Hyvä puu ei voi tuottaa kelvotonta hedelmää eikä huono puu tuottaa hyvää hedelmää."},{"vNo":19,"txt":" Jokainen puu, joka ei tuota hyvää hedelmää, kaadetaan maahan ja heitetään tuleen."},{"vNo":20,"txt":"                 Hedelmistään te siis tunnette heidät."},{"vNo":21,"txt":" Ei jokainen, joka sanoo minulle: Herra, Herra, pääse taivaan valtakuntaan, vaan se, joka tekee minun taivaallisen Isäni tahdon."},{"vNo":22,"txt":" Monet sanovat minulle sinä päivänä: Herra, Herra, emmekö me ole profetoineet sinun nimessäsi ja sinun nimessäsi ajaneet pois riivaajia ja sinun nimessäsi tehneet monia ihmeellisiä tekoja?"},{"vNo":23,"txt":" Ja silloin minä tuon heille julki: Minä en ole koskaan tuntenut teitä; menkää pois minun luotani, te vääryydentekijät."},{"vNo":24,"txt":" Sen tähden minä vertaan jokaista, joka kuulee nämä minun sanani ja tekee niiden mukaan, järkevään mieheen, joka rakensi talonsa kalliolle —"},{"vNo":25,"txt":" ja alkoi sataa ja tulvat tulivat ja tuulet puhalsivat ja pieksivät sitä taloa; eikä se sortunut, sillä se oli rakennettu kalliolle."},{"vNo":26,"txt":" Ja jokaista, joka kuulee nämä minun sanani mutta ei tee niiden mukaan, on verrattava tyhmään mieheen, joka rakensi talonsa hiekalle —"},{"vNo":27,"txt":" ja alkoi sataa ja tulvat tulivat ja tuulet puhalsivat ja pieksivät sitä taloa; ja se sortui, ja sen sortuminen oli suuri."}]}