{"heading":"Sarahemlan seurakunta puhdistetaan ja saatetaan järjestykseen. Alma menee Gideoniin saarnaamaan. Noin 83 eKr.","prevAbbr":"alma","nextAbbr":"alma","prevNo":5,"nextNo":7,"chapterTitle":"Alman kirja 6","prevTitle":"Alman kirja 5","nextTitle":"Alman kirja 7","verses":[{"vNo":1,"txt":"               Ja nyt tapahtui, että kun Alma oli lakannut puhumasta Sarahemlan kaupunkiin perustetun seurakunnan väelle, hän asetti pappeja ja vanhimpia johtamaan ja valvomaan seurakuntaa panemalla kätensä heidän päällensä Jumalan järjestyksen mukaisesti."},{"vNo":2,"txt":" Ja tapahtui, että jokainen, joka ei kuulunut kirkkoon ja joka teki parannuksen synneistään, kastettiin parannukseen ja otettiin vastaan kirkkoon."},{"vNo":3,"txt":" Ja tapahtui myös, että jokainen, joka kuului kirkkoon ja joka ei tehnyt parannusta jumalattomuudestaan ja nöyrtynyt Jumalan edessä — tarkoitan niitä, jotka olivat ylpistyneet sydämensä kopeudessa — hylättiin, ja heidän nimensä pyyhittiin pois, niin ettei heidän nimiään luettu vanhurskaiden nimien joukkoon."},{"vNo":4,"txt":" Ja näin alettiin lujittaa seurakunnan järjestystä Sarahemlan kaupungissa."},{"vNo":5,"txt":" Nyt minä tahdon teidän ymmärtävän, että Jumalan sana oli vapaasti kaikkien kuultavissa, niin ettei keneltäkään kielletty oikeutta kokoontua kuulemaan Jumalan sanaa."},{"vNo":6,"txt":" Mutta Jumalan lapsia käskettiin kokoontumaan usein yhteen ja liittymään paastoon ja voimalliseen rukoukseen niiden sielun hyvinvoinnin puolesta, jotka eivät tunteneet Jumalaa."},{"vNo":7,"txt":" Ja nyt tapahtui, että kun Alma oli tehnyt nämä järjestelyt, hän lähti heidän luotaan, eli siitä seurakunnasta, joka oli Sarahemlan kaupungissa, ja meni Sidonvirran ylitse sen itäpuolelle Gideonin laaksoon, jonne oli rakennettu kaupunki, jota kutsuttiin Gideonin kaupungiksi ja joka oli laaksossa, jota kutsuttiin Gideoniksi ja joka oli nimetty sen miehen mukaan, jonka Nehorin käsi oli miekalla surmannut."},{"vNo":8,"txt":" Ja Alma meni ja alkoi julistaa Jumalan sanaa Gideonin laaksoon perustetulle seurakunnalle ilmoituksen mukaisesti sen sanan totuudesta, jota hänen isänsä olivat puhuneet, ja sen profetian hengen mukaisesti, joka hänessä oli, ja todistuksen mukaisesti Jeesuksesta Kristuksesta, Jumalan Pojasta, joka oli tuleva lunastamaan kansansa sen synneistä, ja sen pyhän järjestyksen mukaisesti, jolla hänet oli kutsuttu. Ja näin on kirjoitettu. Aamen."}]}