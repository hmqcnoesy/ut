{"heading":"Nefi kirjoittaa siitä, mikä on Jumalan. Nefin tarkoituksena on saada ihmiset tulemaan Abrahamin Jumalan luokse ja pelastumaan. Noin 600–592 eKr.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"Ensimmäinen Nefin kirja 6","verses":[{"vNo":"1 ","txt":"Ja nyt minä, Nefi, en esitä isieni sukuluetteloa aikakirjani tässä osassa, enkä esitä sitä milloinkaan myöhemminkään näissä levyissä, joita kirjoitan, sillä se esitetään aikakirjassa, jota isäni on pitänyt; sen vuoksi en kirjoita sitä tähän kirjaan."},{"vNo":"2 ","txt":"Sillä riittää, kun sanon, että me olemme Joosefin jälkeläisiä."},{"vNo":"3 ","txt":"Enkä minä välitä esittää tarkkaa selostusta kaikista isäni asioista, sillä niitä ei voi kirjoittaa näihin levyihin, sillä haluan tilaa voidakseni kirjoittaa siitä, mikä on Jumalan."},{"vNo":"4 ","txt":"Sillä vakaa tarkoitukseni on, että voisin saada ihmiset tulemaan Abrahamin Jumalan ja Iisakin Jumalan ja Jaakobin Jumalan luokse ja pelastumaan."},{"vNo":"5 ","txt":"Sen vuoksi en kirjoita sitä, mikä on mieluisaa maailmalle, vaan sitä, mikä on mieluisaa Jumalalle ja niille, jotka eivät ole maailmasta."},{"vNo":"6 ","txt":"Sen vuoksi minä annan jälkeläisilleni käskyn, ettei heidän pidä täyttää näitä levyjä sellaisella, millä ei ole arvoa ihmislapsille."}]}