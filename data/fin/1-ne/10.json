{"heading":"Lehi ennustaa, että babylonialaiset vievät juutalaiset vankeuteen. Hän kertoo Messiaan, Vapahtajan ja Lunastajan, tulemisesta juutalaisten keskuuteen. Lehi kertoo myös sen tulemisesta, joka on kastava Jumalan Karitsan. Lehi kertoo Messiaan kuolemasta ja ylösnousemuksesta. Hän vertaa Israelin hajottamista ja kokoamista oliivipuuhun. Nefi puhuu Jumalan Pojasta, Pyhän Hengen lahjasta ja vanhurskauden tarpeellisuudesta. Noin 600–592 eKr.","prevAbbr":"1-ne","nextAbbr":"1-ne","prevNo":9,"nextNo":11,"chapterTitle":"Ensimmäinen Nefin kirja 10","prevTitle":"Ensimmäinen Nefin kirja 9","nextTitle":"Ensimmäinen Nefin kirja 11","verses":[{"vNo":1,"txt":"               Ja nyt minä, Nefi, jatkan näihin levyihin kertomusta tekemisistäni ja hallituskaudestani ja palvelutyöstäni; ja nyt, voidakseni jatkaa kertomustani minun on puhuttava jonkin verran isäni sekä veljienikin asioista."},{"vNo":2,"txt":" Sillä katso, tapahtui, että kun isäni oli lakannut puhumasta unensa sanoja sekä kehottamasta heitä kaikkeen uutteruuteen, hän puhui heille juutalaisista —"},{"vNo":3,"txt":" että sen jälkeen, kun heidät olisi hävitetty, nimittäin tuo suuri Jerusalemin kaupunki, ja monet viety vankeina Babyloniin, he Herran hyväksi näkemänä aikana palaisivat takaisin, niin, heidät nimittäin tuotaisiin takaisin vankeudesta; ja kun heidät olisi tuotu takaisin vankeudesta, he omistaisivat jälleen perintömaansa."},{"vNo":4,"txt":" Niin, nimittäin kuudensadan vuoden kuluttua siitä, kun isäni lähti Jerusalemista, Herra Jumala nostaisi juutalaisten keskuudessa esiin profeetan — Messiaan, eli toisin sanoen maailman Vapahtajan."},{"vNo":5,"txt":" Ja hän puhui myös profeetoista, kuinka suuri joukko oli todistanut näistä asioista, tästä Messiaasta, josta hän oli puhunut, eli tästä maailman Lunastajasta."},{"vNo":6,"txt":" Ja nyt, koko ihmissuku oli kadotetussa ja langenneessa tilassa ja tulisi aina olemaan, ellei se turvaisi tähän Lunastajaan."},{"vNo":7,"txt":" Ja hän puhui myös profeetasta, joka tulee ennen Messiasta raivaamaan Herralle tien —"},{"vNo":8,"txt":" niin, vieläpä hän menee erämaahan ja huutaa: Raivatkaa Herralle tie ja tehkää hänen polkunsa suoriksi; sillä teidän keskellänne seisoo hän, jota te ette tunne; ja hän on minua väkevämpi, jonka kengännauhoja minä olen arvoton avaamaan. Ja paljon isäni puhui tästä asiasta."},{"vNo":9,"txt":" Ja isäni sanoi, että hän kastaa Betabarassa, Jordanin tuolla puolen; ja hän sanoi myös, että hän kastaa vedellä, jopa että hän kastaa Messiaan vedellä."},{"vNo":10,"txt":" Ja kastettuaan Messiaan vedellä hän näkee ja todistaa kastaneensa Jumalan Karitsan, joka ottaa pois maailman synnit."},{"vNo":11,"txt":" Ja tapahtui, että puhuttuaan nämä sanat isäni puhui veljilleni evankeliumista, jota saarnattaisiin juutalaisten keskuudessa, sekä juutalaisten vaipumisestaepäuskoon. Ja heidän surmattuaan Messiaan, joka oli tuleva, hän surmatuksi tultuaan oli nouseva kuolleista ja ilmoittava itsensä Pyhän Hengen kautta pakanoille."},{"vNo":12,"txt":" Aivan niin, isäni puhui paljon pakanoista sekä Israelin huoneesta, että sitä verrattaisiin oliivipuuhun, jonka oksat taitetaan pois ja hajotetaan kaikkialle maan päälle."},{"vNo":13,"txt":" Sen vuoksi hän sanoi olevan välttämätöntä, että meidät johdatetaan kaikki yhdessä lupauksen maahan, niin että toteutuu se Herran sana, että meidät hajotetaan kaikkialle maan päälle."},{"vNo":14,"txt":" Ja kun Israelin huone hajotetaan, se kootaan jälleen yhteen; eli sanalla sanoen, kun pakanat olisivat saaneet evankeliumin täyteyden, oliivipuun luonnolliset oksat eli Israelin huoneen jäännökset oksastettaisiin paikoilleen eli he tulisivat tuntemaan tosi Messiaan, Herransa ja Lunastajansa."},{"vNo":15,"txt":" Ja tällä tavoin puhuen isäni profetoi ja puhui veljilleni, ja paljon muutakin, mitä en kirjoita tähän kirjaan, sillä minä olen kirjoittanut niistä toiseen kirjaani niin paljon kuin minusta oli hyväksi."},{"vNo":16,"txt":" Ja kaikki tämä, mistä olen puhunut, tapahtui isäni asuessa teltassa Lemuelin laaksossa."},{"vNo":17,"txt":" Ja tapahtui, että minä, Nefi, kuultuani isäni joka sanan siitä, mitä hän näki näyssä, sekä siitä, mitä hän puhui Pyhän Hengen voimalla, jonka voiman hän sai uskon kautta Jumalan Poikaan — ja Jumalan Poika oli Messias, joka oli tuleva — minä, Nefi, olin myös halukas näkemään ja kuulemaan ja tietämään näistä asioista Pyhän Hengen voimalla, joka on Jumalan lahja kaikille niille, jotka etsivät häntä uutterasti, sekä muinaisina aikoina että sinä aikana, jolloin hän ilmoittaisi itsensä ihmislapsille."},{"vNo":18,"txt":" Sillä hän on sama eilen, tänään ja ikuisesti; ja tie on ollut raivattuna kaikille ihmisille maailman perustamisesta asti, jos he tekevät parannuksen ja tulevat hänen luoksensa."},{"vNo":19,"txt":" Sillä se, joka etsii uutterasti, löytää; ja Jumalan salaisuudet paljastetaan hänelle Pyhän Hengen voimalla, niin näinä aikoina kuin muinaisinakin aikoina, ja niin muinaisina aikoina kuin tulevinakin aikoina; sen vuoksi Herran kulku on yhtä iankaikkista kiertokulkua."},{"vNo":20,"txt":" Muista siis, oi ihminen, että joudut tuomiolle kaikista teoistasi."},{"vNo":21,"txt":" Sen vuoksi, jos olet koetusaikanasi pyrkinyt tekemään sitä, mikä on jumalatonta, sinut havaitaan epäpuhtaaksi Jumalan tuomioistuimen edessä, eikä mikään epäpuhdas voi asua Jumalan luona; sen vuoksi sinut täytyy karkottaa pois iäksi."},{"vNo":22,"txt":" Ja Pyhä Henki antaa minulle valtuuden puhua näistä asioista eikä kieltää niitä."}]}