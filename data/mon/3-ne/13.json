{"heading":"Их Эзэний залбирлыг Есүс нифайчуудад заав—Тэд тэнгэрт эрдэнэс хураах ёстой—Арванхоёр тохинуулалдаа зуурдын зүйлүүдийн тухайд бодохгүй байхаар зарлиг болгогдов—Матай 6 дугаар бүлэгтэй харьцуул. Ойролцоогоор мэ 34 он.","prevAbbr":"3-ne","nextAbbr":"3-ne","prevNo":12,"nextNo":14,"chapterTitle":"3 Нифай 13","prevTitle":"3 Нифай 12","nextTitle":"3 Нифай 14","verses":[{"vNo":1,"txt":"Үнэнээр, үнэнээр, би хэлнэ та нар ядууд өглөг үйлдээсэй хэмээнэ би; харин тэдэнд харагдахын тулд хүмүүний өмнө өглөгөө үйлдэхгүй байхыг анхаар; эс бөгөөс тэнгэр дэх Эцэгээс тань та нарт шагнал үгүй бөлгөө."},{"vNo":2,"txt":"Тиймийн тул тэд хүмүүнийг алдар нэрийг олж болохын тулд, синагогт мөн гудамжинд хоёр нүүртнүүдийн үйлддэг шиг та нар өглөг үйлдэхдээ өөрсдийнхөө өмнө бүрээ бүү тат. Үнэнээр би та нарт хэлнэ, тэд шагналаа авсан билээ."},{"vNo":3,"txt":"Харин чи өглөг үйлдэхдээ баруун гарынхаа юу хийж байгааг зүүн гартаа бүү мэдүүл;"},{"vNo":4,"txt":"Чиний өглөгүүд нууц байж болохын тулд буюу; мөн нууцыг хардаг Эцэг тань, өөрөө чамайг илээр шагнах болно."},{"vNo":5,"txt":"Мөн чи залбирахдаа хоёр нүүртнүүд шиг үйлдэж болохгүй, учир нь тэд хүмүүнд харагдаж болохын тулд тэд синагогуудад мөн гудамжны буланд зогсон залбирах дуртай. Үнэнээр би та нарт хэлнэ, тэд шагналаа авсан билээ."},{"vNo":6,"txt":"Харин чи, чи залбирахдаа, гонхондоо орж, мөн хаалгаа хаагаад, нууцад байх Эцэгтээ залбир; мөн нууцыг харах Эцэг тань, чамайг илээр шагнах болно."},{"vNo":7,"txt":"Харин та нар залбирахдаа, буруу номтнууд шиг хоосон давталт бүү хэрэглэ, учир нь тэд ихийг яривал сонсогдох болно хэмээн боддог."},{"vNo":8,"txt":"Та нар тиймийн тул тэдэнтэй адил бүү бай, учир нь та нарт юу хэрэгтэй байгааг түүнээс гуйхаас чинь өмнө Эцэг тань мэддэг юм."},{"vNo":9,"txt":"Тиймийн тул та нар энэ маягаар залбир: Тэнгэрт буй Эцэг минь, нэр тань ариусан алдаршиг."},{"vNo":10,"txt":"Таны таалал тэнгэрт гүйцэлддэг шигээ газар дээр ч тэгэх болтугай."},{"vNo":11,"txt":"Мөн бид өртнүүдээ уучлахын хэрээр, бидний өрийг өршөөгөөч."},{"vNo":12,"txt":"Мөн биднийг уруу таталтын зүг бүү дагуулаач, харин биднийг хилэнцээс чөлөөлөөч."},{"vNo":13,"txt":"Учир нь хаант улс, мөн хүч, мөн алдар суу, үүрд таных. Амен."},{"vNo":14,"txt":"Учир нь, хэрэв та нар хүмүүнийг алдаануудынх нь учир уучлах аваас тэнгэрлэг Эцэг тань түүнчлэн та нарыг өршөөх болно;"},{"vNo":15,"txt":"Харин хэрэв та нар хүмүүнийг алдаануудынх нь төлөө уучлахгүй бол Эцэг тань ч та нарын алдаануудыг өршөөх нь үгүй."},{"vNo":16,"txt":"Цаашилбал, та нар мацаг барихдаа, хоёр нүүртнүүд шиг гунигтай төрх бүү гарга, учир нь тэд мацаг барьж буйгаа хүмүүнд харуулж болохын тулд царайгаа барайлгадаг. Үнэнээр би та нарт хэлнэ, тэд шагналаа авсан юм."},{"vNo":17,"txt":"Харин чи, мацаг барихдаа, толгойдоо тос түрхэж, мөн нүүрээ угаа;"},{"vNo":18,"txt":"Чи мацаг барьж буйгаа хүмүүнд бус, харин нууцад байх Эцэгтээ харуулахын тулд болой; мөн нууцыг харах Эцэг тань чамайг илээр шагнах болно."},{"vNo":19,"txt":"Өөрсөддөө газар дэлхий дээр баялаг бүү хураа, тэнд цагаан эрвээхий мөн зэв идэж мөн хулгайч нар эвдэн ороод мөн хулгайлдаг;"},{"vNo":20,"txt":"Харин өөрсөддөө тэнгэрт баялаг хураа, тэнд цагаан эрвээхий мөн зэв идэхгүй мөн хулгайч нар эвдэн орж бас хулгайлах нь үгүй."},{"vNo":21,"txt":"Учир нь баялаг тань хаана байна, тэнд зүрх сэтгэл тань түүнчлэн байдаг."},{"vNo":22,"txt":"Биеийн гэрэл нь нүд ажгуу, тиймийн тул, хэрэв нүд чинь нэгэн чигт байх аваас, бүхэл бие чинь гэрлээр дүүрэн байх болно."},{"vNo":23,"txt":"Харин нүд чинь хилэнцэт аваас бүхэл бие чинь харанхуйгаар дүүрэн байх болно. Тиймийн тул, хэрэв чамд байх гэрэл нь харанхуй аваас, тэрхүү харанхуй нь хичнээн агуу байх билээ!"},{"vNo":24,"txt":"Нэг ч хүн хоёр эзэнд зэрэг үйлчилж чадахгүй; учир нь тэр нэгийг нь үзэн ядаж мөн нөгөөг нь хайрлах болно, эсвэл тэр нэгэнд нь үнэнч байж мөн нөгөөг нь зэвүүцэх болно. Та нар Бурханд бас Эд хөрөнгөнд зэрэг үйлчилж чадахгүй."},{"vNo":25,"txt":"Мөн эдүгээ улиран тохиох дор Есүс эдгээр үгийг яриад өөрийн сонгосон арван хоёрыг харж, мөн тэдэнд хэлэв: Миний ярьсан үгсийг сана. Учир нь болгоогтун, та нар энэ хүмүүст тохинуулахаар миний сонгосон тэд билээ. Тиймийн тул би та нарт хэлнэ, аминыхаа төлөө, та нар юу идэх, эсвээс юу уухав; бас биеийнхээ төлөө, юу өмсөхөв хэмээн санаа тавих хэрэггүй. Амь нь махнаас илүү, бие нь хувцаснаас илүү бус уу"},{"vNo":26,"txt":"Агаар дахь жигүүртнүүдийг болгоогтун, учир нь тэд тариалдаггүй, бас хадаж бас хороонд хураадаггүй; гэсэн ч тэнгэрлэг Эцэг тань тэднийг тэжээдэг. Та нар тэдгээрээс хавьгүй илүү бус уу"},{"vNo":27,"txt":"Та нарын хэн нь санаа тавьснаараа биеийнхээ өндрийг нэг тохой нэмэгдүүлж чадах билээ"},{"vNo":28,"txt":"Мөн та нар юуны учир хувцас хунарын төлөө санаа тавих билээ? Талбай дахь сараана цэцгүүд хэрхэн ургадгийг бодож үз; тэд хөдөлмөрлөдөггүй, бас ээрдэг ч үгүй;"},{"vNo":29,"txt":"Мөн гэвч би та нарт хэлнэ, бүр Соломон алдрынхаа оргилд байхдаа ч, эдгээрийн нэгэнтэй нь ч адил хувцаслаж байгаагүй юм."},{"vNo":30,"txt":"Иймийн тул, хэрэв Бурхан, өнөөдөр байгаа мөн маргааш нь зууханд хаягдах талын өвсийг ийн хувцасласан бол, үүнчлэн тэрбээр та нарыг хувцаслах болно, хэрэв та нар бага итгэлтэй бус аваас."},{"vNo":31,"txt":"Тиймийн тул, Бид юу идэх билээ? эсвээс, Бид юу уух билээ? эсвээс, Бид юугаар хувцаслах билээ? хэмээн бүү санаа зов."},{"vNo":32,"txt":"Учир нь тэнгэрлэг Эцэг тань та нарт эдгээр бүх зүйл хэрэгтэйг мэддэг."},{"vNo":33,"txt":"Харин та нар эхлээд Бурханы хаант улсыг мөн түүний зөв шударгыг эрэлхийл, мөн эдгээр бүх зүйл та нарт нэмэгдэн өгөгдөх болно."},{"vNo":34,"txt":"Тиймийн тул маргаашийн төлөө санаа бүү тавь, учир нь маргааш нь өөрөө өөрийнхөө зүйлүүдэд санаа тавих болно. Тухайн өдрийн хилэнц нь тэр өдөртөө хангалттай билээ."}]}