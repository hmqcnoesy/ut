{"heading":"Есүс зарлигласан нь: Бүү шүүгтүн; Бурханаас гуйгтун; хуурамч бошиглогчдоос сэрэмжлэгтүн—Тэрбээр Эцэгийн тааллыг үйлдэх тэдэнд авралыг амлав—Матай 7 дугаар бүлэгтэй харьцуул. Ойролцоогоор мэ 34 он.","prevAbbr":"3-ne","nextAbbr":"3-ne","prevNo":13,"nextNo":15,"chapterTitle":"3 Нифай 14","prevTitle":"3 Нифай 13","nextTitle":"3 Нифай 15","verses":[{"vNo":1,"txt":"Мөн эдүгээ улиран тохиох дор Есүс эдгээр үгийг яриад цугласан олонд тэрээр дахин хандаж, мөн тэдний зүг дахин ам нээж, хэлсэн нь: Үнэнээр, үнэнээр, би та нарт хэлнэ, Бүү шүүгтүн, та нар шүүгдэхгүйн тулд болой."},{"vNo":2,"txt":"Учир нь та нар ямар шүүлтээр шүүнэ, та нар түүгээрээ шүүгдэх болно; мөн та нар ямар хэмжээгээр хэмжинэ, та нар тэрчлэн хэмжигдэх болно."},{"vNo":3,"txt":"Мөн чи яагаад ах дүүгийнхээ нүдэн дэх үртсийг болгоодог хэрнээ өөрийнхөө нүдэн дэх дүнзийг анзаардаггүй билээ"},{"vNo":4,"txt":"Эс бөгөөс чи ах дүүдээ: Нүдэн дэх үртсийг чинь аваад өгье хэмээн—мөн болгоогтун, өөрийн тань нүдэнд дүнз байхад хэрхэн хэлэх билээ"},{"vNo":5,"txt":"Хоёр нүүртэн чи, эхлээд өөрийнхөө нүднээс дүнзийг гаргаж хая; мөн тэгээд чи ах дүүгийнхээ нүднээс үртсийг авч хаяхаа сайн харах болно."},{"vNo":6,"txt":"Ариун болох түүнийг нохдод бүү өг, бас гахайн өмнө сувдаа бүү хая, тэд тэдгээрийг хөл дороо дэвслээд, мөн эргэж бас чамайг урах болуузай."},{"vNo":7,"txt":"Гуй, тэгвэл энэ нь та нарт өгөгдөх болно; эрэлхийл, тэгвэл та нар олох болно; тогш тэгвэл энэ нь та нарт нээгдэх болно."},{"vNo":8,"txt":"Учир нь гуйсан болгон хүлээн авдаг; мөн эрэлхийлэх тэр нь, олдог; мөн тогшсон түүнд энэ нь нээгдэх болно."},{"vNo":9,"txt":"Эсвэл та нарын хэн нь, хүүгээ талх гуйхад, түүнд чулуу өгөх билээ"},{"vNo":10,"txt":"Эсвэл түүнийг загас гуйхад, тэр түүнд могой өгөх бил үү"},{"vNo":11,"txt":"Хэрэв тэгээд та нар, хилэнцэт байж, хүүхдүүддээ хэрхэн сайн бэлэг өгөхийг мэддэг бол, тэнгэр дэх Эцэг тань түүнээс гуйсан тэдэнд сайн зүйлийг хичнээн ихээр өгөх билээ"},{"vNo":12,"txt":"Тиймийн тул, хүмүүн өөрсдөд тань хэрхэн хандахыг хүсдэгчлэн юуг боловч, бүх зүйлийг, та нар тэдэнд түүнчлэн үйлд, учир нь энэ бол хууль хийгээд бошиглогчид билээ."},{"vNo":13,"txt":"Та нар давчуу хаалгаар орогтун; учир нь устгалд хөтлөх тэр зам уужим, мөн хаалга нь өргөн, мөн түүгээр ордог нь олон байдаг."},{"vNo":14,"txt":"Учир юун гэвэл амьдралд удирдах тэр хаалга давчуу, мөн зам нь нарийн, мөн үүнийг олдог нь цөөхөн байдаг."},{"vNo":15,"txt":"Хонины арьс нөмрөн та нарт ирэх, хуурамч бошиглогчдоос сэрэмжил, харин дотор нь улангассан чононууд байдаг."},{"vNo":16,"txt":"Та нар тэднийг үр жимсээр нь таних болно. Хүмүүн өргөснөөс усан үзэм, эсвээс халгайнаас инжир хураадаг гэж үү"},{"vNo":17,"txt":"Үүнчлэн сайн мод болгон сайн жимс өгдөг; харин ялзарсан мод хилэнцэт үр жимс өгдөг."},{"vNo":18,"txt":"Сайн мод хилэнцэт үр жимс өгч, бас ялзарсан мод ч сайн үр жимс өгч чадахгүй."},{"vNo":19,"txt":"Сайн үр жимс өгдөггүй мод болгон тас цавчигдаж, мөн галд хаягддаг."},{"vNo":20,"txt":"Иймийн тул, үр жимсээр нь та нар тэднийг таних болно."},{"vNo":21,"txt":"Их Эзэн минь, Их Эзэн минь гэж надад хэлдэг болгон тэнгэрийн хаант улсад орохгүй; харин тэнгэр дэх Эцэгийн минь тааллыг биелүүлдэг тэр нь бөлгөө."},{"vNo":22,"txt":"Олон нь тэр өдөр надад хэлэх болно: Их Эзэн, Их Эзэн, бид таны нэрээр бошиглож мөн таны нэрээр чөтгөрүүдийг зайлуулж, мөн таны нэрээр олон гайхамшигт ажлыг үйлдээгүй гэж үү"},{"vNo":23,"txt":"Мөн тэгэхэд би тэдэнд өгүүлнэ: Би та нарыг огт танихгүй; алдсыг үйлдэгч та нар надаас холд."},{"vNo":24,"txt":"Тиймийн тул, эдгээр үгсийг минь сонсоод, тэдгээрийг биелүүлэх хэнийг боловч, түүнийг хадан дээр байшингаа барьсан мэргэн хүнтэй би адилтгах болно—"},{"vNo":25,"txt":"Мөн бороо орж, бас үер бууж, тэгээд салхи үлээж, мөнхүү байшинг нүдэв; мөн энэ нь унасангүй, учир нь хадан дээр суурилсан байв."},{"vNo":26,"txt":"Мөн эдгээр үгийг минь сонсоод, мөн тэдгээрийг үл биелүүлдэг болгон, элсэн дээр байшингаа барьсан мунхаг хүнтэй адилтгагдах болно—"},{"vNo":27,"txt":"Мөн бороо орж, бас үер бууж, тэгээд салхи үлээж, мөнхүү байшинг нүдэв; мөн энэ нь унасан байв, мөн уналт нь агуу байлаа."}]}