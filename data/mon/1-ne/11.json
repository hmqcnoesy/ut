{"heading":"Нифай Их Эзэний Сүнсийг харж мөн амьдралын мод үзэгдэлд харуулагдав—Тэрбээр Бурханы Хүүгийн эхийг харж мөн Бурханы хүлцлийн тухай олж мэдэв—Бурханы Хурганы баптисмыг, тохинууллыг мөн цовдлолтыг нь тэрбээр харав—Тэрбээр түүнчлэн Хурганы Арванхоёр Төлөөлөгчийн дуудлага болон тохинууллыг харав. Ойролцоогоор мэө 600–592 он.","prevAbbr":"1-ne","prevNo":10,"nextAbbr":"1-ne","nextNo":12,"chapterTitle":"1 Нифай 11","verses":[{"vNo":"1 ","txt":"Учир нь улиран тохиох дор би эцгийнхээ үзсэн тэр зүйлийг мэдэхийг хүссэний дараа, мөн Их Эзэн тэдгээрийг надад мэдүүлж болно хэмээн итгэсээр авай, би ийн дотроо тунгаан суух зуур би Их Эзэний Сүнсэнд автагдан алсад одож, тийм ээ, миний урьд өмнө нь хэзээ ч хараагүй, мөн миний хэзээ ч урьд нь хөл тавьж байгаагүй үлэмж өндөр ууланд гарлаа."},{"vNo":"2 ","txt":"Мөн Сүнс надад хандан: Болгоогтун, юуг хүснэв та? хэмээв."},{"vNo":"3 ","txt":"Мөн би: Эцгийнхээ үзсэн тэр зүйлийг би харах хүсэлтэй гэв."},{"vNo":"4 ","txt":"Мөн Сүнс надад хандан: Эцгийнхээ өгүүлсэн тэрхүү модыг тэрээр харсан хэмээн та итгэнэ үү"},{"vNo":"5 ","txt":"Мөн би хэлэв: Тийм ээ, эцгийнхээ бүх үгсэд миний итгэдгийг та мэдэх буйза."},{"vNo":"6 ","txt":"Мөн би эдгээр үгсийг ярихад Сүнс өндөр дуугаар хашгирч, өгүүлсэн нь: Бүхний дээд Бурхан Их Эзэнд Хосанна; учир нь тэр бүх дэлхийн Бурхан, тийм ээ, бүр бүхнээс дээгүүр ажгуу. Мөн адислагдсан болой та, Нифай, бүхний дээд Бурханы Хүүд та итгэдгийн учир бөлгөө; иймийн тул та хүссэн зүйлүүдээ харах болно."},{"vNo":"7 ","txt":"Мөн болгоогтун энэ зүйл тэмдгээр танд өгөгдөх болно, эцгийн тань амссан тэр жимсийг өгөгч модыг та харсны дараа, та түүнчлэн тэнгэрээс доошлон буух хүнийг ажин, мөн та түүнийг гэрчлэх болно; мөн та түүнийг гэрчилснийхээ дараа энэ бол Бурханы Хүү юм гэдгийг та нотлон өгүүлэх болно."},{"vNo":"8 ","txt":"Мөнхүү улиран тохиох дор Сүнс надад хандан: Харагтун! хэмээв. Мөн би харвал модыг ажив; мөн энэ нь миний эцгийн үзсэн модтой эгээ адил байсан бөлгөө; мөн үүний үзэсгэлэн нь нэвт, тийм ээ, бүх үзэсгэлэнтээс үлэмж; мөн түүний цайрах нь будрах цасны цайрахаас ч үлэмж бөлгөө."},{"vNo":"9 ","txt":"Мөнхүү улиран тохиох дор би модыг хараад, Сүнсэнд хандан: Та надад бүхнээс эрхэм дээд тэр модыг үзүүлснийг би ухаарав хэмээн хэлэв."},{"vNo":"10 ","txt":"Мөн тэрээр надад: Юуг хүснэв та? хэмээв."},{"vNo":"11 ","txt":"Мөн би түүнд хандаж: Түүний чухам юу өгүүлж буйг мэдэхийг хүснэм хэмээв—учир нь би түүнтэй хүнтэй ярихын адилаар ярив; учир нь, тэрээр хүмүүний хэлбэртэй байсныг би ажигласан; тийм хэдий ч, тэр Их Эзэний Сүнс байсныг би мэдсэн бөлгөө; мөн тэр надад хандан нэг хүн нөгөөтэйгөө ярихын адил ярьсан буюу."},{"vNo":"12 ","txt":"Мөнхүү улиран тохиох дор тэр надад хандан: Харагтун! хэмээв. Мөн би түүний зүг харвал, мөн би түүнийг үзсэнгүй; учир нь тэрээр миний дэргэдээс холдон одсон байлаа."},{"vNo":"13 ","txt":"Мөнхүү улиран тохиох дор би харж басхүү их хот Иерусалимыг, мөн түүнчлэн бусад хотуудыг үзэв. Мөн би Назар хотыг үзэв; бас Назар хот дахь онгон бүсгүйг би харав, мөн тэрбээр үлэмж хонгор мөн цагаан байлаа."},{"vNo":"14 ","txt":"Мөнхүү улиран тохиох дор тэнгэр нээгдэхийг үзэв би; мөн тэнгэр элч доош бууж мөн миний өмнө зогсов; мөн тэрээр надад хандан: Нифай, юуг харнав та? хэмээв."},{"vNo":"15 ","txt":"Мөн би түүнд хандан: Онгон бүсгүйг, бусад бүх онгон бүсгүйчүүдээс илүү хамгийн үзэсгэлэн гоо бас хонгорхон түүнийг, хэмээв."},{"vNo":"16 ","txt":"Мөн тэр надад хандан: Бурханы хүлцлийг мэдэх үү та? хэмээв."},{"vNo":"17 ","txt":"Мөн би түүнд хандан: Тэрбээр хүүхдүүддээ хайртайг нь мэднэ би; тийм боловч, бүх зүйлүүдийн утгыг мэдэх нь үгүй би хэмээв."},{"vNo":"18 ","txt":"Мөн тэр надад хандан: Болгоогтун, таны харж буй тэр онгон бүсгүй бол Бурханы Хүүгийн махан бодийн биеийг төрүүлэгч эх нь бөлгөө хэмээв."},{"vNo":"19 ","txt":"Мөнхүү улиран тохиох дор тэр бүсгүйг Сүнс авч одохыг би харав; мөн Сүнс бүсгүйг авч одсоны дараа хэсэг байзнаад тэнгэр элч надад хандан: Харагтун! хэмээв."},{"vNo":"20 ","txt":"Мөн би сайхь онгон бүсгүйг дахин харж, гар дээрээ хүүхэд тэвэрсэн байхыг болгоов."},{"vNo":"21 ","txt":"Мөн тэнгэр элч надад хандан: Бурханы Хургыг, тийм ээ, бүр Мөнхийн Эцэгийн Хүүг болгоогтун! Эцгийнхээ харсан тэр мод ямар утгатайг мэдэв үү, та? хэмээв."},{"vNo":"22 ","txt":"Мөн би түүнд хариулж, өгүүлсэн нь: Тийм ээ, энэ бол хүмүүний үрсийн зүрхэнд хааяагүй түгэх Бурханы хайр; иймийн тул, энэ нь бүхнээс илүү, хамгийн ихээр хүслийг татагч буюу."},{"vNo":"23 ","txt":"Мөн тэрээр надад хандан ярьж, өгүүлрүүн: Тийм ээ, мөн бодгальд хамгийн их баясгалант болой."},{"vNo":"24 ","txt":"Мөн тэрээр эдгээр үгсийг ярьсныхаа дараа, тэрбээр надад хандан: Харагтун! хэмээв. Мөн би харвал, тийнхүү Бурханы Хүү хүмүүний үрсийн дунд явж байхыг би ажиглав; мөн олон нь түүний хөлд унан бас түүнийг бишрэхийг үзэв би."},{"vNo":"25 ","txt":"Мөнхүү улиран тохиох дор миний эцгийн үзсэн тэр төмөр бариул нь Бурханы үг байсныг би мэдэв; тэр нь амьдралын усан оргилуур уруу эсвээс амьдралын мод уруу удирдах ажгуу; тэр ус нь Бурханы хайрын бэлэгдэл ажгуу; мөн түүнчлэн уг мод Бурханы хайрыг илтгэж буйг би ухаарав."},{"vNo":"26 ","txt":"Мөн тэнгэр элч надад дахин хандаж: Харагтун мөн Бурханы хүлцлийг болгоогтун! хэмээв."},{"vNo":"27 ","txt":"Мөн би харж бас эцгийнхээ ярьсан дэлхийн Гэтэлгэгчийг болгоов; мөн түүнчлэн түүний өмнө замыг нь бэлтгэх нэгэн бошиглогчийг би болгоов. Мөн Бурханы Хурга урагш явж түүгээр баптисм хүртэв; мөн тэрбээр баптисм хүртсэний дараа, тэнгэр нээгдэж мөн Ариун Сүнс тэнгэрээс тагтаа хэлбэртэйгээр бууж мөн түүн дээр тогтнохыг би болгоов."},{"vNo":"28 ","txt":"Мөн тэрээр хүмүүст их хүч бас агуу их алдар суугаар тохинуулж урагшлан явахыг би болгоов; мөн ард олон түүнийг сонсохоор нэгдэн цугларч байв; мөн тэд түүнийг өөрсдийн дундаас зайлуулан хөөснийг би ажиглав."},{"vNo":"29 ","txt":"Мөн түүнчлэн түүнийг дагалдах бусад арванхоёрыг би болгоов. Мөнхүү улиран тохиох дор Сүнс тэднийг миний өмнөөс авч одов, мөн би тэднийг харсан нь үгүй."},{"vNo":"30 ","txt":"Мөнхүү улиран тохиох дор тэнгэр элч надад хандан дахин ярьж өгүүлсэн нь: Харагтун! Мөн би харав, мөн тэнгэр дахин нээгдэхийг би болгоов, мөн тэнгэр элчүүд хүмүүний үрсийн дээр хүрэлцэн ирэхийг би үзэв; мөн тэд тэдэнд тохинуулсан бөлгөө."},{"vNo":"31 ","txt":"Мөн тэрээр дахин надад хандаж, хэлрүүн: Харагтун! хэмээв. Мөн би харав, бас Бурханы Хурга хүмүүний үрсийн дунд урагшлан явахыг би болгоов. Мөн өвчилсөн, бас олон зүйл өвчний улмаас, мөн чөтгөрүүд болон бузар сүнстэйн улмаас зовж шаналсан олныг би болгоов; мөнхүү тэнгэр элч ярьж, бас эдгээр бүх зүйлийг надад үзүүлсэн авай. Мөн тэд Бурханы Хурганы хүчээр эдгээгдэв; мөн чөтгөрүүд болон бузар сүнснүүд зайлуулагдав."},{"vNo":"32 ","txt":"Мөнхүү улиран тохиох дор сайхь тэнгэр элч надад хандан дахин ярьж, хэлсэн нь: Харагтун! Мөн би харж бас Бурханы Хургыг, тэрээр хүмүүст баригдсаныг нь болгоов; тийм ээ, Үүрдийн Бурханы Хүү дэлхийнхээр шүүгдэв; мөн би харсан бөгөөд бас гэрчлэх буюу."},{"vNo":"33 ","txt":"Мөн би, Нифай, тэрбээр энэ дэлхийн нүглүүдийн тул загалмайд өргөгдөн мөн алагдсаныг үзсэн бөлгөө."},{"vNo":"34 ","txt":"Мөн түүнийг алагдсаны дараа би газар дэлхийн олныг, Их Эзэний тэнгэр элчээр Хурганы төлөөлөгч хэмээн нэрлэгдсэн арванхоёрын эсрэг тэмцэхээр тэд хамтран цугларсныг үзэв."},{"vNo":"35 ","txt":"Мөн газар дэлхийн олон нь хамтран цугларав; мөн тэд миний эцгийн үзсэн барилгын адил том бөгөөд нүсэр байшинд байсныг би үзэв. Мөн Их Эзэний тэнгэр элч надад хандан дахин ярьж, хэлрүүн: Дэлхий болон түүний мэргэн ухааныг болгоогтун; тийм ээ, Израилын угсаа Хурганы арванхоёр төлөөлөгчийн эсрэг тэмцэхээр хамтран цугларсныг болгоогтун."},{"vNo":"36 ","txt":"Мөнхүү улиран тохиох дор тэр агуу хийгээд нүсэр барилга нь дэлхийн бардамнал байсныг би үзсэн бас гэрчилнэ; мөн энэ нь унав, мөн түүний уналт үлэмж аймшигтай буюу. Мөн Их Эзэний тэнгэр элч дахин надад хандан ярьж хэлрүүн: Хурганы арванхоёр төлөөлөгчийн эсрэг тэмцэх бүх үндэстэн, ястан, хэлтэн болон хүмүүсийн устгал ийн тохиох ажгуу."}]}