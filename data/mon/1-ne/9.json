{"heading":"Нифай хоёр хэсэг цэдэг бүтээв—Тус бүр нь Нифайн ялтсууд хэмээн нэрлэгдэв—Их ялтсууд нь төрийн түүхийг; бага ялтсууд нь үндсэндээ ариун зүйлүүдийн үйлийг агуулав. Ойролцоогоор мэө 600–592 он.","prevAbbr":"1-ne","nextAbbr":"1-ne","prevNo":8,"nextNo":10,"chapterTitle":"1 Нифай 9","prevTitle":"1 Нифай 8","nextTitle":"1 Нифай 10","verses":[{"vNo":1,"txt":"Мөнхүү эдгээр бүхий л зүйлийг тэрээр Лемүелийн хөндийд, майханд суурьшин байхдаа миний эцэг харж, бас сонсож, мөн ярьсан бөлгөө, мөн түүнчлэн эдгээр ялтсууд дээр бичигдэж эс чадах тэр бусад агуу олон зүйлийг буюу."},{"vNo":2,"txt":"Мөн эдүгээ, би эдгээр ялтсуудын талаар ярьсанчлан, болгоогтун тэдгээр нь миний хүмүүсийн түүхийн бүрэн шастирыг дээр нь хийсэн тэр ялтсууд биш болой; учир нь би өөрийн хүмүүсийн бүрэн түүхийн шастирыг дээр нь хийсэн тэр ялтсуудад бибээр Нифайн хэмээх нэрийг өгсөн буюу; иймийн тул тэдгээр нь Нифайн ялтсууд хэмээн өөрийн минь нэрээр нэршив, мөн эдгээр ялтсууд түүнчлэн Нифайн ялтсууд хэмээн нэрлэгддэг бөлгөө."},{"vNo":3,"txt":"Гэсэн хэдий ч, би эдгээр ялтсуудыг өөрийн хүмүүсийн тохинууллын шастирыг сийлэх онцгой зорилгын улмаас бүтээвэл зохино хэмээн Их Эзэнээс зарлиг хүлээн авсан болой би."},{"vNo":4,"txt":"Нөгөө ялтсууд дээр хаадын засаглал, мөн миний хүмүүсийн дайнууд болон тэмцлийн шастир сийлэгдэх ёстой ажгуу; иймийн тул эдгээр ялтсууд нь тохинууллын тухайд илүүтэй зориулагдах буюу; мөн нөгөө ялтсууд нь миний хүмүүсийн дайн болон тэмцэл бас хаадын засаглалыг тухайлахад илүүтэй зориулагдах болой."},{"vNo":5,"txt":"Иймийн тул, эдгээр ялтсуудыг түүний мэргэн зорилгын тулд бүтээхийг Их Эзэн надад зарлигласан, миний мэдэх нь үгүй тэрхүү зорилго буюу."},{"vNo":6,"txt":"Харин Их Эзэн бүх зүйлийг эхлэлээс нь мэдэх буюу; иймийн тул, тэрээр хүмүүний үрсийн дунд өөрийн бүхий л үйлүүдээ гүйцэлдүүлэх замыг бэлтгэх ажээ; учир нь болгоогтун, тэрбээр өөрийн бүх үгсийг биелэл болгох бүхий л хүчийг агуулах ажгуу. Мөн энэ нь ийн байх болой. Амен."}]}