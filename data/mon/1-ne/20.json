{"heading":"Их Эзэн өөрийн зорилгуудыг Израилд илчлэв—Израил зовлон зүдгүүрийн зууханд сонгогдож мөн Вавилоноос явах бөлгөө—Исаиагийн 48-тай харьцуул. Ойролцоогоор мэө 588–570 он.","prevAbbr":"1-ne","nextAbbr":"1-ne","prevNo":19,"nextNo":21,"chapterTitle":"1 Нифай 20","prevTitle":"1 Нифай 19","nextTitle":"1 Нифай 21","verses":[{"vNo":1,"txt":"Сонсоцгоо мөн үүнийг анхаар, ай Иаковын угсаа, Израилын нэрээр нэрлэгдсэн, мөн Иудейн уснаас, өөрөөр хэлбэл баптисмын уснаас гарч ирсэн та нар, Их Эзэний нэрээр тангараглах, мөн Израилын Бурханыг дурдах та нар, тийм хэдий ч тэд үнэнээр бус тангарагладаг бас зөв шударгаар ч бус болой."},{"vNo":2,"txt":"Гэсэн хэдий ч, тэд өөрсдийгөө ариун хотынхон гэж нэрлэдэг, гэвч тэд өөрсдөө Израилын Бурханд, Түмний Их Эзэн түүнд тулгуурладаггүй; тийм ээ, Түмний Их Эзэн гэж түүний нэр болой."},{"vNo":3,"txt":"Болгоогтун, би урьдын зүйлийг эхлэлээс тунхагласан болой; мөн тэдгээр нь миний амнаас гарч, мөн би тэдгээрийг үзүүлсэн бөлгөө. Би тэдгээрийг гэнэтхэн үзүүлсэн билээ."},{"vNo":4,"txt":"Мөн би үүнийг хийсэн учир нь би та нарын гөжүүдийг, мөн та нарын хүзүү төмөр шөрмөс, мөн та харын магнай гуулин гэдгийг мэддэг байлаа."},{"vNo":5,"txt":"Мөн би бүр эхлэлээс та нарт тунхагласаар ирсэн; энэ нь улиран тохиохоос урьд би та нарт тэдгээрийг үзүүлсэн; мөн та нар—Миний хиймэл шүтээн тэдгээрийг хийсэн, мөн миний зормол дүрс, мөн миний цутгамал дүрс тэдгээрийг зарлигласан гэж хэлэх болуузай хэмээн эмээсэн учир би тэдгээрийг үзүүлсэн юм."},{"vNo":6,"txt":"Та нар энэ бүхнийг харж бас сонссон билээ; мөн та нар тэдгээрийг тунхаглахгүй гэж үү? Мөн би та нарт энэ цагийн шинэ зүйлийг, бүр далдлагдсан зүйлийг үзүүлсэн, мөн та нар тэдгээрийг мэдээгүй байсан буюу."},{"vNo":7,"txt":"Тэдгээр нь эдүгээ бүтээгдсэн, мөн эхлэлээс бус, бүр та тэдгээрийг сонсоогүй тэр өдрөөс өмнө тэдгээр нь танд тунхаглагдсан, таныг—Болгоогтун би тэдгээрийг мэдсэн хэмээн хэлүүлэхгүйн тул буюу."},{"vNo":8,"txt":"Тийм ээ, мөн та нар сонссон нь үгүй; тийм ээ, та нар мэдсэн нь үгүй; тийм ээ, тэр цагаас сонор тань нээгдээгүй байлаа; учир нь би та нарын ихэд итгэл эвдэн үйлдэхийг, мөн хэвлийд байхаасаа зөрчигч хэмээн нэрлэгдсэнийг мэдсэн билээ."},{"vNo":9,"txt":"Гэсэн хэдий ч, өөрийн алдар суугийн төлөө би өөрийн хилэнг саатуулан, мөн өөрийгөө магтуулахын тулд би та нарыг тусгаарлахгүй тэвчинэ."},{"vNo":10,"txt":"Учир нь болгоогтун, би чамайг цэвэршүүлсэн, би чамайг зовлон зүдгүүрийн зууханд сонгосон бөлгөө."},{"vNo":11,"txt":"Миний өөрийн тусын тулд, тийм ээ, миний өөрийн тусын тулд би үүнийг хийнэ, учир нь миний нэр гутаагдахыг би үл тэвчинэ, мөн би өөрийн алдар сууг өөр нэгэнд өгөхгүй."},{"vNo":12,"txt":"Намайг сонсоцгоо, ай Иаков, мөн миний дуудсан Израил, учир нь би бол тэр; би бол эхнийх, мөн түүнчлэн би бол эцсийнх."},{"vNo":13,"txt":"Миний мутар түүнчлэн дэлхийн суурийг тавьсан юм, мөн миний баруун мутар тэнгэр хурмастыг асарласан бөлгөө. Би тэдэнд дуудан хэлж мөн тэд нэгдэн тогтох болно."},{"vNo":14,"txt":"Та нар бүгд, чуулан цуглар, мөн сонс; хэн тэдний дунд байж эдгээр зүйлийг тэдэнд тунхагласан билээ? Их Эзэн түүнийг хайрласан; тийм ээ, мөн тэрээр тэднээр тунхаглуулсан өөрийн үгийг тэр гүйцэлдүүлэх болно; мөн тэрээр Вавилонд өөрийн тааллаар үйлдэж, мөн түүний мутар халдейчууд дээр ирэх болно."},{"vNo":15,"txt":"Түүнчлэн, Их Эзэн хэлнэ; би Их Эзэн, тийм ээ, би ярьсан; тийм ээ, би тунхаглуулахын тул түүнийг дуудсан билээ, би түүнийг авчирсан, мөн тэрээр түүний замыг дэвжих болгоно."},{"vNo":16,"txt":"Та нар надад ойртон ир; би далдуур ярьсангүй; эхлэлээс, үүний тунхаглагдсан тэр цагаас би ярьсан; мөн Их Эзэн Бурхан, мөн түүний Сүнс намайг илгээсэн бөлгөө."},{"vNo":17,"txt":"Мөн Их Эзэн, чиний Гэтэлгэгч, Израилын Ариун Нэгэн хэлэв; би түүнийг илгээсэн, Их Эзэн чиний Бурхан тусыг олохыг чамд сургасан тэр, чиний явбал зохих тэр замаар чамайг удирдах тэрбээр, үүнийг үйлдсэн бөлгөө."},{"vNo":18,"txt":"Ай чи миний зарлигуудыг дуулсан болоосой—тэгсэн бол амар амгалан чинь гол мэт, мөн зөв шударга далайн давалгаа мэт байхсан буюу."},{"vNo":19,"txt":"Чиний үр удам түүнчлэн элсний ширхэг мэт байхсан; биеэс тасрах үр удам чинь далайн хайрга чулуу мэт байхсан; түүний нэр миний өмнө арилгагдах учиргүй, устгагдах ч үгүй болой."},{"vNo":20,"txt":"Та нар Вавилоноос яв, та нар халдейчуудаас зугт, та нар магтан дуулах дуугаар тунхагла, дэлхийн хязгаарт сонсго, үүнийг хэл; та нар: Их Эзэн өөрийн зарц Иаковыг гэтэлгэв хэмээн хэлэх буюу."},{"vNo":21,"txt":"Мөн тэд цангасан нь үгүй; тэрээр тэднийг цөлийг гаталган удирдсан; тэдний төлөө тэрээр хаднаас ус үерлүүлсэн; тэрээр түүнчлэн хадыг хагалахад ус асгарсан билээ."},{"vNo":22,"txt":"Мөн тэрээр энэ бүгдийг, мөн түүнчлэн илүү агуу хийсэн хэдий ч, Их Эзэн хэлсэнчлэн, ёсон бусыг үйлдэгчдэд амар амгалан үгүй болой."}]}