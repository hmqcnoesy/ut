{"heading":"Леменчүүдийн сайн сайхны төлөө Моронай бичив—Христийг үгүйсгэхгүй нифайчууд үхэлд хүргэгдэв. Ойролцоогоор мэ 401–421 он.","prevAbbr":"ether","prevNo":15,"nextAbbr":"moro","nextNo":2,"chapterTitle":"Моронай 1","verses":[{"vNo":"1 ","txt":"ЭДҮГЭЭ би, Моронай, Жаредын хүмүүсийн шастирыг хураангуйлахаа төгсгөл болгосныхоо дараа, би өөрийг бичнэ хэмээн бодсонгүй, гэвч би хараахан мөхөөгүй байна; мөн тэд намайг устгах вий хэмээн эмээж би өөрийгөө леменчүүдэд мэдүүлдэггүй."},{"vNo":"2 ","txt":"Учир нь болгоогтун, өөрсдийнх нь дундах дайнууд үлэмж хэрцгий; мөн тэдний үзэн ядалтын учир тэд Христийг үгүйсгэхгүй нифай үндэстэн болгоныг үхэлд хүргэдэг."},{"vNo":"3 ","txt":"Мөн би, Моронай, Христийг үгүйсгэх нь үгүй; иймийн тул, амь насныхаа аюулгүй байдлын төлөө боломжтой хаана ч болов би бэдрэн явдаг."},{"vNo":"4 ","txt":"Иймийн тул, бодож байсныхаа эсрэгээр өөр цөөн хэдэн зүйлийг би бичье; учир нь би илүүг бичих болно хэмээн бодсонгүй; гэвч Их Эзэний тааллын дагуу, ирээдүйн нэг өдөр, леменчүүд, ах дүүст минь чухал байж магад хэмээх тул би өөр цөөн хэдэн зүйл бичье."}]}