{"heading":"Лемен үндэсний зарим охид Ноагийн санваартнуудад хулгайлагдав—Леменчүүд Лимхай болон түүний хүмүүстэй дайтав—Леменчүүдийн дайчид ухран туугдаж мөн тайвшруулагдав. Ойролцоогоор мэө 145–123 он.","prevAbbr":"mosiah","prevNo":19,"nextAbbr":"mosiah","nextNo":21,"chapterTitle":"Мозая 20","verses":[{"vNo":"1 ","txt":"Эдүгээ Шимлонд леменчүүдийн охид хамтдаа дуулж, бүжиглэж, мөн цэнгэцгээхээр цуглардаг нэгэн газар байлаа."},{"vNo":"2 ","txt":"Мөнхүү улиран тохиох дор нэгэн өдөр тэднээс цөөн хэд нь дуулж, бүжиглэхээр цугларцгаасан бөлгөө."},{"vNo":"3 ","txt":"Мөн эдүгээ хаан Ноагийн санваартнууд, Нифай хотод эргэж очихоос ичиж, тийм ээ, мөн түүнчлэн хүмүүс тэднийг алах болов уу гэхээс айж, тиймийн тул тэд эхнэр, хүүхдүүддээ буцаж зүрхэлсэнгүй."},{"vNo":"4 ","txt":"Мөн аглаг буйдад үлдсэн учир, мөн леменчүүдийн охидыг олж мэдсэний учир, тэд нуугдаж хэвтэн мөн тэднийг ажиглав;"},{"vNo":"5 ","txt":"Мөн цөөн хэд нь бүжиглэхээр цугларсан үед, тэд нуугдсан газруудаасаа гарч ирээд мөн тэднийг барьж, мөн тэднийг аглаг буйд тийш авч одов; тийм ээ, леменчүүдийн охидоос хорин дөрвийг нь тэд аглаг буйд тийш авч одсон буюу."},{"vNo":"6 ","txt":"Мөнхүү улиран тохиох дор леменчүүд тэдний охид алга болсныг олж мэдээд, тэд Лимхайн хүмүүст уурлав, учир нь энэ нь Лимхайн хүмүүс байсан гэж тэд боджээ."},{"vNo":"7 ","txt":"Тиймийн тул тэд их цэргээ илгээв; тийм ээ, бүр хаан өөрөө хүмүүсийнхээ өмнө явав; мөн тэд Лимхайн хүмүүсийг устгахаар Нифайн нутаг өөд одов."},{"vNo":"8 ","txt":"Мөн эдүгээ Лимхай тэднийг цамхгаас олж хараад, бүр дайны бүрэн бэлтгэлтэй байгааг тэр олж мэдэв; тиймийн тул тэр хүмүүсээ цуглуулж, мөн талбайд мөн ойд хэвтэн тэднийг хүлээв."},{"vNo":"9 ","txt":"Мөнхүү улиран тохиох дор леменчүүдийг өгсөж ирэх үед, Лимхайн хүмүүс хүлээж байсан газраасаа гарч тэдний зүг дайран, мөн тэднийг алж эхлэв."},{"vNo":"10 ","txt":"Мөнхүү улиран тохиох дор тулалдаан үлэмж ширүүн болов, учир нь тэд идшээ харамласан арслангууд лугаа адил тулалдсан бөлгөө."},{"vNo":"11 ","txt":"Мөнхүү улиран тохиох дор Лимхайн хүмүүс леменчүүдийг өмнөө туун ухрааж эхлэв; гэсэн хэдий ч тэд леменчүүдийн хагаст нь хүрэхгүй цөөн байв. Гэвч тэд амьдралынхаа төлөө мөн эхнэр хүүхдүүдийнхээ төлөө тулалдсан ажээ; тиймийн тул тэд улайрч мөн луунууд лугаа адил тулалдацгаав."},{"vNo":"12 ","txt":"Мөнхүү улиран тохиох дор тэд леменчүүдийн хааныг үхэгсдийн дунд олов; гэвч тэр үхээгүй, шархдаж мөн газар орхигдсон байв, түүний хүмүүсийн зугталт тийм хурдан байсан ажгуу."},{"vNo":"13 ","txt":"Мөн тэд түүнийг барьж мөн шархыг нь боогоод, мөн Лимхайн өмнө түүнийг авчирч, мөн хэлэв: Болгоогтун, леменчүүдийн хаан энд байна; тэрээр шарх олсон тул үхэгсдийн дунд унасан байв, мөн тэд түүнийг орхин оджээ; мөн болгоогтун, бид түүнийг таны өмнө авчирлаа; мөн эдүгээ түүнийг хөнөөцгөөе хэмээв."},{"vNo":"14 ","txt":"Гэвч Лимхай тэдэнд хэлэв: Та нар түүнийг хөнөөхгүй, харин би түүнийг харж болохын тулд түүнийг нааш авчрагтун. Мөн тэд түүнийг авчрав. Мөн Лимхай түүнд хэлэв: Миний хүмүүсийн эсрэг дайтахаар ирэх ямар шалтгаан танд байдаг билээ? Болгоогтун, миний хүмүүс миний танд ам өгснийг зөрчөөгүй билээ; тиймийн тул, та нар яагаад миний хүмүүст амласнаа зөрчих болов"},{"vNo":"15 ","txt":"Мөн эдүгээ хаан хэлэв: Би амлалтаа зөрчсөн, учир нь танай хүмүүс миний хүмүүсийн охидыг барьж одсон буюу; тиймийн тул, би уурандаа өөрийн хүмүүсийг танай хүмүүсийн эсрэг дайтахаар ирэх болгосон билээ."},{"vNo":"16 ","txt":"Мөн эдүгээ Лимхай энэ явдлын талаар юу ч сонсоогүй байв; тиймийн тул тэр хэлэв: Би өөрийн хүмүүсийн дунд эрье, мөн ийм зүйлийг үйлдсэн хэн боловч мөхөх болно. Тиймийн тул тэрээр хүмүүсийнхээ дунд нэгжлэг хийлгэв."},{"vNo":"17 ","txt":"Эдүгээ Гидеон эдгээр зүйлийг сонсоод, тэрээр хааны ахмад байсан тул тэрээр дөхөж очин мөн хаанд: Би танаас хүлцэхийг гуйя, мөн энэ хүмүүсийг бүү нэгж, мөн энэ зүйлийг тэдэн дээр бүү тохооч хэмээв."},{"vNo":"18 ","txt":"Учир нь та энэ хүмүүсийг устгахаар эрэлхийлсэн эцгийнхээ санваартнуудыг санахгүй байна гэж үү? Мөн тэд аглаг буйдад байгаа бус уу? Мөн леменчүүдийн охидыг хулгайлсан нь тэд бус уу"},{"vNo":"19 ","txt":"Мөн эдүгээ, болгоогтун, мөн эдгээр зүйлийг хаанд хэлэгтүн, тэднийг бидний тухайд тайвшруулж болохын тулд тэрээр өөрийн хүмүүст хэлж болохын тулд буюу; учир нь болгоогтун тэд аль хэдийн бидний эсрэг ирэхээр бэлтгэж байна; мөн болгоогтун түүнчлэн бид цөөн билээ."},{"vNo":"20 ","txt":"Мөн болгоогтун, тэд олон тооны дайчидтайгаа ирэх болно; мөн хаан тэднийг бидний тухайд тайвшруулахаас бусдаар бол бид мөхөх ёстой боллоо."},{"vNo":"21 ","txt":"Учир нь бидний эсрэг түүний бошиглосон—мөн энэ бүгд бид Их Эзэний үгсийг анхааран сонсохгүй мөн алдсуудаасаа салахгүй байгаагийн учир, мөнөөх Абинадайн үгс биелэгдсэн бус уу"},{"vNo":"22 ","txt":"Мөн эдүгээ хааныг тайвшруулцгаая, мөн бид түүнд өгсөн амлалтаа биелүүлье; учир нь амиа алдсанаас боолчлолд байх нь илүү дээр бөлгөө; тиймийн тул, ийм их цус урсгахаа зогсооцгооё."},{"vNo":"23 ","txt":"Мөн эдүгээ эцгийнхээ мөн аглаг буйдад зугтсан санваартнуудынхаа талаар бүх зүйлийг Лимхай хаанд хэлж, мөн охидыг нь авч одсон хэмээн тэднийг буруутгав."},{"vNo":"24 ","txt":"Мөнхүү улиран тохиох дор хаан түүний хүмүүсийн тухайд тайвшрав; мөн тэрээр тэдэнд: Бүгдээрээ зэвсэггүйгээр миний хүмүүстэй уулзахаар явцгаая; мөн би та нарт миний хүмүүс танай хүмүүсийг алахгүй хэмээн ам өгч тангараглая гэв."},{"vNo":"25 ","txt":"Мөнхүү улиран тохиох дор тэд хааныг дагаж, мөн зэвсэггүйгээр леменчүүдтэй уулзахаар явлаа. Мөнхүү улиран тохиох дор тэд леменчүүдтэй уулзав; мөн леменчүүдийн хаан тэдний өмнө өөрөө бөхийж, мөн Лимхайн хүмүүсийн өмнөөс гуйв."},{"vNo":"26 ","txt":"Мөн леменчүүд Лимхайн хүмүүсийг зэвсэггүй байгааг хараад тэднийг өрөвдөж мөн тэдний тухайд тайвшрав, мөн хаантайгаа хамт нутгийнхаа зүг амар амгалан буцацгаав."}]}