{"heading":"Олон нифайчууд умард нутаг тийш нүүв—Тэд зуурмагаар байшингууд барьж мөн олон цэдэг хөтлөв—Хэдэн арван мянга нь хөрвүүлэгдэж мөн баптисм хүртэв—Бурханы үг хүмүүнийг авралд хүргэдэг—Хиламаны хүү Нифай шүүлтийн суудлыг эзлэв. Ойролцоогоор мэө 49–39 он.","prevAbbr":"hel","nextAbbr":"hel","prevNo":2,"nextNo":4,"chapterTitle":"Хиламан 3","prevTitle":"Хиламан 2","nextTitle":"Хиламан 4","verses":[{"vNo":1,"txt":"Мөнхүү эдүгээ улиран тохиох дор дөчин гуравдугаар оны төгсгөлд хэргүүд нь шийдэгдсэн, зарим жижиг тэрслэлүүдийг хүмүүсийн дунд бий болгосон, бага зэрэг бардамнал сүмийн дотор байснаас бусдаар бол Нифайн хүмүүсийн дунд шүүгчдийн засаглалын дөчин гуравдугаар онд ямар ч зөрчилдөөн байсангүй."},{"vNo":2,"txt":"Мөн дөчин дөрөвдүгээр онд хүмүүсийн дунд ямар ч зөрчилдөөн байсангүй; бас дөчин тавдугаар онд их зөрчилдөөн байсангүй."},{"vNo":3,"txt":"Мөнхүү улиран тохиох дор дөчин зургадугаар онд, тийм ээ, их зөрчилдөөн мөн олон тэрслэл байв; үүний дүнд Зарахемла нутгаас гарч одоод, мөн умард нутаг тийш уг нутгийг өвлөхөөр явсан нь үлэмж олон байв."},{"vNo":4,"txt":"Мөн тэд үлэмж агуу хол зайг аялан туулж, үүний хэрээр тэд томхон нуурууд мөн олон голуудад тулж ирэв."},{"vNo":5,"txt":"Тийм ээ, мөн уг нутгийн бүх хэсэгт, урьд нь уг нутгийг өвлөсөн олон оршин суугчдын учир модгүй мөн үржил шимгүй болгоогүй хэсгүүдэд тархан суурьшив."},{"vNo":6,"txt":"Мөн эдүгээ ургаа модгүй л болохоос биш, уг нутгийн аль ч хэсэг нь үржил шимгүй байсангүй; гэвч урьд нь өвлөж байсан хүмүүсийн устгалын агуу ихийн учир уг нутаг үржил шимгүй хэмээгдэж байв."},{"vNo":7,"txt":"Мөн уг нутгийн гадаргуу дээр зөвхөн багахан хэмжээний л ургаа мод үлдсэн учир, тиймийн тул нүүж ирсэн хүмүүс зуурмагаар ажиллахдаа үлэмж мэргэшив; тиймийн тул тэд дотор нь оршин суух зуурмаган байшингууд барив."},{"vNo":8,"txt":"Мөнхүү улиран тохиох дор тэд өнөржиж мөн тархаж, мөн өмнөд нутгаас умард нутагт одож, мөн тархаж үүнийхээ хэрээр тэд бүхэл дэлхийн гадаргууг, өмнөд тэнгисээс умард тэнгисийг хүртэл, өрнөд тэнгисээс дорнод тэнгисийг хүртэл бүрхэж эхлэв."},{"vNo":9,"txt":"Мөн умард нутагт байсан хүмүүс майхнууд, мөн зуурмаган байшингуудад оршин суудаг байв, мөн тэд хойшид байшингуудаа, тийм ээ, хотуудаа, мөн ариун сүмүүдээ, мөн синагогуудаа, мөн дугануудаа, мөн төрөл бүрийн барилгуудаа барих ургаа модтой байж болохын тулд тэд уг нутгийн гадаргуу дээр нахиалах мод бүрийг ургуулахаар болов."},{"vNo":10,"txt":"Мөнхүү улиран тохиох дор умард нутагт ургаа мод үлэмж ховор байсны учир, тэд усан онгоцоор ихийг илгээж байв."},{"vNo":11,"txt":"Мөн тэд тийн тэднийг модоор бас зуурмагаар аль алинаар нь, олон хот барьж болохыг умард нутгийн хүмүүст боломжтой болгодог байв."},{"vNo":12,"txt":"Мөнхүү улиран тохиох дор уг гарал нь лемен үндэстэн болох Аммоны хүмүүсээс олон нь түүнчлэн тэр нутаг тийш оджээ."},{"vNo":13,"txt":"Мөн энэ хүмүүсийн олноор нь, энэ хүмүүсийн хэрэг явдлын тухай, тэдний талаарх тодорхой мөн маш том олон цэдэг хөтлөгдөв."},{"vNo":14,"txt":"Гэвч болгоогтун, леменчүүдийн мөн нифайчуудын, мөн тэдний дайнуудын, мөн зөрчилдөөнүүд, мөн тэрслэлүүд, мөн тэдний номлолууд, мөн тэдний бошиглолууд, мөн тэдний усан онгоцоор илгээдэг байсны нь, мөн тэдний усан онгоц барьдаг байсны нь, мөн тэдний ариун сүмүүд мөн синагогууд мөн дугануудыг барьдаг байсны нь, мөн тэдний зөв шударга байдал, мөн тэдний ёс бус байдал, мөн тэдний аллагууд, мөн тэдний дээрмүүд, мөн тэдний тонуулууд, мөн бүх төрлийн жигшүүрт хэргүүд мөн садар самуун явдлын талаарх шастир, тийм ээ, энэ хүмүүсийн хэрэг явдлуудын зууны нэг хэсэг нь ч үүнд агуулагдаж чадахгүй юм."},{"vNo":15,"txt":"Гэвч болгоогтун, олон ном мөн төрөл бүрийн олон цэдэг буй, мөн тэдгээр нь ихэвчлэн нифайчуудаар хөтлөгдөж байв."},{"vNo":16,"txt":"Мөн бүр тэд зөрчилд унасан мөн алагдан, дээрэмдүүлж, мөн мөрдөгдөн, мөн туугдаж, мөн хядагдан, мөн газрын гадаргуу дээр тараагдах хүртэл, мөн ёс бус, мөн зэрлэг, мөн хэрцгий болсон учир, тийм ээ, бүр леменчүүд болсон учир, хойшид нифайчууд хэмээн нэрлэгдэхгүй болтлоо леменчүүдтэй хутгалдах хүртэл тэдгээр нь нэг үеэс нөгөөд нифайчуудаар гардуулагдсаар ирсэн бөлгөө."},{"vNo":17,"txt":"Мөн эдүгээ би дахин өөрийн шастирт эргэн оръё; тиймийн тул, миний ярьсан нь Нифайн хүмүүсийн дундах агуу зөрчилдөөн, мөн саад бэрхшээлүүд, мөн дайнууд, мөн тэрслэлүүдийн дараа тохиосон байв."},{"vNo":18,"txt":"Шүүгчдийн засаглалын дөчин зургадугаар он төгсөв;"},{"vNo":19,"txt":"Мөнхүү улиран тохиох дор уг нутагт, тийм ээ, бүр дөчин долдугаар онд, мөн түүнчлэн дөчин наймдугаар онд агуу зөрчилдөөн байсаар байв."},{"vNo":20,"txt":"Гэсэн хэдий ч Хиламан шударга ёс мөн тэгш эрхийг хүндэтгэн үзэж шүүлтийн суудлыг эзлэв; тийм ээ, тэрээр Бурханы тогтоолууд, мөн шүүлтүүд, мөн зарлигуудыг дагахыг хичээв; мөн тэрбээр Бурханы мэлмийд үргэлж зөвийг үйлдэж байв; мөн тэрбээр эцгийнхээ замуудаар алхсан юм, үүнийхээ хэрээр тэрээр уг нутагт дэгжив."},{"vNo":21,"txt":"Мөнхүү улиран тохиох дор түүнд хоёр хөвгүүн төрсөн аж. Тэрбээр ахмадад нь Нифайн нэрийг, мөн багад нь Лихайн нэрийг өгчээ. Мөн тэд Их Эзэний төлөө өсөж эхлэв."},{"vNo":22,"txt":"Мөнхүү улиран тохиох дор Нифайн хүмүүсийн дээрх шүүгчдийн засаглалын дөчин наймдугаар оны төгсгөлд, нифайчуудын ардын дунд, дайнууд мөн зөрчилдөөнүүд бага зэргээр намдаж эхлэв."},{"vNo":23,"txt":"Мөнхүү улиран тохиох дор уг нутгийн илүү хүн суурьшсан хэсгүүдэд дээрэмчин Гадиантоны байгуулсан, нууц хуйвалдаанууд байснаас бусдаар бол шүүгчдийн засаглалын дөчин ес дэх онд уг нутагт үргэлжийн амар амгалан тогтоогдов, тэдгээр хуйвалдаанууд тэр үедээ засгийн газрын тэргүүнд байсан тэдэнд мэдэгдсэнгүй; тиймийн тул тэд уг нутагт устгагдсангүй."},{"vNo":24,"txt":"Мөнхүү улиран тохиох дор тэрхүү онд сүмд үлэмж агуу дэгжилт гарав, үүний хэрээр өөрсдөө сүмд нэгдэн мөн наманчлалд хүргэгдэн баптисм хүртсэн нь мянга мянгаараа байв."},{"vNo":25,"txt":"Мөн бүр дээд санваартнууд мөн багш нар өөрсдөө хэмжээлшгүй ихээр гайхан бахадсан сүмийн дэгжилт тийм агуу байж, мөн хүмүүсийн дээр юүлэгдсэн адислалууд тийм олон байв."},{"vNo":26,"txt":"Мөнхүү улиран тохиох дор олон бодгаль, тийм ээ, бүр хэдэн арван мянга нь Бурханы сүмд баптисм хүртэж мөн нэгдсэнээр Их Эзэний ажил дэгжив."},{"vNo":27,"txt":"Зүрх сэтгэлийнхээ гүнээс, түүний ариун нэрийг дуудах бүгдэд Их Эзэн нигүүлсэнгүй байдгийг бид ийн үзэж болох ажгуу."},{"vNo":28,"txt":"Тийм ээ, бүгдэд, бүр Бурханы Хүү болох Есүс Христийн нэрэнд итгэдэг тэдэнд, тэнгэрийн хаалга нээлттэйг бид тийн харлаа."},{"vNo":29,"txt":"Тийм ээ, чөтгөрийн бүх башир аргыг мөн урхи мөн арга залийг нь тасчин хуваах, амьд хүчирхэг, мөн ёс бусыг үйлдэгчдийг залгихаар бэлтгэгдсэн зовлонгийн үүрдийн ангал дээгүүр гарах давчуу бөгөөд нарийн замаар Христийн хүмүүнийг удирдах, Бурханы үгэн дээр тулгуурлахыг хүсэх хэн боловч тулгуурлаж—"},{"vNo":30,"txt":"Мөн тэнгэрийн хаант улсад, Бурханы баруун мутар талд, Абрахамтай, мөн Исаактай, мөн Иаковтай хамт, мөн бидний бүх ариун эцэг өвгөдийн хамт, цаашид гарахгүйгээр суухаар өөрсдийн бодгалиудыг, тийм ээ, үхэшгүй бодгалиудаа байрлуулж болохыг бид харж болно."},{"vNo":31,"txt":"Мөн тэрхүү онд Зарахемла нутагт, мөн эргэн тойрны бүх бүс нутгуудад, бүр нифайчуудаар эзэмшигдсэн бүх нутагт үргэлжийн баясал байв."},{"vNo":32,"txt":"Мөнхүү улиран тохиох дор дөчин есдүгээр оны үлдсэн хугацаанд амар амгалан мөн үлэмж агуу баяр хөөр байв; тийм ээ, мөн шүүгчдийн засаглалын тавьдугаар онд түүнчлэн үргэлжийн амар амгалан мөн агуу баяр хөөр байв."},{"vNo":33,"txt":"Мөн шүүгчдийн засаглалын тавин нэгдүгээр онд, сүмд нэвтэрч эхэлсэн—Бурханы сүмд бус, харин Бурханы сүмд харьяалагддаг хэмээх хүмүүсийн зүрх сэтгэлд орж эхэлсэн—бардамналаас бусдаар бол түүнчлэн амар амгалан байв."},{"vNo":34,"txt":"Мөн тэд, бүр ах дүүсийнхээ олныг нь хавчин гадуурхах хүртлээ бардамналдаа хөөрч байв. Эдүгээ энэ нь хүмүүсийн илүү даруухан хэсгийг их хавчлагыг тэсвэрлэхэд, мөн их зовлонгийн дундуур туулахад хүргэсэн тэрхүү агуу хилэнц байв."},{"vNo":35,"txt":"Гэсэн хэдий ч сэтгэл оюун нь баясал хийгээд тайтгарлаар дүүрэх хүртлээ, тийм ээ, зүрх сэтгэлээ Бурханд зориулсны учир ирэх ариуслаар зүрх сэтгэл нь бүр ариусаж мөн цэвэрших хүртлээ, тэд ойр ойрхон мацаг барьж мөн залбирч, мөн даруу байдалдаа улам улам хүчирхэг мөн Христийн бишрэлд улам улам гуйвшгүй бат болж байв."},{"vNo":36,"txt":"Мөнхүү улиран тохиох дор тавин хоёр дахь он, мөн тэдний үлэмж их баялаг мөн уг нутаг дахь хөгжил дэгжлийн улмаас хүмүүсийн зүрх сэтгэлд нэвтэрсэн үлэмж агуу бардамналаас бусдаар бол түүнчлэн амар амгаланд төгсөв; мөн энэхүү бардамнал өдрөөс өдөрт тэдний дээр өсөн нэмэгдэж байв."},{"vNo":37,"txt":"Мөнхүү улиран тохиох дор шүүгчдийн засаглалын тавин гуравдугаар онд, Хиламан нас нөгчиж, мөн түүний ахмад хүү Нифай түүний оронд засаглаж эхлэв. Мөнхүү улиран тохиох дор тэрээр шударга ёс хийгээд тэгш эрхийг хүндэтгэж үзэн шүүлтийн суудлыг эзэлжээ; тийм ээ, тэрээр Бурханы зарлигуудыг дагаж, мөн эцгийнхээ замуудаар алхалсан болой."}]}