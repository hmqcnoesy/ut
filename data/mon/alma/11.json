{"heading":"Нифайчуудын мөнгөний тогтолцоо тайлбарлагдав—Амюлек Зиезромтой маргалдав—Христ нүгэлдээ буй хүмүүсийг аврахгүй—Зөвхөн тэнгэрийн хаант улсыг өвлөх тэд л аврагддаг—Бүх хүмүүн үхэшгүй амьдралд босох болно—Амилуулалтын дараа үхэл гэж үгүй. Ойролцоогоор мэө 82 он.","prevAbbr":"alma","nextAbbr":"alma","prevNo":10,"nextNo":12,"chapterTitle":"Алма 11","prevTitle":"Алма 10","nextTitle":"Алма 12","verses":[{"vNo":1,"txt":"Эдүгээ Мозаягийн хуулинд, хуулийн шүүгч байсан хүн бүр өөрөөр хэлбэл шүүгчид байхаар томилогдсон тэд өөрсдийнх нь өмнө шүүгдэхээр авчрагдсан тэднийг шүүхээр хөдөлмөрлөсөн тэр цагийнхаа дагуу хөлс авах ёстой хэмээсэн байлаа."},{"vNo":2,"txt":"Эдүгээ хэрэв хүн өөр нэгэнд өртэй, мөн тэр тавьсан өрөө төлөхгүй бол, тэрээр шүүгчид мэдүүлэгддэг байв; мөн шүүгч эрх мэдлээ ашиглан үйлдэж, мөн уг хүнийг өөрийн өмнө авчруулахаар албан тушаалтныг илгээдэг байв; мөн тэрээр уг хүнийг хуулийн, мөн түүний эсрэг өгсөн мэдүүлгийн дагуу шүүж, мөн тийн уг хүн тавьсан өрөө төлөхөөр албадагдаж, эсвээс хөрөнгөнөөсөө хураалгаж, эсвээс хулгайч мөн дээрэмчний адил хүмүүсийн дундаас зайлуулагддаг байсан ажгуу."},{"vNo":3,"txt":"Мөн шүүгч цагийнхаа дагуу өөрийн хөлсийг авдаг—өдөрт нэг алтан синайн, эсвэл алтан синайнтай тэнцэх, мөнгөн сенамыг буюу; мөн энэ нь өгөгдсөн хуулийн дагуу бөлгөө."},{"vNo":4,"txt":"Эдүгээ эдгээр нь үнэ цэнийн нь дагуу алтны болон мөнгөнийх нь ялгаатай хэсгүүдийн нэрс буюу. Мөн уг нэрс нифайчуудаар өгөгджээ, учир нь тэд Иерусалимд байсан иудейчүүдийн маягаар тооцоолдоггүй байсан аж; бас иудейчүүдийн маягаар хэмждэг ч үгүй байв; харин шүүгчдийн засаглалыг хүртэл үе болгонд, тэд хүмүүсийн бодол мөн нөхцөлийн дагуу, өөрсдийн өртөг болоод өөрсдийн хэмжүүрийг өөрчилж байжээ, мөн эдгээр нь хаан Мозаягаар тогтоогдсон буюу."},{"vNo":5,"txt":"Эдүгээ тооцоолох нь ийм буюу—алтан синайн, алтан сион, алтан шаам, алтан лимна."},{"vNo":6,"txt":"Мөнгөн синам, мөнгөн амнор, мөнгөн эзром, мөн мөнгөн онтай."},{"vNo":7,"txt":"Нэг мөнгөн синам нь нэг алтан синайнтай тэнцэж, мөн аль аль нь нэг тогоо арвайг хэмжихийн тулд, мөн түүнчлэн бүх төрлийн нэг тогоо будаатай тэнцэж байв."},{"vNo":8,"txt":"Эдүгээ нэг алтан сион нь хоёр синайны дайтай байв."},{"vNo":9,"txt":"Мөн нэг алтан шаам нь хоёр сионы дайтай байв."},{"vNo":10,"txt":"Мөн нэг алтан лимна нь тэднийг бүгдийг нэгтгэсний дайтай байв."},{"vNo":11,"txt":"Мөн нэг мөнгөн амнор нь хоёр синамтай дүйцэхүйц их байв."},{"vNo":12,"txt":"Мөн нэг мөнгөн эзром нь дөрвөн синамтай дүйцэхүйц их байв."},{"vNo":13,"txt":"Мөн нэг онтай нь тэднийг бүгдийг нэгтгэсэнтэй дүйцэхүйц их байв."},{"vNo":14,"txt":"Эдүгээ энэ нь тэдний өртгийг тооцоолох бага нэгжүүд—"},{"vNo":15,"txt":"Нэг шиблон нь хагас синам; тиймийн тул, нэг шиблон нь тогоо арвайн хагас нь."},{"vNo":16,"txt":"Мөн нэг шиблам нь хагас шиблон болно."},{"vNo":17,"txt":"Мөн нэг лий нь хагас шиблам болно."},{"vNo":18,"txt":"Эдүгээ энэ нь тэдний тооцооны дагуух нэгж нь болой."},{"vNo":19,"txt":"Эдүгээ нэг алтан антион нь гурван шиблонтой тэнцэнэ."},{"vNo":20,"txt":"Эдүгээ энэ нь хөрөнгө хураах цорын ганц зорилгын төлөө байв, яагаад гэвэл тэд ажилласныхаа дагуу хөлсөө авдаг, тиймийн тул, тэд өөрсдөө илүү их ажилтай байж, тэдний өмнө авчрагдсан шүүх үйл ажиллагааны дагуу мөнгө олж болохын тулд тэд хүмүүсийг үймээнд, мөн бүх төрлийн дураараа авирлах явдалд мөн ёс бусад өдөөн хатгадаг байлаа; тиймийн тул тэд хүмүүсийг Алма Амюлек нарын эсрэг өдөөн хатгав."},{"vNo":21,"txt":"Мөн энэ Зиезром Амюлекийг шалгааж эхлэв, өгүүлсэн нь: Та нар өөрсдөөс чинь миний асуух хэдэн асуултанд хариулаач? Эдүгээ Зиезром зөв сайн болох түүнийг устгаж болохын тулд чөтгөрийн аргуудад мэргэжсэн хүн байв; тиймийн тул, тэрээр Амюлект: Та нар өөрсдөд чинь миний тавих асуултуудад хариулна уу? хэмээв."},{"vNo":22,"txt":"Мөн Амюлек түүнд хэлэв: Тийм ээ, хэрэв энэ нь надад орших Их Эзэний Сүнсний дагуу байх аваас; учир нь би Их Эзэний Сүнсний эсрэг юу ч хэлэхгүй. Мөн Зиезром түүнд хэлсэн нь: Болгоогтун, энд зургаан мөнгөн онтай байна, мөн хэрэв та Эрхэм Агуу Нэгэний оршин буйг үгүйсгэх аваас би энэ бүгдийг танд өгөх болно."},{"vNo":23,"txt":"Эдүгээ Амюлек хэлэв: Ай тамын хүүхэд чи, юуны учир намайг уруу татнав? Зөв шударгыг үйлдэгсэд ямар ч иймэрхүү уруу таталтанд бууж өгдөггүйг чи мэдэх үү"},{"vNo":24,"txt":"Бурхан үгүй гэдэгт чи итгэнэ үү? Би чамд хэлнэ, Үгүй, Бурхан бийг чи мэднэ, харин чи ашиг орлогыг түүнээс илүүгээр хайрладаг ажээ."},{"vNo":25,"txt":"Хэдийгээр зүрх сэтгэлдээ үүнийг надад өгөлгүй өөртөө үлдээхээр байлаач—энэ их үнэ болох зургаан онтайг болгоогтун, би танд өгөх болно—хэмээн та надад хэллээ. Мөн чи намайг устгах шалтаг олж болохын тулд би үнэн бөгөөд амьд Бурханыг үгүйсгэх нь чиний цорын ганц хүсэл байсан. Мөн эдүгээ болгоогтун, энэхүү их хилэнцийн төлөө чи шангаа хүртэх болно."},{"vNo":26,"txt":"Мөн Зиезром түүнд хэлэв: Үнэн бөгөөд амьд Бурхан байдаг гэж та хэлэв үү"},{"vNo":27,"txt":"Мөн Амюлек хэлэв: Тийм ээ, үнэн бөгөөд амьд Бурхан байдаг."},{"vNo":28,"txt":"Эдүгээ Зиезром хэлсэн нь: Нэгээс илүү Бурхан байдаг уу"},{"vNo":29,"txt":"Мөн тэр, Үгүй гэж хариулав."},{"vNo":30,"txt":"Эдүгээ Зиезром түүнд тэрчлэн хэлсэн нь: Та эдгээр зүйлийг яаж мэдэв"},{"vNo":31,"txt":"Мөн тэр хэлсэн нь: Нэгэн тэнгэр элч надад эдгээрийг мэдүүлсэн билээ."},{"vNo":32,"txt":"Мөн Зиезром үүнчлэн хэлэв: Ирэх тэр нь хэн билээ? Тэр нь Бурханы Хүү мөн үү"},{"vNo":33,"txt":"Мөн тэрээр түүнд, Тийм хэмээн хэлэв."},{"vNo":34,"txt":"Мөн Зиезром түүнд үүнчлэн хэлсэн нь: Тэрээр нүгэлдээ буй өөрийн хүмүүсийг аврах уу? Мөн Амюлек хариулж мөн түүнд хэлэв: Би танд хэлнэ, тэр тэгэхгүй, учир нь өөрийн үгийг үгүйсгэх нь түүнд боломжгүй бөлгөө."},{"vNo":35,"txt":"Эдүгээ Зиезром хүмүүст хэлсэн нь: Та нар эдгээр зүйлийг санахаа мэд; учир нь тэрээр цорын ганц Бурхан буй гэж хэлэв; гэсэн ч тэр Бурханы Хүү ирэх болно, харин Бурханд зарлиглах эрх мэдэл түүнд буй мэтээр тэр өөрийн хүмүүсийг аврахгүй хэмээв—"},{"vNo":36,"txt":"Эдүгээ Амюлек тэрчлэн түүнд хэлэв: Болгоогтун та худал хэлэв, учир нь та намайг Бурханд зарлиглах эрх мэдэлтэй мэтээр ярьсан хэмээн хэлж байна, би нүгэлдээ буй өөрийн хүмүүсийг тэрээр аврахгүйг би хэлсний учир болой."},{"vNo":37,"txt":"Мөн тэрээр нүгэлдээ буй тэднийг аварч чадахгүй хэмээн би та нарт дахин хэлнэ; учир нь би түүний үгийг үгүйсгэж чадахгүй мөн тэрээр цэвэр бус нэг ч зүйл тэнгэрийн хаант улсыг өвлөж чадахгүй гэж хэлсэн; тиймийн тул, та нар тэнгэрийн хаант улсыг өвлөхгүйгээр та нар хэрхэн аврагдаж чадах билээ? Тиймийн тул, та нар нүгэлдээ байхдаа аврагдаж чадахгүй."},{"vNo":38,"txt":"Эдүгээ Зиезром түүнд дахин хэлэв: Бурханы Хүү нь чухам тэрхүү Мөнхийн Эцэг юм уу"},{"vNo":39,"txt":"Мөн Амюлек түүнд хэлэв: Тийм ээ, тэр бол тэнгэр мөн газрын, мөн тэдэнд багтах бүх зүйлийн чухамхүү тэр Мөнхийн Эцэг буюу; тэр бол эхлэл ба төгсгөл, эхнийх бөгөөд эцсийнх болой;"},{"vNo":40,"txt":"Мөн тэрбээр өөрийн хүмүүсийг гэтэлгэхээр дэлхийд ирэх болно; мөн тэрээр өөрийнх нь нэрэнд итгэх тэдний зөрчлүүдийг өөр дээрээ авах болно; мөн эдгээр нь мөнх амьдралыг авах тэд болой, мөн өөр хэнд ч аврал ирэхгүй."},{"vNo":41,"txt":"Тиймийн тул ёс бусыг үйлдэгчдийн үхлийн хүлээс алдуурахаас бусдаар, гэтэлгэл хийгдээгүй мэтээр үлдэнэ; учир нь болгоогтун, бүгд нас барагсдын дундаас босч мөн Бурханы өмнө зогсоно, мөн үйлүүдийнхээ дагуу шүүгдэх тэр өдөр ирэх болно."},{"vNo":42,"txt":"Эдүгээ зуурдын үхэл гэж нэрлэгдсэн үхэл байдаг; мөн Христийн үхэл нь энэ зуурдын үхлийн хүлээсийг тайлснаар, бүгд зуурдын үхлээс босгогдох болно."},{"vNo":43,"txt":"Сүнс мөн бие төгс хэлбэрээрээ дахин нэгдэх болно; бүр бид одоо энэ цагт байгаа шигээ, үе болон мөч аль аль нь зохих байдалдаа сэргээгдэх болно; мөн бид Бурханы өмнө одоогийнхоо мэдэж буйн адил мэдлэгтэйгээр, мөн өөрсдийн бүх гэмийн тодорхой дурдатгалтайгаар зогсохоор аваачигдах болно."},{"vNo":44,"txt":"Эдүгээ энэ сэргээлт нь бүгдэд, настай мөн залуу аль алинд нь, боол мөн чөлөөт аль алинд нь, эрэгтэй эмэгтэй аль алинд нь, ёс бусыг үйлдэгчид хийгээд зөв шударгыг үйлдэгчдэд аль алинд нь ирэх болно; мөн бүр тэдний толгойн үсний нэг ширхэг нь ч гээгдэхгүй болой; харин бүх зүйл төгс хэлбэрээрээ одоогийнхоо адил өөрөөр хэлбэл биедээ буй мэтээр, сэргээгдэх болно, мөн нэгэн Мөнхийн Бурхан болох Хүү Христ, мөн Эцэг Бурхан, мөн Ариун Сүнсний тавцангийн өмнө өөрсдийн сайн ч бай, мөн хилэнцэт ч бай, тэрхүү үйлүүдийнхээ дагуу шүүгдэхээр авчрагдаж мөн яллагдах болно."},{"vNo":45,"txt":"Эдүгээ, болгоогтун, би танд зуурдын биеийн үхлийн талаар мөн түүнчлэн зуурдын биеийн амилуулалтын талаар ярьсан билээ. Энэ зуурдын бие үхэшгүй биед, тодруулбал үхлээс, бүр амьдралын эхний үхлээс босгогдоно, тэд дахин нэгээхэн ч үхэж чадахгүй болно хэмээн би та нарт хэлнэ; тэдний сүнснүүд биестэйгээ хэзээ ч салгагдахгүйгээр нэгдэнэ; тэд дахин ялзралыг үзэж чадахгүй болж, тийн бүхэл бүтнээрээ сүнсний хийгээд үхэшгүй байдалтай болно."},{"vNo":46,"txt":"Эдүгээ, Амюлек эдгээр үгсийг дуусгахад хүмүүс дахин гайхан цочирдож эхлэв, мөн түүнчлэн Зиезром салгалж эхлэв. Мөн тийн Амюлекийн үгс төгсөж, өөрөөр хэлбэл миний бичиглэсэн бүхэн нь энэ болов."}]}