{"heading":"Авралд хүргэх үг Христэд байдгийг Амюлек гэрчлэв—Цагаатгал хийгдээгүй аваас, бүх хүн төрөлхтөн мөхөх ёстой—Мосегийн бүх хууль Бурханы Хүүгийн золиослолын зүг заадаг—Гэтэлгэлийн мөнхийн төлөвлөгөө итгэл хийгээд наманчлал дээр үндэслэдэг—Биеийн мөн сүнсний адислалуудын төлөө залбирагтун—Энэ амьдрал хүмүүний хувьд Бурхантай уулзахад бэлтгэх хугацаа болой—Бурханы өмнө эмээж өөрсдийн авралыг гүйцээгтүн. Ойролцоогоор мэө 74 он.","prevAbbr":"alma","nextAbbr":"alma","prevNo":33,"nextNo":35,"chapterTitle":"Алма 34","prevTitle":"Алма 33","nextTitle":"Алма 35","verses":[{"vNo":1,"txt":"Мөн эдүгээ улиран тохиох дор Алма тэдэнд эдгээр үгсийг ярьсныхаа дараа газар дээр сууж, мөн Амюлек босож мөн тэдэнд сургаж эхлэв, өгүүлсэн нь:"},{"vNo":2,"txt":"Ах дүүс минь, биднээр Бурханы Хүү болохыг заагдсан тэр, Христийн ирэлтийн талаар яригдсан зүйлийг үл мэдэх нь боломжгүй хэмээн бодно би; тийм ээ, бидний дундаас та нар тэрслэхээс өмнө эдгээр зүйл та нарт элбэг дэлбэгээр сургагдсаныг мэднэ би."},{"vNo":3,"txt":"Мөн та нар зовлонгуудынхаа учир та нар юу хийвэл зохихыг тэрээр та нарт мэдүүлэхийг хайрт ахаас минь хүссэнчлэн; мөн тэрээр та нарын оюуныг бэлтгэхээр зарим зүйлийг та нарт ярьсан билээ; тийм ээ, мөн тэрээр та нарыг итгэлд мөн тэвчээрт ухуулсан бөлгөө—"},{"vNo":4,"txt":"Тийм ээ, бүр та нар үгийг зүрх сэтгэлдээ тарихаар тийм их итгэлтэй байхад, та нар үүний сайныг нь туршин шалгаж болохын тулд буюу."},{"vNo":5,"txt":"Мөн уг Бурханы Хүүд байдаг эсэх, эсвээс Христ байх эсэх нь та нарын оюунд их том асуулт болохыг бид ойлгов."},{"vNo":6,"txt":"Мөн түүнчлэн авралд хүргэдэг үг Христэд буй гэдгийг ах маань та нарт олон жишээгээр нотолсныг та нар болгоов."},{"vNo":7,"txt":"Бурханы Хүүгээр гэтэлгэл ирнэ гэсэн Зиносын үгсээс, мөн түүнчлэн Зинокийн үгсээс ах минь иш татав; мөн түүнчлэн тэрээр эдгээр зүйлийг үнэнийг нотлохоор Мосегийнхоос иш татсан болой."},{"vNo":8,"txt":"Мөн эдүгээ, болгоогтун, эдгээр зүйлийн үнэнийг би өөрөө та нарт гэрчлэх болно. Болгоогтун, би та нарт хэлнэ, Христ хүмүүний үрсийн дунд өөрийн хүмүүсийн зөрчлүүдийг өөртөө авахын тулд ирэхийг, мөн тэр дэлхийн нүглийг цагаатгах болно гэдгийг би мэднэ; учир нь Их Эзэн Бурхан үүнийг ярьсан билээ."},{"vNo":9,"txt":"Учир нь цагаатгал хийгдэх нь зайлшгүй юм; учир нь Мөнхийн Бурханы агуу их төлөвлөгөөний дагуу цагаатгал хийгдэх ёстой, эс бөгөөс бүх хүн төрөлхтөн гарцаагүй мөхөх ёстой; тийм ээ, бүгд хатуурсан; тийм ээ, бүгд унасан мөн төөрөлдсөн, мөн зайлшгүй хийгдэх ёстой уг цагаатгалаар бус аваас мөхөх ёстой."},{"vNo":10,"txt":"Учир нь агуу их болоод эцсийн золиослол байх ёстой нь зайлшгүй; тийм ээ, хүмүүний золиослол бус, бас амьтных ч бус, бас ямар ч жигүүртнийх бус болой; учир нь энэ нь хүмүүний золиослол байхгүй; харин энэ нь хэмжээлшгүй хийгээд мөнхийн золиослол байх ёстой."},{"vNo":11,"txt":"Эдүгээ өөр нэгний нүглийг цагаатган өөрийн цусыг золиосолж чадах ямар ч хүн үгүй. Эдүгээ, хэрэв хүмүүн аллага үйлдвэл, болгоогтун шударга болох манай хууль ахынх нь амийг авна гэж үү? Би та нарт хэлнэ, Үгүй."},{"vNo":12,"txt":"Гэвч хууль алсан түүний амийг шаарддаг; тиймийн тул дэлхийн нүглүүдэд хангалттай байх тэр нь хэмжээлшгүй цагаатгалаас өөр юу ч байж эс чадах ажээ."},{"vNo":13,"txt":"Тиймийн тул, агуу их болоод эцсийн золиослол байх нь зайлшгүй, мөн тэгээд цус урсгахыг зогсоох зүйл байх болно, өөрөөр хэлбэл энэ нь байвал зохино; чингээд Мосегийн хууль гүйцэлдэх болно; тийм ээ, энэ нь бүгд гүйцэлдэх болно, зураас мөн үсэг бүр, мөн юу ч өнгөрөөд л дуусахгүй болой."},{"vNo":14,"txt":"Мөн болгоогтун, энэ нь хуулийн бүхэл утга, цэг болгон нь агуу их болоод эцсийн золиослолын зүг заадаг; мөн тэр агуу болоод эцсийн золиослол нь Бурханы Хүү байх болно, тийм ээ, хэмжээлшгүй бөгөөд үүрдийнх бөлгөө."},{"vNo":15,"txt":"Мөн тийн тэрээр өөрийн нь нэрэнд итгэх тэд бүгдэд авралыг авчрах болно; шударга ёсыг давамгайлах тэр, мөн хүмүүнд, тэд наманчлалд итгэлтэй байх тэр замыг авчрах нигүүлслийн зүрх сэтгэлийг бий болгох нь эцсийн золиослолын зорилго юм."},{"vNo":16,"txt":"Мөн наманчлалд хүргэх итгэлийг бодитой болгоогүй нь шударга ёсны шаардлагын бүх л хуульд харьяалагдаж байхад нигүүлсэл нь тийншударга ёсны шаардлагыг хангаж, мөн тэднийг аюулгүйн гараар хүрээлж чадна; тиймийн тул зөвхөн наманчлалд хүргэх итгэлтэй түүнд агуу их хийгээд гэтэлгэлийн мөнхийн төлөвлөгөө түүнд үйлчилдэг."},{"vNo":17,"txt":"Тиймийн тул ах дүүс минь, тэрээр та нарын дээр нигүүлсэнгүй байхын тулд, та нар түүний ариун нэрийг дуудаж эхлэхийн тулд, наманчлалд хүргэх итгэлийг бодитой болгон эхэлж болохыг Бурхан та нарт соёрхох болтугай."},{"vNo":18,"txt":"Тийм ээ, нигүүлслийн тулд түүнээс гуйцгаа, учир нь тэр аврах хүчтэй билээ."},{"vNo":19,"txt":"Тийм ээ, өөрсдийгөө даруу болго, мөн түүнд хандан залбирлаа үргэлжлүүлэгтүн."},{"vNo":20,"txt":"Та нар талбайдаа байхдаа тийм ээ, түүнд хандан, өөрсдийн бүх мал сүргийнхээ төлөө залбиран гуй."},{"vNo":21,"txt":"Гэртээ түүнд залбиран гуй, тийм ээ, бүх гэрийнхнийхээ төлөө, өглөө, өдөр мөн үдэш аль алинд нь буюу."},{"vNo":22,"txt":"Тийм ээ, дайснуудынхаа хүчний эсрэг түүнээс залбиран гуй."},{"vNo":23,"txt":"Тийм ээ, бүх зөв шударгын дайсан болох чөтгөрийн эсрэг түүнээс гуй."},{"vNo":24,"txt":"Та нар түүгээр дэгжиж болохын тулд өөрсдийн талбай дахь ургацынхаа төлөө түүнээс гуй."},{"vNo":25,"txt":"Тэдгээр нь өсөж үржихийн тулд төлөө гуй, талбай дахь сүргийнхээ."},{"vNo":26,"txt":"Гэвч энэ нь бүгд бус; гонхнууддаа мөн нууц байрнууддаа, мөн аглаг буйддаа та нар өөрсдийн сүнсийг уудлан гаргах ёстой."},{"vNo":27,"txt":"Тийм ээ, мөн та нар Их Эзэнээс гуйгаагүй үедээ ч, зүрх сэтгэл чинь дүүрэн байг, аз жаргалынхаа төлөө, мөн түүнчлэн та нарын эргэн тойронд байгаа тэдний аз жаргалын төлөө залбирлаа үргэлжлүүлэн түүнд хандуулж бай."},{"vNo":28,"txt":"Мөн эдүгээ болгоогтун, хайрт ах дүүс минь, би та нарт хэлнэ, энэ нь бүгд хэмээн бүү бод; учир нь та нар эдгээр бүх зүйлийг хийсний дараа, хэрэв та нар гачигдсаныг, мөн нүцгэрснийг хоосон буцааж, мөн өвдсөн хийгээд зовсонд үл очин, мөн хэрэв та нарт буй аваас хөрөнгөнөөсөө гачигдсан тэдэнтэй эс хуваалцвал—Би та нарт хэлнэ, хэрэв та нар эдгээр зүйлийн нэгийг ч эс хийвээс, болгоогтун, залбирал тань хоосон, мөн та нарт ямар ч хэрэггүй байж, мөн та нар сүсэг бишрэлийг үгүйсгэсэн хоёр нүүртэн лугаа адил байх болно."},{"vNo":29,"txt":"Тиймийн тул, хэрэв та нар энэрэнгүй байхыг санахгүй бол, та нар цэвэршүүлэгчдээр хаягддаг новш лугаа адил, (энэ нь ямар ч ашиггүй учир) хүмүүсийн хөл дор дэвслэгдэнэ."},{"vNo":30,"txt":"Мөн эдүгээ, ах дүүс минь, та нар ийм олон гэрчлэл хүлээн авсныхаа дараа, ариун судрууд эдгээр зүйлийг гэрчилдгийг мэдсэн учир, та нар ирж мөн наманчлалын үр шимийг авчраасай хэмээнэ би."},{"vNo":31,"txt":"Тийм ээ, та нар ирж мөн зүрх сэтгэлээ цаашид бүү хатууруулаасай хэмээнэ би; учир нь болгоогтун, та нарын авралын өдөр мөн үе нь эдүгээ болой; мөн тиймийн тул, хэрэв та нар наманчилж зүрх сэтгэлээ хатууруулахгүй аваас, гэтэлгэлийн агуу их төлөвлөгөө тэр даруй та нарт үйлчлэх болно."},{"vNo":32,"txt":"Учир нь болгоогтун, энэ амьдрал бол хүмүүн Бурхантай уулзахаар бэлтгэх үе; тийм ээ, болгоогтун энэ амьдралын өдөр бол хүмүүн өөрсдийн хөдөлмөрийг гүйцэтгэх өдөр юм."},{"vNo":33,"txt":"Мөн эдүгээ, та нарт миний урьд нь хэлсэнчлэн, та нарт ийм олон гэрчлэл байсан учир, тиймийн тул, эцсийг хүртэл наманчлалын өдрөө бүү хойшлуулаасай хэмээн би та нараас гуйна; учир нь мөнхийн тулд бэлтгэхээр бидэнд өгөгдсөн амьдралын энэ өдрийн дараа, болгоогтун, хэрэв бид энэ амьдралдаа цагийг сайнаар ашиглахгүй бол, тэгвэл ямар ч хөдөлмөр гүйцэлдэж чадахгүй шөнийн харанхуй ирэх болно."},{"vNo":34,"txt":"Тэрхүү аймшигт хямралд авчрагдсан үедээ би наманчилна хэмээн, би Бурхандаа эргэж очих болно хэмээн та нар хэлж чадахгүй. Үгүй, та нар үүнийг хэлж чадахгүй; учир нь энэ амьдралаас гарах цагт та нарын биесийг эзэмдэж байдаг тэрхүү сүнс, мөнхүү тэр сүнс мөнхийн дэлхийд та нарын биеийг эзэмших хүчтэй байх болно."},{"vNo":35,"txt":"Учир нь болгоогтун, хэрэв та нар бүр үхлийг хүртэл наманчлалынхаа өдрийг хойшлуулсан бол, болгоогтун, та нар чөтгөрийн сүнсэнд харьяалагддаг болсон байна; мөн тэрээр та нарыг өөрийн хэмээн лацдах болно, тиймийн тул Их Эзэний Сүнс таныг орхин гарч, мөн таны дотор эзлэх зайгүй болж, мөн чөтгөр таны дээр бүх хүчийг эзэмших болно; мөн энэ нь ёс бусыг үйлдэгчдийн сүүлчийн байдал юм."},{"vNo":36,"txt":"Мөн би үүнийг мэднэ, яагаад гэвэл Их Эзэн өөрөө ариун бус дуганд үл оршино, харин зөв шударгыг үйлдэгчдийн зүрх сэтгэлд тэрээр оршихыг хэлсэн буюу; тийм ээ, мөн тэрээр түүнчлэн зөв шударгыг үйлдэгчид дахин гадагш гарахгүйгээр түүний хаант улсад суух болно хэмээн хэлжээ; харин тэдний өмсгөл Хурганы цусаар цагаан болгогдох болно."},{"vNo":37,"txt":"Мөн эдүгээ, хайрт ах дүүс минь, та нар эдгээр зүйлийг санаасай, мөн та нар Бурханы өмнө айдастайгаар өөрсдийн авралыг гүйцээгээсэй, мөн та нар Христийн ирэлтийг цаашид бүү үгүйсгээсэй хэмээн хүснэ би;"},{"vNo":38,"txt":"Та нар Ариун Сүнсний эсрэг цаашид бүү тэмцээсэй, харин та нар үүнийг хүлээн аваасай, мөн Христийн нэрийг өөрсөд дээрээ аваасай; та нар өөрсдийгөө бүр тоос шороо мэт даруусган, мөн байж болох газар бүрдээ Бурханыг сүнсэнд бас үнэнд шүтэн бишрээсэй; мөн та нарын дээр түүний бэлэглэдэг тэрхүү олон нигүүлсэл мөн адислалуудын төлөө та нар өдөр бүр талархалтайгаар амьдраасай."},{"vNo":39,"txt":"Тийм ээ, мөн түүнчлэн би та нарт ухуулна, ах дүүс минь, та нар чөтгөрийн уруу таталтаар зайцуулагдан удирдагдахгүй байж болохын тулд, тэрээр та нарыг давамгайлахгүй байж болохын тулд, та нар эцсийн өдөр түүний хараат болохгүй байж болохын тулд та нар үргэлж залбирахаа анхаар; учир нь болгоогтун, тэрээр та нарыг ямар ч сайн зүйлээр эс шагнадаг билээ."},{"vNo":40,"txt":"Мөн эдүгээ хайрт ах дүүс минь, тэвчээртэй байхыг, мөн та нар бүх зүйлийн зовлонгуудыг тэвчихийг; та нарыг үлэмж ядуугийн чинь учир зайлуулдаг тэднийг та нар тэдэнтэй адил нүгэлтнүүд болохгүйн тулд гадуурхахгүй байхыг би та нарт ухуулъя;"},{"vNo":41,"txt":"Харин та нар тэвчээртэй байж, мөн та нар нэгэн өдөр бүх зовлонгуудаасаа амарна гэсэн гуйвшгүй найдлагатайгаар тэдгээр зовлонг тэвчихийг буюу."}]}