{"heading":"Иферийн бичээсийг Моронай хураангуйлав—Иферийн удмын бичиг таниулагдав—Жаредчуудын хэл Бабелын Цамхагт үл бусниулагджээ—Их Эзэн тэднийг сонгомол нутаг тийш хөтөлж мөн тэднийг агуу үндэстэн болгохоор амлав.","prevAbbr":"morm","nextAbbr":"ether","prevNo":9,"nextNo":2,"chapterTitle":"Ифер 1","prevTitle":"Мормон 9","nextTitle":"Ифер 2","verses":[{"vNo":1,"txt":"Мөн одоо би, Моронай, хойд зүгийн энэ нутгийн гадаргуу дээр Их Эзэний мутраар устгагдсан эртний оршин суугчдын шастирыг өгөхөө үргэлжлүүлье."},{"vNo":2,"txt":"Мөн би өөрийн шастирыг Лимхайн хүмүүсээр олдсон, Иферийн Ном хэмээн нэрлэгдэх хорин дөрвөн ялтсаас авах болно."},{"vNo":3,"txt":"Мөн дэлхийн, мөн түүнчлэн Адамын үүслийн талаар өгүүлэх мөнхүү тэр цагаас агуу цамхгийг хүртэлх шастир, мөн тэр цагийг хүртэл хүмүүний үрсийн дунд тохиосон бүх зүйлүүд бүхий энэхүү цэдгийн эхний хэсэг нь иудейчүүдийн дунд байсаар ирсэн хэмээн би таамаглах буюу—"},{"vNo":4,"txt":"Тиймийн тул Адамын өдрүүдээс тэр цагийг хүртэл тохиосон тэдгээр зүйлийг би үл бичнэ; харин тэдгээр нь ялтсууд дээр буй; мөн тэдгээрийг олсон хэн боловч, чухамхүү тэр нь бүрэн шастирыг авч болох хүчтэй болно."},{"vNo":5,"txt":"Гэвч болгоогтун, би бүхэл шастирыг эс өгнө, харин цамхгаас тэд устгагдах хүртэл шастирын хэсгийг би өгье."},{"vNo":6,"txt":"Мөн ийм маягаар би шастирыг өгье. Энэ цэдгийг бичсэн тэр нь Ифер байсан ажгуу, мөн тэрээр Корианторын удам байв."},{"vNo":7,"txt":"Кориантор нь Мороны хүү байв."},{"vNo":8,"txt":"Мөн Морон нь Ифемийн хүү байв."},{"vNo":9,"txt":"Мөн Ифем нь Ахагийн хүү байв."},{"vNo":10,"txt":"Мөн Аха нь Сетийн хүү байв."},{"vNo":11,"txt":"Мөн Сет нь Шиблоны хүү байв."},{"vNo":12,"txt":"Мөн Шиблон нь Комын хүү байв."},{"vNo":13,"txt":"Мөн Ком нь Кориантумын хүү байв."},{"vNo":14,"txt":"Мөн Кориантум нь Амнигаддагийн хүү байв."},{"vNo":15,"txt":"Мөн Амнигадда нь Аароны хүү байв."},{"vNo":16,"txt":"Мөн Аарон нь Хирфомын хүү асан Хетийн удам байв."},{"vNo":17,"txt":"Мөн Хирфом нь Либийн хүү байв."},{"vNo":18,"txt":"Мөн Либ нь Кишийн хүү байв."},{"vNo":19,"txt":"Мөн Киш нь Коромын хүү байв."},{"vNo":20,"txt":"Мөн Кором нь Ливайн хүү байв."},{"vNo":21,"txt":"Мөн Ливай нь Кимийн хүү байв."},{"vNo":22,"txt":"Мөн Ким нь Мориантоны хүү байв."},{"vNo":23,"txt":"Мөн Мориантон нь Риплакишийн удам байв."},{"vNo":24,"txt":"Мөн Риплакиш нь Шезийн хүү байв."},{"vNo":25,"txt":"Мөн Шез нь Хетийн хүү байв."},{"vNo":26,"txt":"Мөн Хет нь Комын хүү байв."},{"vNo":27,"txt":"Мөн Ком нь Кориантумын хүү байв."},{"vNo":28,"txt":"Мөн Кориантум нь Имерийн хүү байв."},{"vNo":29,"txt":"Мөн Имер нь Омерын хүү байв."},{"vNo":30,"txt":"Мөн Омер нь Шулегийн хүү байв."},{"vNo":31,"txt":"Мөн Шуле нь Кибийн хүү байв."},{"vNo":32,"txt":"Мөн Киб нь Жаредын хүү асан, Ораихагийн хүү байв;"},{"vNo":33,"txt":"Хүмүүсийн хэлийг будлиулсан, мөн тэд дэлхийн бүх гадаргуу дээр тараагдах болно хэмээн Их Эзэн хилэгнэлдээ тангарагласан тэр цагт, өөрийн ах болон тэдний гэр бүлтэй, бусад зарим болон тэдний гэр бүлүүдийн хамтаар тэрхүү Жаред сайхь агуу цамхгаас одсон ажээ; мөн Их Эзэний үгийн дагуу хүмүүс тараагдав."},{"vNo":34,"txt":"Мөн Жаредын ах том биетэй мөн хүчирхэг эр, мөн Их Эзэний өндөр их ээл хишгийг хүртсэн эр болохын учир, түүний дүү, Жаред, түүнд хандаж хэлсэн нь: Тэрээр биднийг бусниулснаас бид өөрсдийн үгийг үл ойлголцоход хүрэхгүйн тулд Их Эзэнээс залбиран гуй."},{"vNo":35,"txt":"Мөнхүү улиран тохиох дор Жаредын ах Их Эзэнээс залбиран гуйсан бөгөөд, мөн Их Эзэн Жаредыг өрөвдөн хайрлав; тиймийн тул тэр Жаредын хэлийг бусниулсангүй; мөн Жаред мөн түүний ах бусниулагдсангүй."},{"vNo":36,"txt":"Тэгээд Жаред ахдаа хэлсэн нь: Тэрээр уур хилэнгээ бидний найзууд болох тэднээс холдуулснаар тэдний хэлийг үл бусниулахын тулд Их Эзэнээс дахин залбиран гуйгтун."},{"vNo":37,"txt":"Мөнхүү улиран тохиох дор Жаредын ах Их Эзэнээс залбиран гуйв, мөн түүнчлэн Их Эзэн тэдний найзуудыг мөн тэдний гэр бүлүүдийг өрөвдөн хайрласнаас, тэд үл бусниулагдав."},{"vNo":38,"txt":"Мөнхүү улиран тохиох дор Жаред ахтайгаа дахин ярьж, хэлрүүн: Явж мөн тэрээр биднийг энэ нутгаас хөөн гаргах эсэхийг Их Эзэнээс лавлагтун, мөн хэрэв тэрээр биднийг энэ нутгаас хөөн гаргах аваас, бид хааш одохыг түүнээс залбиран асуугтун. Мөн бүх дэлхийд бүгдээс дээгүүр сонгомол болох тэрхүү нутагт Их Эзэн биднийг хүргэх эсэхийг хэн мэдэх билээ? Мөн хэрэв тийм байх аваас, бид түүнийг өөрсдийн өв болгон хүлээн авч болохын тулд, Их Эзэнд итгэлтэй байцгаая."},{"vNo":39,"txt":"Мөнхүү улиран тохиох дор Жаредын ах Их Эзэнд хандан Жаредын амаар хэлэгдсэн тэдгээрийн дагуу залбиран асуусан аж."},{"vNo":40,"txt":"Мөнхүү улиран тохиох дор Их Эзэн Жаредын ахыг сонсон, мөн түүнийг өрөвдөн хайрлаж, мөн түүнд хэлсэн нь:"},{"vNo":41,"txt":"Явж мөн өөрийн бүх л төрлийн эр ч бай эм ч бай мал сүргээ; мөн бас бүх л төрлийн дэлхийн үрээс; мөн гэр бүлийнхнээ; мөн бас өөрийн дүү Жаред болон түүний гэр бүлийг; мөн бас найзуудаа мөн тэдний гэр бүлүүдийг мөн Жаредын найзууд болон тэдний гэр бүлүүдийг цуглуулагтун."},{"vNo":42,"txt":"Мөн үүнийг хийж дууссаныхаа дараа тэдний тэргүүнд хойд зүгт орших хөндий тийш уруудан явагтун. Мөн тэнд би чамтай уулзах болно, мөн би чиний өмнө дэлхийн бүх газруудаас дээгүүрт сонгомол тэр нутаг тийш явах болно."},{"vNo":43,"txt":"Мөн тэнд би чамайг болон чиний үр удмыг адислах болно, мөн чиний үр удмаас, мөн чиний дүүгийн үр удмаас, мөн чамтай цуг явах тэднээс, агуу үндэстнийг би өөртөө өсгөнө. Мөн дэлхийн бүх л гадаргуу дээр чиний үр удмаас би өөртөө өсгөн авах тэр үндэстнээс илүү агуу нь үгүй болой. Мөн чи надад хандан ийм удаан хугацаагаар залбиран гуйсны учир би чамд тийн үйлдэх буюу."}]}