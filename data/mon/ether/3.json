{"heading":"Арван зургаан чулуунд хүрэх үед нь Жаредын ах Их Эзэний хурууг харав—Христ өөрийн сүнсний биеийг Жаредын ахад үзүүлэв—Төгс мэдлэг бүхий тэд гивлүүрийн доторхыг харахгүйгээр хадгалагдах аргагүй юм—Жаредчуудын цэдгийг гэрэлд авчрахад хөрвүүлэгчид хангагдав.","prevAbbr":"ether","nextAbbr":"ether","prevNo":2,"nextNo":4,"chapterTitle":"Ифер 3","prevTitle":"Ифер 2","nextTitle":"Ифер 4","verses":[{"vNo":1,"txt":"Мөнхүү улиран тохиох дор Жаредын ах (эдүгээ бэлтгэсэн хөлгийн тоо нь найм байв), үлэмж өндөр болохынх нь учир Шелем уул хэмээн тэдний нэрлэсэн уул өөд очиж, мөн хаднаас арван зургаан жижиг чулууг хайлуулан гаргаж авав; мөн тэдгээр нь цагаан бөгөөд тунгалаг, бүр нэвт харагдах шил лугаа адил байв; мөн уулын орой дээр тэрээр тэдгээрийг гартаа барин, мөн Их Эзэнд хандан залбирч хэлрүүн:"},{"vNo":2,"txt":"Ай Их Эзэн, та биднийг ус үерт хүрээлэгдэх ёстой хэмээн хэлсэн. Эдүгээ болгоогтун, Ай Их Эзэн, мөн таны өмнөх сул доройгоос нь болоод үйлчлэгчдээ бүү хилэгнээч; учир нь та бол ариун мөн тэнгэрт оршдог, мөн таны өмнө зохисгүйгээ бид мэднэ; уналтын улмаас бидний төрөлхийн чанар үргэлжид хилэнцэт байхаар болсон юм; гэсэн хэдий ч, Ай Их Эзэн, танаас бид хүслийнхээ дагуу хүлээн авч болохын тулд бид таныг дуудах учиртай хэмээх зарлигийг та бидэнд өгсөн буюу."},{"vNo":3,"txt":"Болгоогтун, Ай Их Эзэн, бидний алдсын улмаас та биднийг гэсгээсэн, мөн биднийг нүүлгэсэн, мөн энэ олон жилийн туршид бид аглаг буйдад л байлаа; гэсэн хэдий ч, та бидэнд нигүүлсэнгүй хандаж байсан. Ай Их Эзэн, намайг өрөвдөн хараач, мөн өөрийн энэ хүмүүсээс та уур хилэнгээ холдуулаач, мөн энэ догшин гүнийг тэд харанхуйд гатлахыг бүү зөвшөөрөөч; харин хаднаас миний хайлуулан гаргасан эдгээр зүйлсийг болгооно уу."},{"vNo":4,"txt":"Мөн, Ай Их Эзэн, та бүх хүчийг эзэмшдэг, мөн хүмүүний тусын тулд та ямарвааг хийж чадна гэдгийг би мэднэ; тиймийн тул эдгээр чулуунд хуруугаараа хүрээч, Ай Их Эзэн, тэдгээр нь харанхуйд гэрэлтэж болохын тулд; мөн далайг гатлахдаа бид гэрэлтэй байж болохын тулд тэдгээрийг бэлтгээч, тэдгээр нь бидний бэлтгэсэн хөлгүүд дотор бидэнд гэрэл өгөх болно."},{"vNo":5,"txt":"Болгоогтун, Ай Их Эзэн, та үүнийг хийж чадна шүү дээ. Та, хүмүүсийн ойлголтонд өчүүхэн мэт харагддаг агуу хүчийг үзүүлж чадахыг бид мэднэ."},{"vNo":6,"txt":"Мөнхүү улиран тохиох дор Жаредын ах эдгээр үгсийг хэлэхэд, болгоогтун, Их Эзэн мутраа сунган мөн чулуунуудад нэг нэгээр нь хуруугаараа хүрэв. Мөн Жаредын ахын нүднээс гивлүүр сөхөгдөхөд, мөн Их Эзэний хурууг тэр харлаа; мөн энэ нь хүмүүний хуруутай адил, мах цустай мэт байв; мөн Жаредын ах Их Эзэний өмнө унав, учир нь тэрээр айдаст хүлэгдсэн ажгуу."},{"vNo":7,"txt":"Мөн Их Эзэн Жаредын ах газарт унасныг харж; мөн Их Эзэн түүнд хандан хэлэв: Бос, чи юунд унав"},{"vNo":8,"txt":"Мөн тэрээр Их Эзэнд хандан өчиж: Их Эзэний хурууг би харлаа, мөн тэр намайг цохих вий хэмээн айв би; Их Эзэн мах цустайг би эс мэдсэний учир буюу."},{"vNo":9,"txt":"Мөн Их Эзэн түүнд хандан хэлсэн нь: Итгэлийн чинь улмаас би өөртөө мах цусыг авах болно гэдгийг чи харлаа; мөн чиний нэгэн адил ийм үлэмж итгэлтэйгээр хүмүүн миний өмнө хэзээ ч ирж байсангүй; тийм бус аваас чи миний хурууг харж чадахгүй байсан. Чи үүнээс өөрийг харав уу"},{"vNo":10,"txt":"Мөн тэрээр хариулсан нь: Үгүй; Их Эзэн, өөрийгөө надад үзүүлээч."},{"vNo":11,"txt":"Мөн Их Эзэн түүнд хандан хэлрүүн: Миний ярих үгсэд чи итгэх үү"},{"vNo":12,"txt":"Мөн тэрээр хариулсан нь: Тийм ээ, Их Эзэн, та үнэнийг ярьж буйг, учир нь та үнэний Бурхан болохыг, мөн худал хэлж эс чадахыг би мэднэ."},{"vNo":13,"txt":"Мөн тэрээр эдгээр үгсийг хэлэхэд, болгоогтун, Их Эзэн өөрийгөө түүнд үзүүлэн, мөн хэлсэн нь: Чи эдгээр зүйлсийг мэдэхийн учир чи уналтаас гэтэлгэгдсэн болой; тиймийн тул чи миний дэргэд буцаан хүргэгдлээ; тиймийн тул би чамд өөрийгөө үзүүлж буй."},{"vNo":14,"txt":"Болгоогтун, өөрийн хүмүүсийг гэтэлгэхээр дэлхийн үүслээс бэлтгэгдсэн нь би болой. Болгоогтун, бибээр Есүс Христ. Бибээр Эцэг мөн Хүү. Надаар бүх хүмүүн төрөлхтөн амьдралыг, бүр миний нэрэнд итгэх тэд мөнхийн түүнийг хүртэх болно; мөн тэд миний охид, мөн миний хөвгүүд болох болно."},{"vNo":15,"txt":"Мөн чиний нэгэн адилаар надад хүмүүн итгэж байсан нь үгүйн учир, өөрийн бүтээсэн хүмүүндээ, би хэзээ ч өөрийгөө үзүүлж байсан нь үгүй. Миний өөрийн төрхөөр чи бүтээгдсэн болохоо харж байна уу? Тийм ээ, бүр бүх хүмүүс эхлэлд миний өөрийн төрхөөр бүтээгдсэн билээ."},{"vNo":16,"txt":"Болгоогтун, чиний болгоож буй энэ бие болбоос миний сүнсний бие; мөн хүмүүнийг би өөрийн сүнсний биеийн адилаар бүтээсэн юм; мөн би сүнсэндээ чиний өмнө үзэгдэж буй ч би өөрийн хүмүүст маханбодиороо үзэгдэх болно."},{"vNo":17,"txt":"Мөн эдүгээ, би, Моронай, эдгээр бичигдсэн зүйлүүдийн бүхэл шастирыг үйлдэж чадахгүйгээ би хэлсэн учир, тиймийн тул, бүр нифайчуудад өөрийгөө үзүүлснийхээ адил биеийн төрхөөр мөн маягаар, Есүс өөрийгөө энэ хүмүүнд сүнсээрээ үзүүлсэн хэмээн хэлэх нь надад хангалттай юм."},{"vNo":18,"txt":"Мөн тэрээр нифайчуудад тохинуулсныхаа адилаар түүнд тохинуулсан билээ; мөн энэ бүхэн, Их Эзэн түүнд үзүүлсэн олон агуу үйлсийн улмаас, энэ хүмүүн тэрбээр Бурхан болохыг мэдэж болохын тулд хийгдсэн буюу."},{"vNo":19,"txt":"Мөн энэ хүмүүний мэдлэгийн улмаас тэрээр гивлүүрийн доторхыг нэвт харах гүйгээр хадгалагдах аргагүй юм; мөн тэрээр Есүсийн хурууг харсан байв, түүнийг тэрээр хараад, энэ нь Их Эзэний хуруу болохыг тэрээр мэдсэн учир, тэр айдастайгаар унасан ажгуу; мөн тэрээр ямар ч эргэлзээгүйгээр мэдэж байсан учир, тэрээр цаашид итгэхгүй байх аргагүй болжээ."},{"vNo":20,"txt":"Иймийн тул, Бурханы энэ төгс мэдлэгийг агуулсны учир, тэрээр гивлүүрийн дотор хадгалагдах аргагүй юм; тиймийн тул тэрээр Есүсийг харсан; мөн тэрбээр түүнд тохинуулсан буюу."},{"vNo":21,"txt":"Мөнхүү улиран тохиох дор Их Эзэн Жаредын ахад хандан хэлрүүн: Болгоогтун, чи өөрийн үзсэн мөн сонссон эдгээр зүйлсийг, би өөрийн нэрийг маханбодиорооо алдаршуулах тэр цаг ирэх хүртэл, дэлхийнхэнд мэдэгдэхийг үл зөвшөөрөгтүн; иймийн тул, чи өөрийн үзсэн мөн сонссон зүйлсээ нандигнан хадгалах болно, мөн ямар ч хүмүүнд бүү үзүүлсүгэй."},{"vNo":22,"txt":"Мөн болгоогтун, чи надад ирэхдээ, тэдгээрийг чи бичиж, мөн хэн ч хөрвүүлж эс чадахын тулд; тэдгээр нь уншигдаж чадахааргүй тийм хэл дээр чи тэдгээрийг бичихийн учир чи тэдгээрийг лацдах болно."},{"vNo":23,"txt":"Мөн болгоогтун, энэ хоёр чулууг би чамд өгье, мөн чи бичих тэр зүйлүүдтэй хамт түүнчлэн тэдгээрийг чи лацдах болно."},{"vNo":24,"txt":"Учир нь болгоогтун, чиний бичих тэр хэлийг би будлиулсан; иймийн тул би өөрийн зохих цагт чиний бичих эдгээр зүйлүүдийг хүмүүсийн нүдэнд эдгээр чулуунууд тодруулахаар болгоно."},{"vNo":25,"txt":"Мөн Их Эзэн эдгээр үгсийг хэлээд, тэрбээр Жаредын ахад, өмнө нь байсан дэлхийн бүх оршин суугчдыг, мөн түүнчлэн цаашид байх бүгдийг үзүүлэв; мөн бүр дэлхийн төгсгөлийг хүртэлх тэднийг түүний нүднээс тэрбээр далдалсан нь үгүй."},{"vNo":26,"txt":"Хэрэв тэрээр өөрт нь итгэх аваас тэрээр түүнд бүх зүйлийг үзүүлж чадна хэмээн тэрбээр түүнд өмнөх үед хэлсний учир—тэр нь түүнд үзүүлэгдэх болно, тиймийн тул тэрээр Их Эзэн өөрт нь бүгдийг үзүүлж чадна гэдгийг мэдсэн учир, Их Эзэн түүнээс юуг ч нууж чадсангүй ажээ."},{"vNo":27,"txt":"Мөн Их Эзэн түүнд хандан хэлрүүн: Эдгээр зүйлийг бичигтүн мөн тэдгээрийг лацдагтун; мөн би тэдгээрийг өөрийн зохих цагт хүмүүний үрст үзүүлэх болно."},{"vNo":28,"txt":"Мөнхүү улиран тохиох дор тэрээр хүлээж авсан хоёр чулуугаа лацдаж, мөн Их Эзэн хүмүүний үрст үзүүлэх хүртэл тэдгээрийг үзүүлэхгүй байхыг Их Эзэн түүнд зарлиглав."}]}