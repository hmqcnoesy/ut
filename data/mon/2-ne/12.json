{"heading":"Исаиа хожмын үеийн ариун сүм, Израилын цугларалт мөн Мянганы шүүлт болон энх амгаланг харав—Бардамнагчид ёс бусыг үйлдэгчид Хоёр дахь Ирэлтээр дорд үзэгдэх болно—Исаиа 2 дугаар бүлэгтэй харьцуул. Ойролцоогоор мэө 559–545 он.","prevAbbr":"2-ne","prevNo":11,"nextAbbr":"2-ne","nextNo":13,"chapterTitle":"2 Нифай 12","verses":[{"vNo":"1 ","txt":"Иудей болон Иерусалимын талаар үзсэн, Амозын хүү Исаиагийн үг:"},{"vNo":"2 ","txt":"Мөнхүү улиран тохиох дор эцсийн өдрүүдэд, Их Эзэний өргөөний уул нь уулсын оргил дээр баригдаж, мөн толгодын дээр өргөгдөхөд бүх үндэстнүүд үүнд цутган ирэх болно."},{"vNo":"3 ","txt":"Мөн олон хүмүүс явж мөн хэлэх болно, Ирэгтүн та нар, мөн Их Эзэний уул өөд, Иаковын Бурханы өргөөнд очицгооё; мөн тэрээр бидэнд өөрийн замуудын талаар сургах болно, мөн бид түүний харгуйгаар алхах болно; өөрөөр хэлбэл Сионоос хууль, мөн Их Эзэний үг Иерусалимаас ундран гарах болой."},{"vNo":"4 ","txt":"Мөн тэрээр үндэстнүүдийн дунд шүүж, мөн олон хүмүүнийг зэмлэх болно: мөн тэд илдээ анжисны хошуу болгон, мөн жаднуудаа хасуур болгон давтах болно—үндэстэн үндэстнийхээ эсрэг илд далайхгүй, бас тэд дайнд дахин хэзээ ч суралцахгүй байх болно."},{"vNo":"5 ","txt":"Ай Иаковын угсаа, та нар ирэгтүн мөн Их Эзэний гэрэлд алхацгаая; тийм ээ, ирэгтүн, учир нь та нар бүгд төөрч одсон, хүн бүр өөрийн ёсон бус замуудад буюу."},{"vNo":"6 ","txt":"Тиймийн тул, Ай Их Эзэн, та өөрийн хүмүүсийг, Иаковын угсааг орхисон, учир юун хэмээвээс тэд филистинчүүдийн адил зөгнөн хэлэгчдийн үгэнд орж, мөн тэд өөрсдийгөө гадныхны хүүхдүүдэд таацуулсан, дорнын нөлөөгөөр дүүргэгдсэн болой."},{"vNo":"7 ","txt":"Тэдний нутаг түүнчлэн мөнгө болон алтаар дүүрэн, бас тэдний эрдэнийн сан төгсгөлгүй; тэдний нутаг түүнчлэн морьдоор дүүрэн, бас тэдний их тэрэгний нь тоо төгсгөлгүй билээ."},{"vNo":"8 ","txt":"Тэдний нутаг түүнчлэн хиймэл шүтээнүүдээр дүүрэн; тэд өөрсдийн хуруугаар үйлдсэн тэдгээрийг, өөрсдийн гарын бүтээлээ тэд шүтдэг."},{"vNo":"9 ","txt":"Мөн ерийн хүн толгой үл бөхийж, мөн их хүн өөрийгөө үл даруусгадаг, тиймийн тул, түүнийг бүү өршөө."},{"vNo":"10 ","txt":"Ай ёс бусыг үйлдэгчид та нар, Их Эзэнээс айх айдас мөн түүний сүр хүчний алдар суу та нарыг цохих учир хад чулуунд орогтун мөн өөрсдийгөө шороонд нуу."},{"vNo":"11 ","txt":"Мөнхүү улиран тохиох дор хүмүүний ихэмсэг төрх даруусгагдан, мөн хүмүүний ихэрхэг байдал доош гудайлгагдах болно, мөн тэр өдөр Их Эзэн ганцаараа өргөмжлөгдөх болно."},{"vNo":"12 ","txt":"Учир нь Түмний Их Эзэний өдөр удахгүй бүх үндэстнүүдийн дээр ирнэ, тийм ээ, тэд бүгдийн дээр; бардам болон ихэмсгийн дээр, мөн хөөргөн болгоны дээр, мөн тэрээр дорд үзэгдэх буюу."},{"vNo":"13 ","txt":"Тийм ээ, мөн Их Эзэний өдөр Ливаны бүх хуш моднууд дээр ирэх болно, тэдгээр нь өндөр мөн хөөрсний учир болой, мөн Башаны бүх царснууд дээр буюу;"},{"vNo":"14 ","txt":"Мөн бүхий л өндөр уулсын дээр, мөн бүх толгодын дээр, мөн хөөргөгдсөн тэдгээр бүх үндэстнүүдийн дээр, мөн ард түмэн бүрийн дээр;"},{"vNo":"15 ","txt":"Мөн өндөр цамхаг бүрийн дээр, мөн хашлагат хана бүрийн дээр;"},{"vNo":"16 ","txt":"Мөн далайн бүхий л онгоцнуудын дээр, мөн Таршишийн бүх хөлөг онгоцнууд дээр, мөн бүх тааламжтай сайхан дүрслэлүүд дээр буюу."},{"vNo":"17 ","txt":"Мөн хүмүүний ихэмсэглэл доош гудайлгагдаж, мөн хүмүүний ихэрхэг байдал дорд үзэгдэх болно; мөн тэр өдөр Их Эзэн ганцаар өргөмжлөгдөх болно."},{"vNo":"18 ","txt":"Мөн хиймэл шүтээнүүдийг тэрээр бүрмөсөн үгүй хийх болно."},{"vNo":"19 ","txt":"Мөн тэд хадны хонгилд, мөн газрын агуйд хоргодох болно, тэрээр газар дэлхийг аймшигтайгаар сэгсрэхээр босоход Их Эзэнээс айх айдас тэдний дээр ирнэ, мөн түүний сүр жавхлангийн их нь тэднийг цохихын учир болой."},{"vNo":"20 ","txt":"Тэр өдөр хүмүүн өөрийн мөнгөн шүтээнийг, мөн өөрийн алтан шүтээнийг, тэрээр шүтэхийн тулд өөртөө хийсэн тэдгээрийг, сохор номин болон сарьсан багваахайд хаях болно."},{"vNo":"21 ","txt":"Хадны нөмөрт, мөн барзгар хадны оройд очно, учир нь тэрээр газар дэлхийг аймшигтайгаар сэгсрэхээр босоход Их Эзэнээс айх айдас тэдний дээр ирнэ, түүний сүр жавхлангийн их нь тэднийг цохихын учир болой."},{"vNo":"22 ","txt":"Та нар хамрынхаа нүхэнд амьсгалах тэр, хүмүүнд хандахаа боль, түүнийг юуны учир хүндэтгэнэ вэ"}]}