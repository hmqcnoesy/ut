{"heading":"Иудей болон Иерусалим дуулгаваргүй байдлынхаа улмаас шийтгэгдэх болно—Их Эзэн өөрийн хүмүүсийг өмгөөлж мөн шүүх бөлгөө—Сионы охид шунал тачаалынхаа улмаас зүхэгдэж бас зовоогдох болно—Исаиагийн 3 дугаар бүлэгтэй харьцуул. Ойролцоогоор мэө 559–545 он.","prevAbbr":"2-ne","nextAbbr":"2-ne","prevNo":12,"nextNo":14,"chapterTitle":"2 Нифай 13","prevTitle":"2 Нифай 12","nextTitle":"2 Нифай 14","verses":[{"vNo":1,"txt":"Учир нь болгоогтун, Их Эзэн, Түмний Их Эзэн, зайлуулан авах болой, Иерусалимаас, мөн Иудейгаас, түших тулгуурыг мөн таягийг, талх болох бүтэн таягийг нь ч, мөн ус болох бүтэн тулгуурыг ч буюу—"},{"vNo":2,"txt":"Чадалтай хүнийг, мөн дайнч хүнийг, шүүгч, мөн бошиглогч, мөн хашир сэрэмжтэй нэгнийг, мөн ахмад нэгнийг;"},{"vNo":3,"txt":"Тавийн ахмад, мөн хүндэт нэгэн, мөн зөвлөх, мөн уран дархан, мөн уран илтгэгчийг."},{"vNo":4,"txt":"Мөн би хүүхдүүдийг тэдний ханхүү байхаар тэдэнд өгөх болно, мөн нялхас тэдний дээр захирах болно."},{"vNo":5,"txt":"Мөн хүмүүс нэг нь нөгөөгөөрөө, мөн хүн бүр хөршүүдээрээ дарамтлуулах болно; хүүхэд өөрийгөө ахмад нэгний эсрэг дээгүүрт тавин бардамнах буюу, мөн адгийн муу нь хүндэт нэгний эсрэг болой."},{"vNo":6,"txt":"Хүн эцгийнхээ отгийнх болох ахдаа хэлэх нь: Танд хувцас буй, та бидний захирагч бол, мөн таны мутрын дор энэхүү устгал мөхөл бүү халдаг—"},{"vNo":7,"txt":"Тэр өдөр тэрээр тангараглаж, хэлэх нь: би эдгээгч байх нь үгүй; учир нь миний гэрт талх ч, хувцас ч алга; хүмүүсийн захирагч бүү болго намайг."},{"vNo":8,"txt":"Учир нь Иерусалим балгас болсон, мөн Иудей унасан болой, тэдний хэл ам, хийсэн үйлүүд Их Эзэний эсрэг байсан нь, түүний сүр жавхлант мэлмийг өдөөн уурлуулсны учир бөлгөө."},{"vNo":9,"txt":"Тэдний төрх байдал тэдний эсрэг гэрчилж, мөн тэдний нүгэл бүр Содомын адил болохыг тунхагласан ажгуу, мөн тэд үүнийгээ далдалж чадахгүй. Тэдний бодгалиудад халаг, тэд хилэнцийг өөрсөддөө шагнал болгосны учир болой."},{"vNo":10,"txt":"Тэдэнд сайн болохыг зөв шударгыг үйлдэгчдэд хэл; учир нь тэд үйлүүдийнхээ үр жимсийг хүртэх болно."},{"vNo":11,"txt":"Ёс бусыг үйлдэгчдэд халаг, учир нь тэд мөхөх болно; тэдний гарын шагнал тэдний дээр байх болно!"},{"vNo":12,"txt":"Мөн миний хүмүүсийг, хүүхдүүд тэдний дарлагчид байж, эмэгтэйчүүд тэднийг захиран удирдах болно. Ай хүмүүс минь, та нарыг удирдаж буй тэд та нарыг буруут болгосон мөн та нарын замнах замыг устгадаг бөлгөө."},{"vNo":13,"txt":"Их Эзэн өмгөөлөхөөр босно, мөн хүмүүсийг шүүхээр босох болно."},{"vNo":14,"txt":"Их Эзэн өөрийн хүмүүсийн эртнийхэн мөн тэдний хан хөвгүүдтэй шүүхэд заалдах болно; учир нь та нар ядуугийн талбайг мөн ядуугийн хөрөнгийг өөрсдийнхөө гэрт идэж дуусгасан билээ."},{"vNo":15,"txt":"Та нар ямар учиртай билээ? Та нар миний хүмүүсийг тасчдаг, мөн ядуугийн нүүрийг няцалдаг хэмээн Түмний Их Эзэн Бурхан хэлэх буюу."},{"vNo":16,"txt":"Үүнээс гадна, Их Эзэн хэлдэг: Сионы охид ихэмсэг, мөн хүзүү сунган завхай харц чулуудан алхалж, явахдаа сайварлан, мөн хөлөн дэх хонхоо жингэнүүлэн алхдаг—"},{"vNo":17,"txt":"Тиймийн тул Их Эзэн Сионы охидын зулайг яр шарханд бариулж мөн Их Эзэн тэдний нууц хэсгүүдийг нь ил харуулах болно."},{"vNo":18,"txt":"Тэр өдөр Их Эзэн тэдний хангинан жингэнэх чимгүүдийн мөн үсний тор, мөн сар адил дугираг гархинуудын тансаг үзэмжийг нь булаан авах болно;"},{"vNo":19,"txt":"Шаргих гинжнүүд мөн бугуйвчнууд, мөн хүзүүний ороолтуудын;"},{"vNo":20,"txt":"Товь малгайнууд, мөн хөлийн чимгүүд, мөн толгойн алчуурууд, мөн пайзнууд, мөн ээмэгнүүдийн;"},{"vNo":21,"txt":"Бөгжнүүд, мөн хамрын гоёлуудын;"},{"vNo":22,"txt":"Сольж өмсөх хувцасны зүйл, мөн нөмрөг, мөн толгойн бүрх, мөн үсний хатгууруудын;"},{"vNo":23,"txt":"Шил толинууд, мөн нарийн нэхээст эд, мөн юүдэн, мөн гивлүүрүүдийн буюу."},{"vNo":24,"txt":"Мөнхүү улиран тохиох дор, сайхан үнэрийн оронд эхүүн үнэр ханхална; мөн бүсний оронд даавууны тасархай; мөн сайхан үсний оронд халзрал; мөн цээживчний оронд самбай даавуу; түлэгдсэн шарх гоо сайхны нь оронд байх буюу."},{"vNo":25,"txt":"Чиний эрс илдэнд мөн чиний хүчтэнүүд дайнд унах болно."},{"vNo":26,"txt":"Мөн хотын хаалганууд гаслан чахарч; мөн хот нь балгас болон эзгүйрч, мөн тэр хөсөр суух болно."}]}