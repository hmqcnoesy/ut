{"heading":"Исаиа Их Эзэнийг харав–-Исаиагийн нүглүүд өршөөгдөв—Тэрээр бошиглохоор дуудагдсан буюу—Тэрээр Христийн заадаг зүйлүүдээс иудейчүүд татгалзахыг бошиглов—Үлдэгдэл эргэж ирэх болно—Исаиа 6 дугаар бүлэгтэй харьцуул. Ойролцоогоор мэө 559–545 он.","prevAbbr":"2-ne","nextAbbr":"2-ne","prevNo":15,"nextNo":17,"chapterTitle":"2 Нифай 16","prevTitle":"2 Нифай 15","nextTitle":"2 Нифай 17","verses":[{"vNo":1,"txt":"Уззиа хаан нас нөгчсөн тэр жил, Их Эзэн сэнтий дээр залран буйг би түүнчлэн үзсэн, өндөрт мөн өргөгдсөн, мөн түүний хормой ариун сүмийг дүүргэсэн болно."},{"vNo":2,"txt":"Үүний дээгүүр серафимууд зогсоно; тус бүр нь зургаан далавчтай бөлгөө; тэрээр хоёроор нь нүүрээ халхалж, мөн тэрээр хоёроор нь хөлөө халхалж, мөн тэрээр хоёроор нь нисдэг авай."},{"vNo":3,"txt":"Мөн нэг нь нөгөөдөө хашгиран, ийн хэлэв; Түмний Их Эзэн ариун, ариун, ариун; бүх дэлхий түүний алдар суугаар дүүрэн болой."},{"vNo":4,"txt":"Мөн үүдний баганууд түүний хашгирах дуугаар зайлж, мөн барилга утаагаар дүүргэгдсэн бөлгөө."},{"vNo":5,"txt":"Чингээд би хэлэв: Надад халаг! Би устгагдсаны улмаас болой; учир нь би цэвэр бус уруултай хүн; мөн цэвэр бус уруултай хүмүүсийн дунд би оршдог; миний нүд Хааныг, Түмний Их Эзэнийг харсны учир бөлгөө."},{"vNo":6,"txt":"Чингээд серафимуудын нэг нь галын хайчаар өргөлийн тавцан дээрээс өөрийн авсан, ноцож буй цогийг гартаа аван, над уруу нисч ирэв;"},{"vNo":7,"txt":"Мөн тэрээр үүнийг миний аманд хүргээд, мөн хэлэв: Үз, энэ нь таны уруулд хүрсэн; мөн таны алдас зайлуулагдсан, мөн таны нүгэл ариусгагдсан."},{"vNo":8,"txt":"Түүнчлэн, хэнийг би илгээх билээ; мөн хэн бидний төлөө явах билээ? хэмээх Их Эзэний дууг би сонсов. Чингээд би хэлэв: Би энд байна; намайг илгээ."},{"vNo":9,"txt":"Мөн тэрээр хэлсэн нь: Яв мөн энэ хүмүүст хэл—Үнэндээ та нар сонсогтун, гэвч тэд ойлгосонгүй; мөн үнэндээ та нар харагтун, гэвч тэд ухаарсангүй."},{"vNo":10,"txt":"Энэ хүмүүсийн зүрхийг хөшүүн болго, бас тэдний чихийг хатуу болго, мөн тэдний нүдийг хаа—тэд өөрсдийн нүдээр харж, мөн чихээрээ сонсож, мөн зүрх сэтгэлээрээ ойлгож, мөн өөрчлөгдөн эргэж мөн эдгээгдэх вий хэмээв—."},{"vNo":11,"txt":"Чингээд би хэлэв: Их Эзэн, хэр удаан билээ? Мөн тэрээр хэлсэн нь: Хотууд оршин суугчидгүй эзгүйрч, мөн байшингууд хүнгүй, мөн газар нутаг бүрмөсөн зэлүүд болох хүртэл;"},{"vNo":12,"txt":"Мөн Их Эзэн хүмүүсийг алс хол нүүлгэх болой, агуу их эзгүйрэл уг нутагт байхын учир бөлгөө."},{"vNo":13,"txt":"Гэвч тэр үед арваас нэг нь үлдэх болно, мөн тэд эргэж ирэх болно, мөн навчсаа гээсэн ч гол нь амьд байх далдуу лугаа адил, мөн царс лугаа адил идэгдэх болно; тийн ариун үр түүний амь байх болно."}]}