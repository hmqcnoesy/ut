{"heading":"Исаиа Мессиагийнхаар ярина—Харанхуй дахь хүмүүс агуу гэрлийг харах болно—Бидний төлөө хүүхэд төрөх болно—Тэрээр Энх Амгалангийн Ханхүү байх болно мөн Давидын сэнтий дээр хаанчлах болно—Исаиа 9 дүгээр бүлэгтэй харьцуул. Ойролцоогоор мэө 559–545 он.","prevAbbr":"2-ne","nextAbbr":"2-ne","prevNo":18,"nextNo":20,"chapterTitle":"2 Нифай 19","prevTitle":"2 Нифай 18","nextTitle":"2 Нифай 20","verses":[{"vNo":1,"txt":"Гэсэн хэдий ч, эхлээд тэрээр Зебулуны нутаг мөн Нафталын нутгийг хөнгөн зүдрээж, мөн дараа нь Улаан тэнгисийн замд, Иордан голын цаана үндэстнүүдийг Галилд илүү эмгэнэлтэйгээр зовоосон үеийнх нь, уг манан түүний дургүйцэлд байсан лугаа адил тийм байхгүй болой."},{"vNo":2,"txt":"Харанхуйд алхдаг байсан хүмүүс агуу гэрлийг харсан аж; үхлийн сүүдэр татсан нутагт орших, тэдний дээр уг гэрэл туссан буюу."},{"vNo":3,"txt":"Та үндэстнийг үржүүлж мөн баяслыг нэмсэн—тэд таны өмнө ургацын баярын үеийнх мэт баясна, мөн эрчүүд тэд олзоо хуваахдаа баярлах лугаа адил болой."},{"vNo":4,"txt":"Учир нь мөн түүний дарангуйллын буулгыг, мөн түүний мөрөн дээрх дарамтыг, түүний дарлагчийн савааг та хэмхэлсэн бөлгөө."},{"vNo":5,"txt":"Тухайлбал дайчны тулаан бүр нь эх захгүй шуугиантай байж, мөн өмсгөл нь цусанд нэвчсэн байдаг; гэвч энэ нь түймэр мөн галын түлшний дунд байх болно."},{"vNo":6,"txt":"Тухайлбал хүүхэд бидний тул төрсөн, бидэнд хүү өгөгдсөн; мөн засаг захиргаа нь түүний мөрөн дээр байх болно; мөн түүний нэр нь Гайхамшигт, Зөвлөгч, Хүчит Бурхан, Үүрдийн Эцэг, Энх Амгалангийн Ханхүү хэмээн дуурсах болно."},{"vNo":7,"txt":"Давидын сэнтий дээр, мөн үүнийг журамлан мөн үүнийг шударга байдал болон шударга ёсоор энэ цагаас эхлэн, бүр үүрд тогтоохын тулд түүний хаант улсын дээр засаглалын мөн амар амгалангийн өсөлт төгсгөлгүй байна. Түмний Их Эзэний хичээл зүтгэл үүнийг гүйцэлдүүлэх болно."},{"vNo":8,"txt":"Их Эзэн өөрийн үгийг Иаковт илгээж, мөн энэ нь Израилын дээр тогтсон бөлгөө."},{"vNo":9,"txt":"Мөн бүх хүмүүс мэдэх болно, бүр Ефраим болон Самарийн оршин суугчид бардам мөн бөх зүрхтэйгээр хэлдэг:"},{"vNo":10,"txt":"Тоосгонууд доош унасан, гэвч бид зассан чулуугаар барих болно; цагаан агч мод тайрагдан унасан, гэвч бид тэдгээрийг хуш модоор орлуулах болно хэмээсэн тэд буюу."},{"vNo":11,"txt":"Тиймийн тул Их Эзэн Резиний өрсөлдөгчдийг түүний эсрэг тавих болно, мөн түүний дайснуудыг нэгтгэн хамтатгах буюу;"},{"vNo":12,"txt":"Эхлээд Сирийнхэн тэгээд хойно нь Филистинийхэн; мөн тэд Израилыг ангайсан амаараа үмхлэх болно. Энэ бүгд байсан ч түүний хилэн зайлуулагдаагүй, харин ч гар нь далайсан хэвээр болой."},{"vNo":13,"txt":"Учир нь хүмүүс өөрсдийг нь жанчих түүнд хандахгүй, бас тэд Түмний Их Эзэнийг ч үл хайх бөлгөө."},{"vNo":14,"txt":"Тиймийн тул Их Эзэн Израилаас нэгэн өдөр толгой мөн сүүлийг, мөчир болон салааг огтлон авах болно."},{"vNo":15,"txt":"Ахмад нэгэн, тэр нь толгой; мөн худал хуурмагийг сургах бошиглогч, тэр нь сүүл буюу."},{"vNo":16,"txt":"Өөрөөр хэлбэл энэ хүмүүсийн удирдагчид тэднийг гажуудуулна; мөн тэднээр удирдагдсан тэд устгагдах болно."},{"vNo":17,"txt":"Тиймийн тул Их Эзэн тэдний залуу эрчүүдэд баясах нь үгүй, бас тэдний эцэггүй болон бэлэвсэнд нигүүлсэл үгүй байх болно; учир нь тэдний хүн бүр нь хоёр нүүртэн мөн хилэнцийг үйлдэгч мөн ам болгон мунхгийг ярих бөлгөө. Энэ бүгд болсон ч түүний хилэн зайлуулагдаагүй, харин ч түүний гар далайсан хэвээр болой."},{"vNo":18,"txt":"Өөрөөр хэлбэл ёсон бус нь гал лугаа адил шатна; энэ нь өргөс болон хатгууруудыг залгина, мөн ойн өтгөн шигүүд нь асах болно, мөн утаа дээш хөөрөх лугаа адил тэд замхрах болно."},{"vNo":19,"txt":"Түмний Их Эзэний хилэнгээр уг нутаг харанхуйлагдан, мөн тэр хүмүүс галын түлш лугаа адил байх болно; хэн ч ахан дүүсээ хэлтрүүлэх нь үгүй болой."},{"vNo":20,"txt":"Мөн тэрээр баруун гартаа шүүрэх боловч мөн өлсгөлөн байна; мөн тэрээр зүүн гардахиа идэх болно мөн тэд ханах нь үгүй; тэд идэх болно, хүн бүр шууныхаа махыг буюу—"},{"vNo":21,"txt":"Манассе Ефраим; мөн Ефраим Манассе; тэд хамтдаа Иудейн эсрэг байх болно. Энэ бүгд болсон ч түүний хилэн зайлуулагдаагүй, харин ч түүний гар далайсан хэвээр байгаа."}]}