{"heading":"I de sidste dage vil Zion og hendes stave blive grundfæstet, og Israel vil blive indsamlet med barmhjertighed og mildhed – De vil sejre – Sammenlign med Esajas’ Bog, kapitel 54. Omkring 34 e.Kr.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3 Nefi 22","verses":[{"vNo":"1 ","txt":"Og da skal det, som står skrevet, ske: Syng, du ufrugtbare, du, som ikke fødte; bryd ud i sang og råb højt, du, som ikke fik fødselsveer; for flere er den barnløses børn end den gifte hustrus børn, siger Herren."},{"vNo":"2 ","txt":"Gør mere plads i dit telt, og lad dem spænde dine boligers dug ud; spar ikke, gør dine teltreb lange, og forstærk dine stave;"},{"vNo":"3 ","txt":"for du skal bryde ud til højre og til venstre og dine efterkommere skal arve ikke-jøderne og gøre de øde byer beboede."},{"vNo":"4 ","txt":"Frygt ikke, for du skal ikke skamme dig, vær heller ikke beskæmmet, for du skal ikke gøres til skamme; for du skal glemme din ungdoms skam og skal ikke erindre din ungdoms vanære og skal ikke længere erindre din enkestands vanære."},{"vNo":"5 ","txt":"For din skaber, din ægtemand, Hærskarers Herre er hans navn; og din forløser, Israels Hellige – hele jordens Gud skal han kaldes."},{"vNo":"6 ","txt":"For Herren har kaldet dig som en kvinde, der er svigtet og bedrøvet i ånden, og som en hustru, der var ung, da du blev afvist, siger din Gud."},{"vNo":"7 ","txt":"For et kort øjeblik har jeg svigtet dig, men med stor barmhjertighed vil jeg samle dig."},{"vNo":"8 ","txt":"I en kortvarig vrede skjulte jeg et øjeblik mit ansigt for dig, men med evigtvarende godhed vil jeg have barmhjertighed med dig, siger Herren, din forløser."},{"vNo":"9 ","txt":"For dette er som Noas vande for mig, for som jeg har svoret, at Noas vande ikke mere skulle komme over jorden, således har jeg svoret, at jeg ikke ville være vred på dig."},{"vNo":"10 ","txt":"For bjergene skal vige og højene fjernes, men min godhed skal ikke vige fra dig, ej heller skal min fredspagt fjernes, siger Herren, som har barmhjertighed med dig."},{"vNo":"11 ","txt":"O, du plagede, uvejrshærgede og utrøstede! Se, jeg vil lægge dine sten op med skønne farver og lægge din grundvold med safirer."},{"vNo":"12 ","txt":"Og jeg vil gøre dine vinduer af agater og dine porte af karfunkler og hele din ringmur af ædelstene."},{"vNo":"13 ","txt":"Og alle dine børn skal blive undervist af Herren; og stor skal dine børns fred blive."},{"vNo":"14 ","txt":"På retfærdighed skal du grundfæstes; du skal være langt fra undertrykkelse, for du skal ikke frygte, og fra skræk, for den skal ikke komme dig nær."},{"vNo":"15 ","txt":"Se, de skal visselig samle sig mod dig, ikke med min vilje; og hver den, der samler sig mod dig, skal falde for din skyld."},{"vNo":"16 ","txt":"Se, jeg har skabt smeden, som blæser til kullene i ilden, og som tilvirker et redskab til sit værk; og jeg har skabt ødelæggeren til at ødelægge."},{"vNo":"17 ","txt":"Intet våben, der tilvirkes mod dig, skal virke, og hver tunge, der håner dig i retten, skal du fordømme. Dette er Herrens tjeneres arv, og deres retfærdighed er af mig, siger Herren."}]}