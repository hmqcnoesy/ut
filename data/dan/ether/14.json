{"heading":"Folkets ugudelighed bringer en forbandelse over landet – Coriantumr fører krig imod Gilead, siden Lib og dernæst Shiz – Der er blod og nedslagtninger overalt i landet.","prevAbbr":"ether","nextAbbr":"ether","prevNo":13,"nextNo":15,"chapterTitle":"Eter 14","prevTitle":"Eter 13","nextTitle":"Eter 15","verses":[{"vNo":1,"txt":"               Og se, der begyndte at komme en stor forbandelse over hele landet på grund af folkets ugudelighed, hvilket gjorde, at hvis en mand lagde sit værktøj eller sit sværd på sin hylde eller på det sted, hvor han ville opbevare det, se, så kunne han ikke finde det den næste dag, så stor var forbandelsen over landet."},{"vNo":2,"txt":" Derfor klamrede hver mand sig til det, der var hans eget, med sine egne hænder og ville ikke låne, ej heller låne ud; og hver mand holdt fæstet af sit sværd i sin højre hånd til forsvar for sin ejendom og sit eget liv og sine hustruers og børns."},{"vNo":3,"txt":" Og se, efter tidsrummet på to år og efter Shareds død, se, da rejste Shareds bror sig, og han udkæmpede et slag mod Coriantumr, i hvilket Coriantumr slog ham og forfulgte ham til Akishs ødemark."},{"vNo":4,"txt":" Og det skete, at Shareds bror udkæmpede et slag mod ham i Akishs ødemark; og slaget blev overordentlig hårdt, og mange tusinde faldt for sværdet."},{"vNo":5,"txt":" Og det skete, at Coriantumr belejrede ørkenen; og Shareds bror marcherede ud af ørkenen om natten og slog en del af Coriantumrs hær ihjel, mens de var berusede."},{"vNo":6,"txt":" Og han kom til Morons land og satte sig på Coriantumrs trone."},{"vNo":7,"txt":" Og det skete, at Coriantumr opholdt sig med sin hær i ørkenen i et tidsrum af to år, hvori han modtog stor styrke til sin hær."},{"vNo":8,"txt":" Se, Shareds bror, hvis navn var Gilead, modtog også stor styrke til sin hær takket være hemmelige sammensværgelser."},{"vNo":9,"txt":" Og det skete, at hans højpræst myrdede ham, mens han sad på sin trone."},{"vNo":10,"txt":" Og det skete, at en fra de hemmelige sammensværgelser myrdede ham i en hemmelig passage og vandt riget til sig selv; og hans navn var Lib; og Lib var en mand af stor vækst, større end nogen anden mand i hele folket."},{"vNo":11,"txt":" Og det skete i Libs første år, at Coriantumr kom op til Morons land og udkæmpede et slag mod Lib."},{"vNo":12,"txt":" Og det skete, at han kæmpede mod Lib, og under kampen ramte Lib ham i armen, så han blev såret; alligevel trængte Coriantumrs hær sig frem mod Lib, så han flygtede ud til grænseegnene ved kysten."},{"vNo":13,"txt":" Og det skete, at Coriantumr forfulgte ham; og Lib udkæmpede et slag mod ham på kysten."},{"vNo":14,"txt":" Og det skete, at Lib slog Coriantumrs hær, så de igen flygtede til Akishs ødemark."},{"vNo":15,"txt":" Og det skete, at Lib forfulgte ham, indtil han kom til Agoshs sletter. Og Coriantumr havde taget hele folket med sig, da han flygtede for Lib til den del af landet, hvortil han flygtede."},{"vNo":16,"txt":" Og da han var kommet til Agoshs sletter, udkæmpede han et slag mod Lib, og han slog løs på ham, indtil han døde; alligevel faldt Libs bror over Coriantumr i stedet for, og slaget blev overordentlig hårdt, hvorfor Coriantumr igen flygtede for Libs brors hær."},{"vNo":17,"txt":" Se, navnet på Libs bror blev kaldt for Shiz. Og det skete, at Shiz forfulgte Coriantumr, og han erobrede mange byer, og han slog både kvinder og børn ihjel, og han brændte byerne ned."},{"vNo":18,"txt":" Og der gik en frygt for Shiz gennem hele landet, ja, et råb lød gennem landet: Hvem kan stå sig imod Shiz’ hær? Se, han fejer jorden foran sig!"},{"vNo":19,"txt":" Og det skete, at folket begyndte at flokkes i hære over hele landets overflade."},{"vNo":20,"txt":" Og de blev delt; en del af dem flygtede til Shiz’ hær, og en del af dem flygtede til Coriantumrs hær."},{"vNo":21,"txt":" Og så omfattende og langvarig havde krigen været, og så længe havde synet af blodsudgydelse og nedslagtning stået på, at hele landets overflade var dækket med ligene af de døde."},{"vNo":22,"txt":" Og så hurtigt og hastigt foregik krigen, at der ikke var nogen tilbage til at begrave de døde, men de marcherede fra udgydelse af blod til udgydelse af blod og lod ligene af både mænd, kvinder og børn ligge spredt på landets overflade til at blive bytte for kødædende maddiker."},{"vNo":23,"txt":" Og stanken fra dem bredte sig over landets overflade, ja, over hele landets overflade; derfor blev folket besværet om dagen og om natten på grund af stanken fra dem."},{"vNo":24,"txt":" Alligevel holdt Shiz ikke op med at forfølge Coriantumr, for han havde svoret at ville hævne sig på Coriantumr over blodet af sin bror, der var blevet slået ihjel, og på Herrens ord, der kom til Eter om, at Coriantumr ikke skulle falde for sværdet."},{"vNo":25,"txt":" Og således ser vi, at Herren hjemsøgte dem i sin vredes fylde, og at deres ugudelighed og vederstyggeligheder havde beredt en vej til deres evigtvarende udryddelse."},{"vNo":26,"txt":" Og det skete, at Shiz forfulgte Coriantumr mod øst, helt til grænseegnene ved kysten, og dér udkæmpede han et slag mod Shiz i et tidsrum af tre dage."},{"vNo":27,"txt":" Og så skrækkelig var ødelæggelsen blandt Shiz’ hære, at folket begyndte at blive bange og begyndte at flygte for Coriantumrs hære; og de flygtede til Corihors land og fejede indbyggerne bort foran sig, alle dem, som ikke ville slutte sig til dem."},{"vNo":28,"txt":" Og de slog deres telte op i Corihors dal, og Coriantumr slog sine telte op i Shurrs dal. Se, Shurrs dal lå i nærheden af højen Comnor, derfor samlede Coriantumr sine hære på højen Comnor og lod en basun lyde for Shiz’ hære for at udfordre dem til kamp."},{"vNo":29,"txt":" Og det skete, at de kom frem, men blev drevet tilbage igen; og de kom for anden gang og blev drevet tilbage igen for anden gang. Og det skete, at de kom igen for tredje gang, og slaget blev overordentlig hårdt."},{"vNo":30,"txt":" Og det skete, at Shiz ramte Coriantumr, så han gav ham mange dybe sår; og Coriantumr, der havde mistet sit blod, besvimede og blev båret bort, som om han var død."},{"vNo":31,"txt":" Se, tabet af mænd, kvinder og børn var på begge sider så stort, at Shiz befalede sine folk, at de ikke skulle forfølge Coriantumrs hære, derfor vendte de tilbage til deres lejr."}]}