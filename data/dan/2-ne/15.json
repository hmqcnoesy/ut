{"heading":"Herrens vingård (Israel) skal blive lagt øde, og hans folk skal blive spredt – Ulykke skal ramme dem i deres frafaldne og spredte tilstand – Herren vil rejse et banner og indsamle Israel – Sammenlign med Esajas’ Bog, kapitel 5. Omkring 559–545 f.Kr.","prevAbbr":"2-ne","nextAbbr":"2-ne","prevNo":14,"nextNo":16,"chapterTitle":"2 Nefi 15","prevTitle":"2 Nefi 14","nextTitle":"2 Nefi 16","verses":[{"vNo":1,"txt":"               Og da vil jeg synge en sang til min højtelskede om min elskede, der handler om hans vingård. Min højtelskede har en vingård på en meget frugtbar høj."},{"vNo":2,"txt":" Og han indhegnede den og fjernede stenene derfra og plantede den til med de mest udsøgte vinstokke og byggede et tårn i midten af den og lavede også en vinperse deri; og han så frem til, at den skulle frembringe druer, og den frembragte vilde druer."},{"vNo":3,"txt":" Og se: O Jerusalems indbyggere og Judas mænd, døm, beder jeg jer, mellem mig og min vingård."},{"vNo":4,"txt":" Hvad mere kunne der være gjort ved min vingård, som jeg ikke har gjort i den? Derfor, da jeg så frem til, at den skulle frembringe druer, frembragte den vilde druer."},{"vNo":5,"txt":" Og hør nu, jeg vil fortælle jer, hvad jeg vil gøre ved min vingård: jeg vil fjerne hegnet om den, og den skal blive ædt op, og jeg vil nedrive muren om den, og den skal blive trådt ned;"},{"vNo":6,"txt":" og jeg vil lægge den øde; den skal hverken beskæres eller graves; men der skal vokse torn og tjørn op; jeg vil også befale skyerne, at de ikke regner regn på den."},{"vNo":7,"txt":" For Hærskarers Herres vingård er Israels hus, og Judas folk er hans herlige plante; og han ventede ret og se, undertrykkelse; retfærdighed, men se, der lød et skrig."},{"vNo":8,"txt":" Ve dem, der lægger hus til hus, indtil der ikke er mere land tilbage, så de må bosætte sig alene midt på jorden."},{"vNo":9,"txt":" I mine ører sagde Hærskarers Herre: Sandelig, mange huse skal blive lagt øde, og store og skønne byer være uden indbyggere."},{"vNo":10,"txt":" Ja, ti tønder land vingård skal give én bat, og én omer såsæd skal give én efa."},{"vNo":11,"txt":" Ve dem, der står tidligt op om morgenen, så de kan jage efter stærke drikke, som bliver ved indtil natten og blusser af vin!"},{"vNo":12,"txt":" Og harpen og lutten, tamburinen og fløjten og vin hører til deres gilde; men de har ikke øje for Herrens gerning og ænser heller ikke hans hænders værk."},{"vNo":13,"txt":" Derfor er mit folk blevet ført i fangenskab, fordi de ikke har kundskab; og deres ærværdige mænd hungrer, og deres mængde vansmægter af tørst."},{"vNo":14,"txt":" Derfor har helvede udvidet sig og spærret sin mund op på vid gab; og deres herlighed og deres mængde og deres pomp og den, som fryder sig, skal fare derned."},{"vNo":15,"txt":" Og den jævne mand skal blive fornedret, og den mægtige mand skal blive ydmyget, og de hovnes øjne skal blive ydmyget."},{"vNo":16,"txt":" Men Hærskarers Herre skal blive ophøjet ved dommen, og Gud, der er hellig, skal blive helliget ved retfærdighed."},{"vNo":17,"txt":" Da skal lammene spise på deres vis, og de fedes øde steder skal fremmede spise."},{"vNo":18,"txt":" Ve dem, som trækker ugudelighed med tomhedens reb, og synd som med et vognreb;"},{"vNo":19,"txt":" og som siger: Lad ham haste, fremskynde sit værk, så vi kan se det; og lad Israels Helliges råd nærme sig og komme, så vi kan kende det."},{"vNo":20,"txt":" Ve dem, som kalder ondt godt og godt ondt, som gør mørke til lys og lys til mørke, som gør bittert til sødt og sødt til bittert!"},{"vNo":21,"txt":" Ve dem, som er vise i deres egne øjne og kloge i deres egne øjne!"},{"vNo":22,"txt":" Ve dem, som er mægtige til at drikke vin og dygtige til at blande stærk drik;"},{"vNo":23,"txt":" og som frikender den skyldige mod belønning og fratager den retfærdige hans retfærdighed!"},{"vNo":24,"txt":" Derfor, ligesom ilden opbrænder stubbene, og flammen fortærer avnerne, skal deres rod være råddenskab, og deres blomster skal hvirvle op som støv; fordi de har forkastet Hærskarers Herres lov og foragtet Israels Helliges ord."},{"vNo":25,"txt":" Derfor er Herrens vrede optændt mod hans folk, og han har udstrakt sin hånd mod dem og har slået dem; højene bævede, og ligene af dem lå sønderrevet midt i gaderne. Trods alt dette har hans vrede ikke lagt sig, men hans hånd er stadig strakt ud."},{"vNo":26,"txt":" Og han vil rejse et banner for folkeslagene i det fjerne og fløjte efter dem fra jordens ende; og se, de skal komme med hast, skyndsomt; ingen skal blive træt eller snuble blandt dem."},{"vNo":27,"txt":" Ingen skal slumre eller sove; ej heller skal bæltet om deres lænder løsnes, eller remmen på deres sko knække."},{"vNo":28,"txt":" Deres pile skal være skarpe, og alle deres buer spændte, og deres hestes hove skal være som flint, og deres hjul som en hvirvelvind, deres brøl som en løves."},{"vNo":29,"txt":" De skal brøle som unge løver, ja, de skal brøle og gribe byttet og skal bære det sikkert bort, og ingen skal redde det."},{"vNo":30,"txt":" Og på den dag skal de brøle imod dem, som havets brølen; og hvis de ser ud over landet, se, mørke og sorg, og lyset er formørket på himlene over det."}]}