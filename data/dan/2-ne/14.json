{"heading":"Zion og hendes døtre skal blive forløst og renset i tusindårsriget – Sammenlign med Esajas’ Bog, kapitel 4. Omkring 559–545 f.Kr.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nefi 14","verses":[{"vNo":"1 ","txt":"Og på den dag skal syv kvinder gribe fat i én mand og sige: Vi vil spise vort eget brød og gå med vort eget tøj, blot vi må kaldes ved dit navn for at fjerne vor vanære."},{"vNo":"2 ","txt":"På den dag skal Herrens gren være skøn og herlig, jordens frugt fortrinlig og smuk for dem af Israel, der er undsluppet."},{"vNo":"3 ","txt":"Og det skal ske, at de, der er tilbage i Zion og forbliver i Jerusalem, skal kaldes hellige, enhver, som er indskrevet blandt de levende i Jerusalem,"},{"vNo":"4 ","txt":"når Herren har vasket Zions døtres tilsølethed bort og har skyllet Jerusalems blod ud fra dets midte ved dommens ånd og ved lutringens ånd."},{"vNo":"5 ","txt":"Og over hver eneste bolig på Zions bjerg og over hendes forsamlinger vil Herren skabe en sky og røg om dagen og skæret af en flammende ild om natten; for der skal være et værn over hele Zions herlighed."},{"vNo":"6 ","txt":"Og der skal være en hytte som skygge mod heden om dagen og som et tilflugtssted og et ly mod storm og mod regn."}]}