{"heading":"Mormon opfordrer lamanitterne i de sidste dage til at tro på Kristus, antage hans evangelium og blive frelst – Alle, der tror på Bibelen, vil også tro på Mormons Bog. Omkring 385 e.Kr.","prevAbbr":"morm","nextAbbr":"morm","prevNo":6,"nextNo":8,"chapterTitle":"Mormon 7","prevTitle":"Mormon 6","nextTitle":"Mormon 8","verses":[{"vNo":1,"txt":"               Og se, jeg vil tale noget til den rest af dette folk, som er blevet skånet, dersom Gud vil give dem mine ord, så de kan kende til det, der angår deres fædre; ja, jeg taler til jer, I rest af Israels hus; og disse er de ord, jeg taler:"},{"vNo":2,"txt":" Vid I, at I er af Israels hus."},{"vNo":3,"txt":" Vid I, at I må komme til omvendelse, ellers kan I ikke blive frelst."},{"vNo":4,"txt":" Vid I, at I må nedlægge jeres krigsvåben og ikke mere fryde jer ved udgydelse af blod og ikke gribe til dem igen, medmindre det skulle ske, at Gud befaler jer det."},{"vNo":5,"txt":" Vid I, at I må komme til kundskab om jeres fædre og omvende jer fra alle jeres synder og syndigheder og tro på Jesus Kristus, at han er Guds Søn, og at han blev slået ihjel af jøderne, og at han ved Faderens kraft er opstået igen, hvorved han har vundet sejren over graven; og i ham er dødens brod også opslugt."},{"vNo":6,"txt":" Og han tilvejebringer de dødes opstandelse, hvorved mennesket skal blive oprejst for at stå for hans dommersæde."},{"vNo":7,"txt":" Og han har tilvejebragt verdens forløsning, hvorved det er givet den, som bliver fundet skyldfri for ham på dommedag, at bo i Guds nærhed i hans rige for sammen med de himmelske kor at synge uophørlige lovsange til Faderen og til Sønnen og til Helligånden, som er én Gud, i en tilstand af lykke som ingen ende har."},{"vNo":8,"txt":" Omvend jer derfor, og bliv døbt i Jesu navn, og grib fat i Kristi evangelium, som vil blive fremlagt for jer, ikke alene i denne optegnelse, men også i den optegnelse, som skal komme til ikke-jøderne fra jøderne, hvilken optegnelse skal komme fra ikke-jøderne til jer."},{"vNo":9,"txt":" For se, den er skrevet i den hensigt, at I må tro på den; og hvis I tror på den, vil I også tro på denne; og hvis I tror på denne, vil I komme til at kende til jeres fædre og også de forunderlige gerninger, som blev udført blandt dem ved Guds kraft."},{"vNo":10,"txt":" Og I vil også vide, at I er en rest af Jakobs efterkommere; derfor regnes I med til den første pagts folk; og dersom I tror på Kristus og bliver døbt, først med vand og derefter med ild og med Helligånden, idet I følger Frelserens eksempel i overensstemmelse med det, som han har befalet os, da skal det gå jer vel på dommens dag. Amen."}]}