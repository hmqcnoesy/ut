{"heading":"Israel vil blive spredt over hele jordens overflade – Ikke-jøderne vil opfostre og nære Israel med evangeliet i de sidste dage – Israel vil blive indsamlet og frelst, og de ugudelige skal brænde som stubbe – Djævelens rige vil blive ødelagt, og Satan vil blive bundet. Omkring 588–570 f.Kr.","prevAbbr":"1-ne","nextAbbr":"2-ne","prevNo":21,"nextNo":1,"chapterTitle":"1 Nefi 22","prevTitle":"1 Nefi 21","nextTitle":"2 Nefi 1","verses":[{"vNo":1,"txt":"               Og se, det skete, at efter at jeg, Nefi, havde læst det, der var indgraveret på bronzepladerne, kom mine brødre til mig og sagde til mig: Hvad betyder det, som du har læst? Se, skal det forstås som noget, der er åndeligt, som skal ske i ånden og ikke i kødet?"},{"vNo":2,"txt":" Og jeg, Nefi, sagde til dem: Se, det blev tilkendegivet for profeten ved Åndens røst; for ved Ånden bliver alt det givet til kende for profeterne, som skal ske med menneskenes børn med hensyn til kødet."},{"vNo":3,"txt":" Derfor er det, som jeg har læst, noget, der vedrører både det timelige og det åndelige; for det synes, som om Israels hus før eller siden skal blive spredt ud over hele jordens overflade og også blandt alle folkeslag."},{"vNo":4,"txt":" Og se, der er mange, som de, der er i Jerusalem, allerede har tabt kendskabet til. Ja, størstedelen af alle stammerne er blevet ført bort; og de er spredt hid og did på øerne i havet; og hvor de er, ved ingen af os, bortset fra at vi ved, at de er blevet ført bort."},{"vNo":5,"txt":" Og siden de blev ført bort, er dette blevet profeteret angående dem og ligeledes angående alle dem, der herefter skal blive spredt og blandet med andre på grund af Israels Hellige; for mod ham vil de forhærde hjertet; derfor skal de blive spredt blandt alle folkeslag og skal blive hadet af alle mennesker."},{"vNo":6,"txt":" Alligevel, efter at de er blevet opfostret af ikke-jøderne, og Herren har løftet sin hånd for ikke-jøderne og rejst dem som et banner, og deres børn er blevet båret i deres arme, og deres døtre er blevet båret på deres skuldre, se det, der her tales om, er timeligt; for således er Herrens pagter med vore fædre; og det henviser til os i kommende dage og også til alle vore brødre, som er af Israels hus."},{"vNo":7,"txt":" Og det betyder, at den tid kommer, at efter at hele Israels hus er blevet spredt og blandet med andre, at da vil Gud Herren oprejse et mægtigt folkeslag blandt ikke-jøderne, ja, endog på dette lands overflade, og ved dem skal vore efterkommere blive spredt."},{"vNo":8,"txt":" Og efter at vore efterkommere er blevet spredt, vil Gud Herren skride til at udføre et forunderligt værk blandt ikke-jøderne, som skal være af stor værdi for vore efterkommere; derfor bliver det sammenlignet ved, at de bliver opfostret af ikke-jøderne og bliver båret i deres arme og på deres skuldre."},{"vNo":9,"txt":" Og det skal også være af værdi for ikke-jøderne; og ikke alene for ikke-jøderne, men for hele Israels hus ved at tilkendegive himlens Faders pagter med Abraham, da han sagde: I dine efterkommere skal alle jordens stammer blive velsignet."},{"vNo":10,"txt":" Og jeg ønsker, mine brødre, at I skal vide, at alle jordens stammer ikke kan blive velsignet, medmindre han blotter sin arm for øjnene af folkeslagene."},{"vNo":11,"txt":" Gud Herren vil derfor skride til at blotte sin arm for øjnene af alle folkeslagene ved at tilvejebringe sine pagter og sit evangelium for dem, der er af Israels hus."},{"vNo":12,"txt":" Han vil derfor atter føre dem ud af fangenskab, og de skal indsamles til deres arvelande; og de skal blive ført ud af dunkelhed og ud af mørke; og de skal vide, at Herren er deres frelser og deres forløser, Israels Mægtige."},{"vNo":13,"txt":" Og blodet fra den store og vederstyggelige kirke, som er hele jordens skøge, skal komme over deres eget hoved; for de skal føre krig mod hinanden, og sværdet i deres egne hænder skal falde på deres eget hoved, og de skal være berusede af deres eget blod."},{"vNo":14,"txt":" Og ethvert folkeslag, som fører krig mod dig, o Israels hus, skal vendes, det ene imod det andet, og de skal falde i den grav, som de gravede for at lokke Herrens folk i en fælde. Og alle, der kæmper mod Zion, skal blive tilintetgjort, og den store skøge, som har fordrejet Herrens rette veje, ja, den store og vederstyggelige kirke, skal styrte i støvet, og stort skal dens fald være."},{"vNo":15,"txt":" For se, siger profeten, den tid kommer hastigt, da Satan ikke længere skal have nogen magt over menneskenes børns hjerte; for den dag kommer snart, da alle de stolte og de, der handler ugudeligt, skal være som stubbe; og den dag kommer, da de skal blive brændt op."},{"vNo":16,"txt":" For den tid kommer snart, da Guds vredes fylde skal blive udøst over alle menneskenes børn; for han vil ikke tillade, at de ugudelige skal udrydde de retfærdige."},{"vNo":17,"txt":" Derfor vil han bevare de retfærdige ved sin magt, skønt hans vredes fylde skal komme og de retfærdige blive bevaret, så deres fjender bliver udryddet ved ild. Derfor behøver de retfærdige ikke at frygte; for så siger profeten: De skal blive reddet, skønt det skal ske ved ild."},{"vNo":18,"txt":" Se, mine brødre, jeg siger jer, at dette snart skal ske; ja, der skal endog komme blod og ild og røgdis; og det skal nødvendigvis ske på denne jords overflade; og det kommer over menneskene i kødet, dersom de forhærder hjertet mod Israels Hellige."},{"vNo":19,"txt":" For se, de retfærdige skal ikke fortabes; for den tid skal visselig komme, da alle de, der kæmper mod Zion, skal blive forstødt."},{"vNo":20,"txt":" Og Herren vil visselig berede en vej for sit folk ved at opfylde de ord, som Moses talte, da han sagde: En profet som mig vil Herren jeres Gud lade fremstå for jer; ham skal I høre i alt, hvad end han vil sige til jer. Og det skal ske, at alle de, som ikke vil høre på den profet, skal blive forstødt fra folket."},{"vNo":21,"txt":" Og se, jeg, Nefi, kundgør for jer, at den profet, som Moses talte om, var Israels Hellige, derfor skal han fælde dom i retfærdighed."},{"vNo":22,"txt":" Og de retfærdige behøver ikke at frygte, for de er dem, der ikke skal blive udryddet. Men det er Djævelens rige, som skal blive bygget op blandt menneskenes børn, hvilket rige er oprettet blandt dem, der er i kødet –"},{"vNo":23,"txt":" for den tid skal hastigt komme, da alle kirker, som er bygget op for at få vinding, og alle de, der er bygget op for at få magt over kødet, og de, der er bygget op for at blive populære i verdens øjne, og de, der stræber efter kødets lyst og det, der hører verden til, og efter at gøre al slags ugudelighed; ja, kort sagt, alle de, der hører Djævelens rige til, er dem, der har grund til frygte og bæve og skælve; de er dem, der skal bringes ned i støvet; de er dem, der skal brænde som stubbe; og dette er ifølge profetens ord."},{"vNo":24,"txt":" Og den tid kommer hastigt, da de retfærdige skal blive samlet som kalve i båsen, og Israels Hellige skal regere med herredømme og magt og kraft og stor herlighed."},{"vNo":25,"txt":" Og han samler sine børn fra jordens fire hjørner; og han tæller sine får, og de kender ham, og der skal være én fold og én hyrde; og han skal vogte sine får, og i ham skal de finde græsgange."},{"vNo":26,"txt":" Og på grund af hans folks retfærdighed har Satan ingen magt; derfor kan han ikke blive løst i et tidsrum af mange år, for han har ingen magt over folkets hjerte, for de bor i retfærdighed, og Israels Hellige regerer."},{"vNo":27,"txt":" Og se nu, jeg, Nefi, siger jer, at alt dette skal ske i kødet."},{"vNo":28,"txt":" Men se, alle folkeslag, stammer, tungemål og folk skal bo trygt i Israels Hellige, dersom de vil omvende sig."},{"vNo":29,"txt":" Og se, jeg, Nefi, slutter for jeg tør ikke sige mere om dette nu."},{"vNo":30,"txt":" Og se, mine brødre, jeg ønsker, at I skal indse, at det, der er skrevet på bronzepladerne, er sandt; og det vidner om, at et menneske må være lydigt mod Guds befalinger."},{"vNo":31,"txt":" I behøver derfor ikke at tro, at jeg og min far er de eneste, der har vidnet og også undervist i det. Hvis I derfor er lydige mod befalingerne og holder ud til enden, bliver I frelst på den yderste dag. Og således er det. Amen."}]}