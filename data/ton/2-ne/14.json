{"heading":"ʻE huhuʻi mo fufulu ʻa Saione mo hono ngaahi ʻofefiné lolotonga ʻa e nofo-tuʻí—Fakafehoanaki mo e ʻĪsaia vahe 4. Taʻu 559–545 K.M. nai.","prevAbbr":"2-ne","nextAbbr":"2-ne","prevNo":13,"nextNo":15,"chapterTitle":"2 Nīfai 14","prevTitle":"2 Nīfai 13","nextTitle":"2 Nīfai 15","verses":[{"vNo":1,"txt":"               Pea ʻi he ʻaho ko iá ʻe piki ʻa e fefine ʻe toko fitú ki he tangata ʻe toko taha, ʻo nau pehē: Te mau kai ʻa ʻemau mā ʻamautolu pē, pea kofu ʻaki ʻa homau ngaahi kofu ʻomautolu pē; kae kehe ke ui ʻa kimautolu ʻi ho hingoá koeʻuhi ke toʻo atu ai ʻa homau manukiá."},{"vNo":2,"txt":" ʻI he ʻaho ko iá ʻe fakaʻofoʻofa mo nāunauʻia ʻa e vaʻa ʻo e ʻEikí; ʻe lelei lahi mo matamatalelei ʻa e fua ʻo e fonuá kiate kinautolu ʻo e fale ʻo ʻIsileli kuo hao mei he fakaʻauhá."},{"vNo":3,"txt":" Pea ʻe hoko ʻo pehē, ko kinautolu ʻoku toe ʻi Saioné, pea mo ia ʻoku ʻi Selūsalemá, ʻe ui ʻa kinautolu ko e māʻoniʻoni, ʻa kinautolu kotoa pē kuo tohi ʻi he kakai moʻui ʻo Selūsalemá—"},{"vNo":4,"txt":"               ʻO ka ʻosi fufulu ʻe he ʻEikí ʻa e ʻuli ʻo e ngaahi ʻofefine ʻo Saioné, pea fakamaʻa mo e halaia ʻo Selūsalemá mei he lotolotonga ʻo iá ʻaki ʻa ʻene fakamaau mālohí pea ʻi he laumālie ʻo e vela."},{"vNo":5,"txt":" Pea ʻe fakatupu ʻe he ʻEikí ʻi he nofoʻanga kotoa ʻo e moʻunga ʻo Saioné, pea mo kinautolu kotoa pē ʻoku haʻu ki aí, ʻa e ʻao ʻo e ʻahuʻi afi ʻi he ʻaho, pea mo e maama ʻo e afi ulo ngingila ʻi he pō; koeʻuhi ʻe hoko ʻa e meʻa kotoa pē ʻo e nāunau ʻo Saioné ko e maluʻi."},{"vNo":6,"txt":" Pea ʻe ʻi ai ha tāpanekale ko e fakamalumaluʻanga mei he vela ʻo e ʻahó, pea ko ha hūfangaʻanga, mo ha maluʻanga mei he afaá pea mei he ʻuhá."}]}