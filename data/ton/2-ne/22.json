{"heading":"ʻE fakafetaʻi ʻa e kakai kotoa pē ki he ʻEikí ʻi he nofo tuʻí—Te ne ʻafio ʻi honau lotolotongá—Fakafehoanaki mo e ʻĪsaia vahe 12. Taʻu 559–545 K.M. nai.","prevAbbr":"2-ne","nextAbbr":"2-ne","prevNo":21,"nextNo":23,"chapterTitle":"2 Nīfai 22","prevTitle":"2 Nīfai 21","nextTitle":"2 Nīfai 23","verses":[{"vNo":1,"txt":"               Pea ʻi he ʻaho ko iá te ke pehē: ʻE ʻEiki, te u fakafetaʻi kiate koe; neongo naʻá ke houhau kiate au kā kuo lolou atu ʻa ho houhaú, pea kuo fakafiemālieʻi au."},{"vNo":2,"txt":" Vakai, ko e ʻOtuá ʻa hoku fakamoʻuí; te u falala, kae ʻikai manavahē; he ko e ʻEiki ko Sihová ʻa hoku mālohí ia mo ʻeku hivá; kuó ne hoko foki ko hoku fakamoʻuí."},{"vNo":3,"txt":" Ko ia, te mou ʻutu fiefia ʻa e vai mei he ngaahi vai ʻo e fakamoʻuí."},{"vNo":4,"txt":" Pea ʻi he ʻaho ko iá te mou pehē: Fakafetaʻi ki he ʻEikí, ui ki hono huafá, tala ʻa ʻene ngaahi ngāué ʻi he lotolotonga ʻo e kakaí, pea fakahā ʻa e lāngilangi ʻo hono huafá."},{"vNo":5,"txt":"               Hiva ki he ʻEikí; he kuó ne fai ha ngaahi meʻa lelei lahi; he kuo ʻiloʻi ia ʻi he māmaní kotoa."},{"vNo":6,"txt":"               Kalanga pea mavava, ʻa kimoutolu ʻa e kakai ʻoku nofo ʻi Saioné; he ʻoku māfimafi ʻa e Tokotaha Māʻoniʻoni ʻo ʻIsileli ʻa ia ʻoku ʻi homou lotolotongá."}]}