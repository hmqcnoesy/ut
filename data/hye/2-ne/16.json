{"heading":"Եսայիան տեսնում է Տիրոջը – Եսայիայի մեղքերը ներվում են – Նա կանչվում է՝ մարգարեանալու – Նա մարգարեանում է հրեաների կողմից Քրիստոսի վարդապետությունների մերժման մասին – Մի մնացորդ պիտի վերադառնա – Համեմատեք Եսայիայի Զ: Մոտ 559–545թթ. Ք.ծ.ա.:","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2 Նեփի 16","verses":[{"vNo":"1 ","txt":"Այն տարին, որ Ոզիա թագավորը մեռավ, ես տեսա նաև Տիրոջը՝ նստած գահի վրա, բարձր և վեհացած, և նրա քղանցքը լցրել էր տաճարը:"},{"vNo":"2 ","txt":"Դրա վերևում կանգնած էին սերովբեները, ամեն մեկն ուներ վեց թև. երկուսով նա ծածկում էր իր երեսը, և երկուսով ծածկում էր իր ոտքերը, և երկուսով նա թռչում էր:"},{"vNo":"3 ","txt":"Եվ մեկը կանչում էր մյուսին և ասում. Սու՜րբ, սու՜րբ, սու՜րբ է Զորաց Տերը, ողջ երկիրը լցված է նրա փառքով:"},{"vNo":"4 ","txt":"Եվ դրանդիքի սյուները շարժվեցին նրա ձայնից, որ գոչեց, և տունը լցվեց ծխով:"},{"vNo":"5 ","txt":"Ապա ասացի ես. Վա՜յ ինձ, քանզի ես կործանված եմ. որովհետև ես անմաքուր շրթունքներով մի մարդ եմ. և ես բնակվում եմ անմաքուր շրթունքներով մարդկանց մեջ. քանզի իմ աչքերը տեսան Թագավորին՝ Զորաց Տիրոջը:"},{"vNo":"6 ","txt":"Հետո սերովբեներից մեկը թռավ դեպի ինձ՝ իր ձեռքին ունենալով բոցավառվող ածուխ, որը նա ունելիով վերցրել էր զոհասեղանի վրայից."},{"vNo":"7 ","txt":"Եվ նա դրեց այն իմ բերանի վրա և ասաց. Ահա, սա դիպել է քո շրթունքներին. և քո անօրինությունը վերցված է քեզանից, և քո մեղքը՝ մաքրված:"},{"vNo":"8 ","txt":"Նաև ես լսեցի Տիրոջ ձայնը՝ ասելիս. Ո՞ւմ ուղարկեմ, և ո՞վ կգնա մեզ համար: Ապա ես ասացի՝ Ահա ես. ինձ ուղարկիր:"},{"vNo":"9 ","txt":"Եվ նա ասաց. Գնա և ասա այս ժողովրդին. Դե, լսե՛ք, բայց նրանք չհասկացան. և Դե, տեսե՛ք, բայց նրանք չըմբռնեցին:"},{"vNo":"10 ","txt":"Թանձրացրու այս ժողովրդի սիրտը և ծանրացրու նրանց ականջները և փակիր նրանց աչքերը,– չլինի թե նրանք տեսնեն իրենց աչքերով և լսեն իրենց ականջներով, և հասկանան իրենց սրտով, և դարձի գան ու բժշկվեն:"},{"vNo":"11 ","txt":"Ապա ասացի ես. Տե՛ր, մինչև ե՞րբ: Եվ նա ասաց. Մինչև քաղաքներն ամայացվեն՝ առանց բնակչի և տներն՝ առանց մարդու և երկիրը լիովին ամայի լինի."},{"vNo":"12 ","txt":"Եվ Տերը տանի մարդկանց հեռու, քանզի մի մեծ լքվածություն պիտի լինի երկրի մեջ:"},{"vNo":"13 ","txt":"Բայց դեռ կլինի մեկ տասներորդը, և նրանք կվերադառնան և կուտվեն, ինչպես բևեկնին, և ինչպես կաղնին, որոնց բնանյութն իրենց մեջ է, երբ նրանք թափում են իրենց տերևները. այսպիսով, սուրբ սերունդը կլինի նրա բնանյութը:"}]}