{"heading":"Հակոբը տեսել էր իր Քավչին – Մովսեսի օրենքը խորհրդանշում է Քրիստոսին և ապացուցում, որ նա գալու է: Մոտ 559–545թթ. Ք.ծ.ա.:","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"2 Նեփի 11","verses":[{"vNo":"1 ","txt":"Արդ, Հակոբն այն ժամանակ շատ ու շատ բաներ խոսեց իմ ժողովրդի հետ. սակայն միայն այս բաները ես գրել տվեցի, քանզի բաները, որոնք ես գրել եմ, բավական են ինձ համար:"},{"vNo":"2 ","txt":"Եվ այժմ, ես՝ Նեփիս, գրում եմ ավելի շատ խոսքեր Եսայիայից, քանզի հոգիս հրճվում է նրա խոսքերից: Քանզի նրա խոսքերը ես վերագրում եմ իմ ժողովրդին, և ես կփոխանցեմ դրանք իմ բոլոր զավակներին, քանզի նա իսկապես տեսել է իմ Քավչին, ճիշտ ինչպես ես եմ տեսել նրան:"},{"vNo":"3 ","txt":"Եվ իմ եղբայրը՝ Հակոբը, նույնպես տեսել է նրան, ինչպես ես եմ տեսել նրան. ուստի, ես նրանց խոսքերը կփոխանցեմ իմ զավակներին՝ նրանց ապացուցելու համար, որ իմ խոսքերը ճշմարիտ են: Ուստի, երեքի խոսքերով, ասել է Աստված, ես կհաստատեմ իմ խոսքը: Այնուամենայնիվ, Աստված ուղարկում է ավելի շատ վկաներ և ապացուցում բոլոր իր խոսքերը:"},{"vNo":"4 ","txt":"Ահա, հոգիս հրճվում է՝ ապացուցելով իմ ժողովրդին Քրիստոսի գալստյան ճշմարտությունը. քանզի այս վախճանի համար է տրված Մովսեսի օրենքը. և բոլոր բաները, որոնք աշխարհի սկզբից ի վեր, Աստծո կողմից, տրված են մարդուն, խորհրդանշումն են նրա:"},{"vNo":"5 ","txt":"Եվ հոգիս հրճվում է Տիրոջ ուխտերով, որոնք նա արել է մեր հայրերի հետ. այո, հոգիս հրճվում է նրա շնորհով և նրա արդարությամբ և զորությամբ և ողորմությամբ՝ մահից ազատման մեծ և հավերժական ծրագրում:"},{"vNo":"6 ","txt":"Եվ հոգիս հրճվում է՝ իմ ժողովրդին ապացուցելիս, որ եթե Քրիստոսը չգա, բոլոր մարդիկ պիտի կորչեն:"},{"vNo":"7 ","txt":"Քանզի, եթե չլինի Քրիստոս, չի լինի Աստված. և եթե չլինի Աստված, չկանք և մենք, քանզի չէր կարող լինել ոչ մի արարում: Բայց կա Աստված, և նա է Քրիստոսը, և նա գալիս է իր ուրույն ժամանակի լրիվության մեջ:"},{"vNo":"8 ","txt":"Եվ այժմ, ես գրում եմ մի քանի խոսքեր Եսայիայից, որպեսզի իմ ժողովրդից նրանք, ովքեր տեսնեն այս խոսքերը, կարողանան բարձրացնել իրենց սրտերը և ուրախանալ բոլոր մարդկանց համար: Ահա, սրանք են խոսքերը, և դուք կարող եք դրանք վերաբերել ձեզ և բոլոր մարդկանց:"}]}