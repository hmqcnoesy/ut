{"heading":"Հիսուսը կանչում է և լիազորում Տասներկուսին – Նա մի խրատ է հաղորդում Նեփիացիներին՝ նման Սարի վրայի քարոզին – Նա ասում է Երանելիները – Նրա ուսմունքները գերազանցում են և ավելի բարձր են, քան Մովսեսի օրենքը – Մարդկանց պատվիրվում է լինել կատարյալ, ճիշտ ինչպես նա և իր Հայրն են կատարյալ – Համեմատեք Մատթեոս Ե: Մոտ 34թ. Ք.ծ.հ.:","prevAbbr":"3-ne","prevNo":11,"nextAbbr":"3-ne","nextNo":13,"chapterTitle":"3 Նեփի 12","verses":[{"vNo":"1 ","txt":"Եվ եղավ այնպես, որ երբ Հիսուսն ասաց այս խոսքերը Նեփիին, և նրանց, ովքեր կանչվել էին (արդ նրանց թիվը, ովքեր կանչվել էին և զորություն ու իշխանություն ստացել, տասներկուսն էին) և ահա, նա առաջ մեկնեց իր ձեռքը դեպի բազմությունը և աղաղակեց դեպի նրանց՝ ասելով. Երանելի եք դուք, եթե ուշք դարձնեք այս տասներկուսի խոսքերին, որոնց ես ընտրել եմ ձեր միջից՝ ծառայելու ձեզ և լինելու ձեր ծառաները. և նրանց ես տվել եմ իշխանություն, որ կարողանան մկրտել ձեզ ջրով. և հետո, երբ դուք մկրտվեք ջրով, ահա, ես կմկրտեմ ձեզ կրակով և Սուրբ Հոգով. ուստի երանելի եք դուք, եթե հավատաք ինձ և մկրտվեք այն բանից հետո, երբ դուք տեսաք ինձ և իմացաք, որ ես եմ:"},{"vNo":"2 ","txt":"Եվ բացի այդ, ավելի երանելի են նրանք, ովքեր կհավատան ձեր խոսքերին, քանի որ դուք պիտի վկայեք, որ տեսել եք ինձ, և որ դուք գիտեք, որ ես եմ: Այո, երանելի են նրանք, ովքեր կհավատան ձեր խոսքերին, և կիջնեն համեստության խորքերը և կմկրտվեն, քանզի նրանք կայցելվեն կրակով և Սուրբ Հոգով, և թողություն կստանան իրենց մեղքերին:"},{"vNo":"3 ","txt":"Այո, երանելի են հոգով աղքատները, ովքեր գալիս են ինձ մոտ, քանզի նրանցն է երկնքի արքայությունը:"},{"vNo":"4 ","txt":"Եվ բացի այդ, երանելի են բոլոր նրանք, ովքեր սգում են, քանզի նրանք կմխիթարվեն:"},{"vNo":"5 ","txt":"Եվ երանելի են հեզերը, քանզի նրանք կժառանգեն երկիրը:"},{"vNo":"6 ","txt":"Եվ երանելի են բոլոր նրանք, ովքեր քաղցած և ծարավ են արդարության, քանզի նրանք կլցվեն Սուրբ Հոգով:"},{"vNo":"7 ","txt":"Եվ երանելի են ողորմածները, քանզի նրանք ողորմություն կգտնեն:"},{"vNo":"8 ","txt":"Եվ երանելի են բոլոր սրտով մաքուրները, քանզի նրանք կտեսնեն Աստծուն:"},{"vNo":"9 ","txt":"Եվ երանելի են բոլոր խաղաղարարները, քանզի նրանք Աստծո զավակներ կկոչվեն:"},{"vNo":"10 ","txt":"Եվ երանելի են բոլոր նրանք, ովքեր հալածվում են հանուն իմ անվան, քանզի նրանցն է երկնքի արքայությունը:"},{"vNo":"11 ","txt":"Եվ երանելի եք դուք, երբ մարդիկ անարգեն ձեզ ու հալածեն, և խարդախորեն ամեն ձևի չար բան ասեն ձեր դեմ՝ իմ պատճառով."},{"vNo":"12 ","txt":"Քանզի դուք կունենաք մեծ ցնծություն և կլինեք անչափ ուրախ, քանզի մեծ կլինի ձեր վարձքը երկնքում. քանզի այդպես հալածեցին մարգարեներին, ովքեր ձեզանից առաջ են եղել:"},{"vNo":"13 ","txt":"Ճշմարիտ, ճշմարիտ եմ ասում ձեզ, ես տալիս եմ ձեզ՝ լինելու երկրի աղը. սակայն եթե աղը կորցնի իր համը, ինչո՞վ պիտի երկիրն աղանվի: Աղը, այնուհետև, պետք չի լինի ոչնչի, այլ դուրս պիտի գցվի և մարդկանց ոտքերի տակ կոխկրտվի:"},{"vNo":"14 ","txt":"Ճշմարիտ, ճշմարիտ եմ ասում ձեզ, ես տալիս եմ ձեզ՝ լինելու այս ժողովրդի լույսը: Մի քաղաք, որ գտնվում է սարի վրա, չի կարող թաքցվել:"},{"vNo":"15 ","txt":"Ահա, մի՞թե մարդիկ վառում են մոմը և դնում այն գրվանի տակ: Ո՛չ, այլ մոմակալի վրա են դնում, և այն լույս է տալիս բոլորին, ովքեր տան մեջ են."},{"vNo":"16 ","txt":"Հետևաբար, թող ձեր լույսն այնպես շողա այս ժողովրդի առաջ, որ նրանք կարողանան տեսնել ձեր բարի գործերը և փառավորեն ձեր Հորը, որը երկնքում է:"},{"vNo":"17 ","txt":"Մի կարծեք, որ ես եկել եմ կործանելու օրենքը կամ մարգարեներին: Ես չեմ եկել կործանելու, այլ կատարելու."},{"vNo":"18 ","txt":"Քանզի ճշմարիտ եմ ասում ձեզ՝ ոչ մի կետ կամ գիծ չի անցել օրենքից, այլ ինձանով այն ամբողջովին կատարվել է:"},{"vNo":"19 ","txt":"Եվ ահա, ես տվել եմ ձեզ օրենքը և իմ Հոր պատվիրանները, որպեսզի դուք հավատաք ինձ, և որպեսզի դուք ապաշխարեք ձեր մեղքերից, և գաք ինձ մոտ կոտրված սրտով և փշրված հոգով: Ահա, դուք ունեք պատվիրանները ձեր առաջ, և օրենքը կատարված է:"},{"vNo":"20 ","txt":"Ուստի, եկեք ինձ մոտ և փրկվեք. քանզի ճշմարիտ եմ ասում ձեզ, որ եթե դուք չպահեք իմ պատվիրանները, որոնք ես պատվիրել եմ ձեզ այս ժամանակ, դուք ոչ մի դեպքում չպիտի մտնեք երկնքի արքայությունը:"},{"vNo":"21 ","txt":"Դուք լսել եք, որ ասվել է նրանց կողմից, հին ժամանակ, և այն նաև գրված է ձեր մոտ, որ դուք չպետք է սպանեք, և ով որ սպանի, Աստծո դատաստանի վտանգի տակ կլինի."},{"vNo":"22 ","txt":"Բայց ես ասում եմ ձեզ, որ ով որ բարկանա իր եղբոր վրա, դատաստանի վտանգի տակ կլինի: Եվ ով որ իր եղբորն ասի՝ հիմա՛ր, ատյանի վտանգի տակ կլինի. և ով որ իր եղբորն ասի՝ անմի՛տ, դժոխքի կրակի վտանգի տակ կլինի:"},{"vNo":"23 ","txt":"Հետևաբար, եթե դու գաս ինձ մոտ, կամ փափագես գալ ինձ մոտ, և հիշես, որ քո եղբայրը որևէ բան ունի քո դեմ,"},{"vNo":"24 ","txt":"Գնա քո ճանապարհով քո եղբոր մոտ, և առաջին հերթին հաշտվիր քո եղբոր հետ, և հետո եկ ինձ մոտ սրտի ողջ նվիրվածությամբ, և ես կընդունեմ քեզ:"},{"vNo":"25 ","txt":"Հաշտվիր քո հակառակորդի հետ արագ, մինչ դու նրա հետ ճանապարհին ես, որ չլինի թե ինչ-որ ժամանակ նա քեզ բռնի, և բանտ գցի:"},{"vNo":"26 ","txt":"Ճշմարիտ, ճշմարիտ եմ ասում քեզ, դու ոչ մի կերպ չես կարող դուրս գալ այնտեղից, մինչև չվճարես վերջին սենինը: Եվ մինչդեռ դուք բանտում եք, կարո՞ղ եք վճարել նույնիսկ մի սենին: Ճշմարիտ, ճշմարիտ եմ ասում ձեզ՝ ո՛չ:"},{"vNo":"27 ","txt":"Ահա, գրված է նրանց կողմից, հին ժամանակ, որ դուք չպետք է շնություն անեք."},{"vNo":"28 ","txt":"Բայց ես ասում եմ ձեզ, որ ով որ նայում է մի կնոջ վրա՝ ցանկանալով նրան, արդեն շնություն է արել իր սրտում:"},{"vNo":"29 ","txt":"Ահա, ես տալիս եմ ձեզ պատվիրան, որ դուք թույլ չտաք այս բաներից ոչ մեկը մտնի ձեր սիրտը."},{"vNo":"30 ","txt":"Քանզի ավելի լավ է, որ դուք զրկեք ձեզ այս բաներից, որով դուք կվերցնեք ձեր խաչը, քան որ դուք գցվեք դժոխք:"},{"vNo":"31 ","txt":"Գրված է, որ ով որ բաժանվի իր կնոջից, թող տա նրան ապահարզանի թուղթ:"},{"vNo":"32 ","txt":"Ճշմարիտ, ճշմարիտ եմ ասում ձեզ, որ ով որ բաժանվում է իր կնոջից, բացի պոռնկության պատճառից, ստիպում է նրան շնություն անել. և ով որ ամուսնանում է նրա հետ, ով արձակված է, շնություն է անում:"},{"vNo":"33 ","txt":"Եվ բացի այդ, գրված է՝ դու չպետք է սուտ երդում անես, այլ պետք է կատարես Տիրոջ համար քո երդումները."},{"vNo":"34 ","txt":"Բայց ճշմարիտ, ճշմարիտ ես ասում եմ ձեզ՝ մի երդվեք ընդհանրապես. ոչ երկնքով, քանզի այն Աստծո գահն է."},{"vNo":"35 ","txt":"Ոչ երկրով, քանզի այն նրա ոտքերի պատվանդանն է."},{"vNo":"36 ","txt":"Ոչ էլ երդվեք ձեր գլխով, որովհետև դուք չեք կարող ոչ մի մազ սև կամ սպիտակ դարձնել."},{"vNo":"37 ","txt":"Այլ թող ձեր խոսքը լինի, Այո-ն՝ այո. Ոչ-ը՝ ոչ. քանզի ինչ որ գալիս է դրանից ավելի, չարից է:"},{"vNo":"38 ","txt":"Եվ ահա, գրված է՝ աչքի տեղ աչք, և ատամի տեղ ատամ."},{"vNo":"39 ","txt":"Բայց ես ասում եմ ձեզ, որ դուք չպետք է հակառակվեք չարին, այլ ով որ ապտակի ձեզ ձեր աջ այտին, մյուսն էլ շրջեք նրան."},{"vNo":"40 ","txt":"Եվ եթե որևէ մարդ կամենա քեզ դատի տալ օրենքով և վերցնել քո շապիկը, քո բաճկոնն էլ թող նրան."},{"vNo":"41 ","txt":"Եվ ով որ հարկադրի քեզ մի մղոն գնալ, գնա նրա հետ երկուսը:"},{"vNo":"42 ","txt":"Տուր նրան, որ խնդրում է քեզանից, և նրանից, որ կամենում է քեզանից փոխ առնել, երես մի դարձնիր:"},{"vNo":"43 ","txt":"Եվ ահա, գրված է նաև, որ դուք սիրեք ձեր ընկերոջը և ատեք ձեր թշնամուն."},{"vNo":"44 ","txt":"Բայց ահա ես ասում եմ ձեզ՝ սիրեք ձեր թշնամիներին, օրհնեք նրանց, ովքեր անիծում են ձեզ, բարին արեք նրանց, ովքեր ատում են ձեզ, և աղոթեք նրանց համար, ովքեր անխղճորեն շահագործում և հալածում են ձեզ."},{"vNo":"45 ","txt":"Որպեսզի դուք կարողանաք լինել զավակները ձեր Հոր, որ երկնքում է. քանզի նա իր արեգակը ծագեցնում է չարերի վրա և բարիների վրա:"},{"vNo":"46 ","txt":"Հետևաբար, այն բաները, որոնք հին ժամանակից էին, որոնք օրենքի տակ էին, ինձանում բոլորը կատարվեցին:"},{"vNo":"47 ","txt":"Հին բաներին վերջ տրվեց և բոլոր բաները դարձան նոր:"},{"vNo":"48 ","txt":"Հետևաբար, ես կամենում եմ, որ դուք լինեք կատարյալ, ճիշտ ինչպես ես, կամ ձեր Հայրը, որ երկնքում է, կատարյալ է:"}]}