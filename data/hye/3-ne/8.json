{"heading":"Փոթորիկները, երկրաշարժերը, հրդեհները, պտուտահողմերը, և բնության տեղաշարժերը հաստատում են Քրիստոսի խաչելությունը – Շատ մարդիկ են կործանվում – Խավարը պատում է երկիրը երեք օր – Նրանք, ովքեր կենդանի են մնում, ողբում են իրենց ճակատագիրը: Մոտ 33–34թթ. Ք.ծ.հ.:","prevAbbr":"3-ne","prevNo":7,"nextAbbr":"3-ne","nextNo":9,"chapterTitle":"3 Նեփի 8","verses":[{"vNo":"1 ","txt":"Եվ այժմ եղավ այնպես, որ համաձայն մեր հիշատակարանի, և մենք գիտենք՝ մեր հիշատակարանը ճշմարիտ է, քանի որ ահա, դա մի արդար մարդ էր, որ պահում էր հիշատակարանը,– քանզի նա իսկապես շատ հրաշքներ գործեց Հիսուսի անունով. և չկար որևէ մարդ, որ կարողանար Հիսուսի անունով հրաշք գործել, եթե նա լիովին մաքրված չլիներ իր անօրինությունից,–"},{"vNo":"2 ","txt":"Եվ այժմ եղավ այնպես, եթե մեր ժամանակը հաշվելիս այս մարդու կողմից ոչ մի սխալ չէր արվել, անցավ երեսունևերեքերորդ տարին."},{"vNo":"3 ","txt":"Եվ ժողովուրդը սկսեց մեծ լրջությամբ սպասել նշանին, որը տրվել էր մարգարե Սամուել Լամանացու կողմից, այո, այն ժամանակին, երբ երեք օրվա ընթացքում խավար պիտի լիներ երկրի երեսին:"},{"vNo":"4 ","txt":"Եվ սկսեցին լինել մեծ կասկածներ ու վեճեր ժողովրդի մեջ, չնայած այնքան շատ նշաններ էին տրվել:"},{"vNo":"5 ","txt":"Եվ եղավ այնպես՝ երեսունևչորսերորդ տարում, առաջին ամսում, ամսվա չորրորդ օրը մի մեծ մրրիկ բարձրացավ, այնպիսին, ինչպիսին երբեք չէր իմացվել ողջ երկրում:"},{"vNo":"6 ","txt":"Եվ նաև մի ահռելի ու զարհուրելի փոթորիկ եղավ. և եղավ մի զարհուրելի որոտ, այնպես որ այն ցնցում էր ամբողջ երկիրը, կարծես քիչ էր մնում այն մասերի բաժաներ:"},{"vNo":"7 ","txt":"Եվ եղան չափազանց վառ կայծակներ, ինչպիսիք երբեք չէին իմացվել ողջ երկրում:"},{"vNo":"8 ","txt":"Եվ Զարահեմլայի քաղաքը բռնկվեց կրակից:"},{"vNo":"9 ","txt":"Եվ Մորոնիի քաղաքը սուզվեց ծովի խորքերը, իսկ դրա բնակիչները խեղդվեցին:"},{"vNo":"10 ","txt":"Եվ հողը ծածկեց Մորոնիայի քաղաքը, այնպես որ քաղաքի տեղում մի հսկա լեռ առաջացավ:"},{"vNo":"11 ","txt":"Եվ մի ահռելի ու զարհուրելի կործանում եղավ հարավային կողմի երկրում:"},{"vNo":"12 ","txt":"Բայց ահա, մի ավելի ահռելի ու զարհուրելի կործանում եղավ հյուսիսային կողմի երկրում. քանզի ահա, երկրի ամբողջ երեսը փոխվել էր փոթորիկի ու պտուտահողմերի, որոտների ու կայծակների և ամբողջ երկրի անչափ մեծ ցնցման հետևանքով."},{"vNo":"13 ","txt":"Եվ մայրուղիները քանդվել էին, և հարթ ճանապարհները փչացել էին, և շատ ուղիղ տեղեր դարձել էին խորդուբորդ:"},{"vNo":"14 ","txt":"Եվ բազմաթիվ մեծ ու նշանավոր քաղաքներ սուզվել էին, և շատերն այրվել էին, և շատերը՝ ցնցվել, մինչև այնտեղի շինությունները գետնին էին փլվել, և դրանց բնակիչները սպանվել էին, և այդ վայրերը մնացել էին ամայի:"},{"vNo":"15 ","txt":"Եվ կային որոշ քաղաքներ, որոնք մնացել էին. սակայն դրանց վնասվածքն անչափ մեծ էր, և դրանցում կային շատերը, ովքեր սպանվել էին:"},{"vNo":"16 ","txt":"Եվ կային ոմանք, ովքեր քշվել էին պտուտահողմից. և թե ուր էին նրանք գնացել, ոչ մի մարդ չգիտեր, բացի նրանից, որ գիտեին, որ նրանք քշվել էին:"},{"vNo":"17 ","txt":"Եվ այսպիսով, ամբողջ երկրի երեսը ձևափոխվել էր փոթորիկների և որոտների, կայծակների և գետնի ցնցման հետևանքով:"},{"vNo":"18 ","txt":"Եվ ահա, ժայռերը ճեղքվել էին երկու մասի. դրանք ջարդուփշուր էին եղել ամբողջ երկրի երեսին, այնպես որ դրանք գտնվում էին ջարդված բեկորներով և ճաքերով և ճեղքերով ողջ երկրի երեսին:"},{"vNo":"19 ","txt":"Եվ եղավ այնպես, որ երբ որոտները և կայծակները, մրրիկը, փոթորիկը և գետնի ցնցումները դադարեցին,– քանզի ահա, դրանք տևեցին մոտ երեք ժամ. և ոմանք ասում էին, որ ժամանակն ավելի երկար էր. այնուամենայնիվ, բոլոր այս ահռելի ու սոսկալի բաները կատարվեցին մոտ երեք ժամվա ընթացքում,– և հետո, ահա, խավար եղավ երկրի երեսին:"},{"vNo":"20 ","txt":"Եվ եղավ այնպես, որ թանձր խավար էր ողջ երկրի երեսին, այնպես որ այնտեղի բնակիչները, ովքեր չէին զոհվել, կարող էին զգալ խավարի մեգը."},{"vNo":"21 ","txt":"Եվ խավարի հետևանքով չէր կարող լինել ոչ մի լույս, ո՛չ մոմեր, ո՛չ ջահեր. ո՛չ էլ հնարավոր էր կրակ վառել՝ նրանց ընտիր և շատ չոր փայտով, այնպես որ չէր կարող լինել որևէ լույս ընդհանրապես."},{"vNo":"22 ","txt":"Եվ չկար որևէ նշմարվող լույս՝ ո՛չ կրակ, ո՛չ կայծ, ո՛չ արևը, ո՛չ լուսինը, ո՛չ աստղերը, քանի որ այնքան մեծ էին խավարի մշուշները, որոնք երկրի երեսին էին:"},{"vNo":"23 ","txt":"Եվ եղավ այնպես, որ դա տևեց երեք օրերի ընթացքում, երբ չկար ոչ մի նշմարվող լույս. և շարունակ մեծ սուգ էր և ողբ ու հեկեկոց ողջ ժողովրդի մեջ. այո, մեծ էին ժողովրդի տնքոցները, խավարի և ահռելի կործանման պատճառով, որ եկել էր նրանց վրա:"},{"vNo":"24 ","txt":"Եվ մի տեղում լսվում էր լաց՝ ասելով. Ա՜խ, երանի մենք ապաշխարեինք այս ահռելի ու զարհուրելի օրից առաջ, և այդ դեպքում մեր եղբայրները կխնայվեին, և նրանք չէին այրվի այն մեծ քաղաք Զարահեմլայում:"},{"vNo":"25 ","txt":"Եվ մեկ ուրիշ տեղում լսվում էր նրանց լացը և սուգը՝ ասելով. Ա՜խ, երանի մենք ապաշխարած լինեինք մինչև այս ահռելի ու զարհուրելի օրը, և սպանած ու քարկոծած չլինեինք մարգարեներին, և չգցեինք նրանց դուրս. այդ դեպքում մեր մայրերն ու մեր գեղեցիկ դուստրերը, և մեր զավակները կխնայվեին, և չէին թաղվի այն մեծ քաղաք Մորոնիայում: Եվ այսպիսին էին ժողովրդի հեկեկոցները՝ ահռելի ու զարհուրելի:"}]}