{"heading":"Nephi kyerɛw ndzɛmba a ɔfa Nyankopɔn ho—Nephi no botae nye dɛ ɔbɛdan nkorɔfo ma wɔaba Abraham ne Nyankopɔn hɔ ma ɔagye hɔn nkwa. Bɛyɛ mfe 600–592 Ansaana wɔbɔwo Christ.","prevAbbr":"1-ne","prevNo":5,"nextAbbr":"1-ne","nextNo":7,"chapterTitle":"1 Nephi 6","verses":[{"vNo":"1 ","txt":"Na afei emi, Nephi, memmpɛ dɛ mekã m’egyanom hɔn ebusuasantsen ho nsɛm wɔ dza merekyerɛw wɔ ɔfã ha yi mu, na merennkyerɛw no dabiarada so wɔ mprɛtse a merekyerɛw yi do osiandɛ ɔwɔ kyerɛwsɛm no a m’egya dze esie no mu; dɛm ntsi na merennkyerɛw no wɔ dɛm nsɛm yi mu no."},{"vNo":"2 ","txt":"Na ɔdɔɔ me sõ dɛ mebɛkã dɛ yɛyɛ Joseph n’asefo."},{"vNo":"3 ","txt":"Na ɔmmfa mo ho dɛ nkyɛ mebɛkyerɛw dza ɔfa m’egya ho nyinara, na mbom ɔronnkɔ mprɛtse yinom do, na mbom mepɛ enya kwan wɔ do ama meetum akyerɛw nsɛm a ɔfa Nyankopɔn ho."},{"vNo":"4 ","txt":"Mobotae kɛse ara nye dɛ mebɛkekã adasa aba Abraham ne Nyankopɔn, na Isaac ne Nyankopɔn, na Jacob ne Nyankopɔn hɔ ma wɔagye hɔn nkwa."},{"vNo":"5 ","txt":"Dɛm ntsi mennkyerɛw ndzɛmba a ɔsɔ wiadze enyi na mbom ndzɛmba a ɔsɔ Nyankopɔn na hɔn a wɔnnyɛ wiadzemba enyi na mekyerɛw."},{"vNo":"6 ","txt":"Dɛm ntsi mebɛhyɛ mbra ama m’asefo dɛ mma wɔnnkyerɛw ndzɛmba a no ho nnhia wɔ dɛm mprɛtse yi do mma adasamba."}]}