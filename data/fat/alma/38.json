{"heading":"Wɔtseetsee Shiblon wɔ tseneneeyɛ ho—Nkwagye wɔ Christ mu, ɔno a ɔyɛ wiadze nkwa na kan—Hom w’adwen mu nkã tse do. Bɛyɛ mfe 74 Ansaana wɔbɔwo Christ.","sectionHeading":"Mbrasɛm a Alma dze ma ne babanyin Shiblon.","prevAbbr":"alma","prevNo":37,"nextAbbr":"alma","nextNo":39,"chapterTitle":"Alma 38","verses":[{"vNo":"1 ","txt":"Me babanyin, tsie me nsɛm, na mekã dza mekãa kyerɛɛ Helaman no, kyerɛ wo so dɛ susuampaara dɛ ibedzi Nyankopɔn ne mbrasɛm do no, ebɛyɛ prɔmprɔm wɔ asaase yi do; na susuampaara dɛ innkedzi Nyankopɔn ne mbrasɛm do no, wobotwa wo efi n’enyim akyen."},{"vNo":"2 ","txt":"Na afei me babanyin, megye dzi dɛ mibenya enyigye kɛse wɔ woho, osiandɛ egyina pintsinn na edze nokwar ama Nyame; na dɛ mbrɛ wo mberantsɛber mu ebɔkɔ do adan Ewuradze wo Nyankopɔn no, dɛmara mpo so na mowɔ enyidado dɛ ebɔkɔ do edzi ne mbrasɛm do; na nhyira akã nyia obetsim ekodu ewiei."},{"vNo":"3 ","txt":"Me ba, mese wo dɛ, menya enyigye wɔ woho dada, osian wo nokwardzi nye wo mbɔdzembɔ nye w’abotar, nye wo penkyɛr a inyae wɔ ber a ewɔ Zoramfo mu no ntsi."},{"vNo":"4 ","txt":"Na minyim dɛ wɔkyekyeer wo; nyew, na minyim so dɛ wosiiw wo abo wɔ asɛm no ntsi; na inyaa abotar dze sɔɔw dɛm ndzɛmba yinom nyina osiandɛ nna Ewuradze kã woho; na afei inyim dɛ Ewuradze na oyii wo fii mu."},{"vNo":"5 ","txt":"Na afei me babanyin, Shiblon, mepɛ dɛ ekaa dɛ mber dodow a edze wo werɛ twer Nyame mu no dɛmara so mpo na obeyi wo efi wo nsɔhwɛ, nye wo haw, nye w’amandzehu mu, na ɔbɛma wo do wɔ da a odzi ewiei no mu."},{"vNo":"6 ","txt":"Afei, me babanyin, memmpɛ dɛ ebɔdwen dɛ emi mankasa na minyim dɛm ndzɛmba yinom, mbom Nyankopɔn no Sunsum a ɔwɔ mo mu no nna ɔma muhu dɛm ndzɛmba yinom; na sɛ Nyankopɔn annwo me a nkyɛ murunnhu dɛm ndzɛmba yinom."},{"vNo":"7 ","txt":"Mbom hwɛ, Ewuradze nam n’ehumbɔbɔr do somaa no bɔfoe dɛ ɔmbɛkã nkyerɛ me dɛ mingyaa ɔsɛɛ ndwuma no wɔ no dɔm mu; nyew, na mehu ɔbɔfo enyim na enyim, na ɔnye me kasae, na ne ndze tse dɛ mbrɛ sor repaapaa mu, na ɔwosoow asaase nyinara."},{"vNo":"8 ","txt":"Na ɔbaa dɛ nda ebiasa nye adzesaa ebiasa nyinara mu nna me kra ruhu amandze yaayaw ma ɔrepen; na oenngyaa da, kesii dɛ musũi frɛɛ Ewuradze Jesus Christ dɛ onhu me mbɔbɔr, no mu na minyaa me a bɔnfakyɛ. Mbom hwɛ, musũi frɛɛ no na me kra nyaa asomdwee."},{"vNo":"9 ","txt":"Na afei, me babanyin, makã akyerɛ wo dɛ sũa nyansa, ama esũa efi mo hɔ dɛ kwan fofor bi nnyi hɔ anaadɛ biribiara nnyi hɔ a wobodua do dze agye nyimpa nkwa, gyedɛ wɔnam Christ nko do. Hwɛ, ɔno nye nkwa nye wiadze kan no. Hwɛ, ɔno nye nokwar nye tsenenee asɛm no."},{"vNo":"10 ","txt":"Na afei, dɛ mbrɛ ahyɛ ase rekyerɛkyerɛ asɛm no, dɛmara so mpo na mepɛ dɛ ebɔsɔw do akyerɛkyerɛ; na mepɛ dɛ ebɔ mbɔdzen na eyɛ botoo so wɔ adze nyina mu."},{"vNo":"11 ","txt":"Hwɛ ma ammema woho do wɔ ahantanyɛ mu; nyew, hwɛ ma enntuw wɔ w’ankasa wo nyansaa mu, anaa wɔ w’ahoɔdzen kɛse mu."},{"vNo":"12 ","txt":"Fa ndamyɛ, na mbom mma ɔnntra do; na hwɛ na hom w’adwen mu nkã tse so do aama ɔdɔ aahyɛ wo mã; hwɛ na yi enyihaw akwa."},{"vNo":"13 ","txt":"Mma mmbɔ mpaa dɛ mbrɛ Zoramfo no yɛ no, na ehu dɛ wɔbɔ mpaa ma nyimpa atse ma wɔaakamfo hɔn nyansaa."},{"vNo":"14 ","txt":"Mma nnkã dɛ: O Nyankopɔn, meda wo ase dɛ yeye sen hɛn enuanom; na mbom kã dɛ: O Ewuradze, fa m’esintɔ kyɛ me, na hu m’enuanom mbɔbɔr—nyew, hu w’esintɔ wɔ Nyame enyim aber nyina."},{"vNo":"15 ","txt":"Na ma Ewuradze nhyira wo kra, na ɔngye wo nkɔ n’ahenman mu wɔ da a odzi ewiei no mu, ama aakɛtsena hɔ asomdwee mu. Afei kɔ, me babanyin, na kɛkyerɛkyerɛ dɔm no asɛm no. Yɛ botoo. Me babanyin, nantseyie."}]}