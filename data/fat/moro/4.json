{"heading":"Mbrɛ elderfo na asɔfo si hyira sacrament paanoo do no, wɔkyerɛkyerɛ mu. Christ n’Awoo ekyir bɛyɛ mfe 401–421.","prevAbbr":"moro","prevNo":3,"nextAbbr":"moro","nextNo":5,"chapterTitle":"Moroni 4","verses":[{"vNo":"1 ","txt":"Kwan a hɔn elderfo nye asɔfo no fa do hyira Christ no honam nye no bɔgyaa do dze mema asɔrmba no nye yi; na wohyiraa do dɛ mbrɛ Christ ne mbrasɛm no se; dɛm ntsi yenyim dɛ nhyehyɛɛ no yɛ nokwar; na elder anaa sɔfo na hyiraa do—"},{"vNo":"2 ","txt":"Na wɔnye asɔrmba no nyina buu ntwɛr, na wɔbɔɔ mpaa maa Egya no wɔ Christ ne dzin mu see dɛ:"},{"vNo":"3 ","txt":"O Nyankopɔn, Onnyiewiei Egya, yɛserɛ wo wɔ wo Ba Jesus Christ ne dzin mu, dɛ hyira dɛm paanoo yi do na tsew ho ma akra a wobedzi nyina, ama woedzi dze akaa wo Ba no honandua, na wɔagye dase dze ama wo, O Nyankopɔn, Onnyiewiei Egya, dɛ woenya pɛ dɛ wɔbɛfa wo Ba ne dzin ato hɔn do, na wɔakaa no aber nyina na woedzi ne mbrasɛm a ɔdze ama hɔn no do, ama aber nyina woenya no Sunsum ma ɔnye hɔn aatsena. Amen."}]}