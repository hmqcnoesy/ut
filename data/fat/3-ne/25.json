{"heading":"Mbae a Otsĩa Ebien no wɔbɛhyew ahopɔwfo nye emumuyɛfo dɛ eburonan—Elijah bɛsan aba ansaana dɛm da kɛse a ɔyɛ hu no aba—Fa to Malachi 4 ho. Christ n’Awoo ekyir bɛyɛ mfe 34.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nephi 25","verses":[{"vNo":"1 ","txt":"Na hwɛ, da no reba, na ɔbɛhyew dɛ fononoo; na ahopɔwfo nyina, nyew, na hɔn a wɔyɛ emumuyɛ nyina bɛyɛ dɛ mburonan; na da a ɔreba no bɛhyew hɔn, Dɔm Ewuradze na ɔse, dɛ orinngya hɔn ndwow anaa abaw."},{"vNo":"2 ","txt":"Mbom hom a hom suro me dzin no dze, Tsenenee Ɔba no bɔsoɛr dze ayarsa wɔ ne ntsaban mu epue ama hom; na hom befir edzi kan na hom enyin dɛ anantwiban mu anantwifɔr."},{"vNo":"3 ","txt":"Na hom betsiatsia emumuyɛfo do; na wɔbɛyɛ nso wɔ hom ananadze wɔ da a mebɛyɛ iyi no mu, Dɔm Ewuradze na ɔse."},{"vNo":"4 ","txt":"Hom nkaa m’akowaa Moses mbra a mehyɛɛ no wɔ Horeb dze maa Israel nyinara no, nye ahyɛdze na atsɛmbu no."},{"vNo":"5 ","txt":"Hwɛ, mobɔsoma nkɔnhyɛnyi Elijah ma brɛ hom ansaana Ewuradze ne da kɛse no a ɔyɛ hu no edu;"},{"vNo":"6 ","txt":"Na ɔno na ɔbɛdandan egyanom hɔn akoma aba mba do, na mba hɔn akoma aba hɔn egyanom do, amma maammfa ndom mammbɔbɔ asaase no."}]}