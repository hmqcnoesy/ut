{"heading":"Nyimpa nyina beyi Ewuradze ayɛw wɔ Mfe Apem da no mu—Ɔbɛtsena hɔn mu—Fa to Isaiah 12 ho. Bɛyɛ mfe 559–545 Ansaana wɔbɔwo Christ.","prevAbbr":"2-ne","prevNo":21,"nextAbbr":"2-ne","nextNo":23,"chapterTitle":"2 Nephi 22","verses":[{"vNo":"1 ","txt":"Na da no mu ebɛse dɛ; O Ewuradze, medze ndaase mebɛma wo; na kaansa wo bo fuuw me a, woebufuw no adan kɔ, na ɔwo ekyekye mo werɛ."},{"vNo":"2 ","txt":"Hwɛ Nyame nye mo nkwagye; mobɔtwer, na munnkosuro; na Ewuradze Jehovah nye m’ahoɔdzen nye mo ndwom; na ɔno na ɔabɛyɛ mo nkwagye."},{"vNo":"3 ","txt":"Dɛm ntsi, enyigye na hom dze bɔtow nsu efi nkwagye bura no mu."},{"vNo":"4 ","txt":"Na da no hom bɛkã dɛ: Hom nyi Ewuradze ayew, hom mbɔ ne dzin, hom mbɔ ne nyɛe dawur nkyerɛ aman, hom mbɔ dzin dɛ wɔama ne dzin do."},{"vNo":"5 ","txt":"Hom ntow ndwom mma Ewuradze; na ɔayɛ adze kyɛnee: hom mma wonhu yi wɔ asaase nyina."},{"vNo":"6 ","txt":"Keka mu na bɔ ose, ɔwo a etse Zion; na Israel Krɔnkrɔnnyi a ɔtse wo mu no ɔsõ."}]}