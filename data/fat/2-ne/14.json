{"heading":"Wɔbɔpon Zion na ne mbabaa na wɔatsew hɔnho wɔ mfe apem da no mu—Fa to Isaiah 4 ho. Bɛyɛ mfe 559–545 Ansaana wɔbɔwo Christ.","prevAbbr":"2-ne","prevNo":13,"nextAbbr":"2-ne","nextNo":15,"chapterTitle":"2 Nephi 14","verses":[{"vNo":"1 ","txt":"Na dɛm da no mu mbaa beesuon bosuo ɔbarimba kor mu, ase dɛ: Yebedzi hɛnara hɛn edziban, yefura hɛnara hɛn atam; ma wɔmfa wo dzin nto hɛn do ara nyi hɛn enyimguase wɔ hɛn do."},{"vNo":"2 ","txt":"Dɛm da no mu na Ewuradze n’abaw no bɛyɛ fɛɛfɛw na enyimnyam; na asaase no do eduaba bɛyɛ abɔso na enyisɔ ama Israel mu hɔn a wofi nsa no."},{"vNo":"3 ","txt":"Na ɔbɛba dɛ, hɔn a wɔgya hɔn wɔ Zion, na hɔn a wɔka Jerusalem no, wɔbɛfrɛ hɔn krɔnkrɔn, mekyerɛ obiara a wɔakyerɛw ne dzin afora atseasefo mu wɔ Jerusalem—"},{"vNo":"4 ","txt":"Ber a Ewuradze enya ahohor Zion mbabaa ho fĩ, na ɔdze atsɛmbu sunsum na ɔhyew sunsum ebeyi Jerusalem bɔgya efi kurow no mu no."},{"vNo":"5 ","txt":"Na Ewuradze bɛyɛ nsuwusiw na wusiw adzekyee, na ogyaframee hyerɛn anago dze akata Zion bepɔw do tsenabea nyina, na n’ehyiadzi nyina do: na Zion enyimnyam no nyina benya nkatado."},{"vNo":"6 ","txt":"Na ɔbɛyɛ ntamadan a ɔma nwin ewiaber fi ɔhyew mu, na ɔayɛ guandɔbea na huntsabea wɔ ehum na nsutɔ mu."}]}