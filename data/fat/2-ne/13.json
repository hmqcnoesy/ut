{"heading":"Wɔbɔtwe Judah na Jerusalem hɔn aso wɔ hɔn asokyew ho—Ewuradze serɛ ma na obu no nkorɔfo atsɛn—Wɔadom Zion mbabaa wɔ hɔn ahopɛ ho—Fa to Isaiah 3 ho. Bɛyɛ mfe 559–545 Ansaana wɔbɔwo Christ.","prevAbbr":"2-ne","prevNo":12,"nextAbbr":"2-ne","nextNo":14,"chapterTitle":"2 Nephi 13","verses":[{"vNo":"1 ","txt":"Na hwɛ, Ewuradze, dɔm Ewuradze, otutu petua ɔnye dua fi Jerusalem na Judah, edziban petua nyina, na nsu petua nyina."},{"vNo":"2 ","txt":"Ɔkatakyi, na ɔsabarimba; ɔtsɛmbuafo, na ɔkɔnhyɛnyi, ɔdzeyifo, na tsetsenyi;"},{"vNo":"3 ","txt":"Eduonum do safohen na onyimdzefo, na ɔpamfo, na edwindzi mu onyifirfo, na ɔdzeafo a adzea abra no."},{"vNo":"4 ","txt":"Na mebɛma mbofraba ayɛ hɔn asafohemfo, na mbɔtoaba edzi hɔn do mpanyin."},{"vNo":"5 ","txt":"Na nkorɔfo bɛhaw hɔnho, oyi na oyi, na obi na ne nyɛnko; akɔkowaba bɛhyehyɛ noho wɔ akɔdaa do, na atsetsekwaa so wɔ onyimnyamfo do."},{"vNo":"6 ","txt":"Sɛ obi suo no nua a ɔwɔ n’egya fie mu na ɔse dɛ: Ɔwo ewɔ atar, bedzi hɛn ɔhwɛdofo, na mma odwuruw yi mmba w’abaw do—"},{"vNo":"7 ","txt":"Da no mu na ɔbɛma ne ndze do, dɛ: Merennyɛ ɔyarsafo; na edziban anaa atar bi nnyi me fie; mma hom nnyɛ me ɔmanpanyin."},{"vNo":"8 ","txt":"Na Jerusalem edwuruw, na Judah ahwe ase, osiandɛ hɔn ngyirama na hɔn nyɛe tsia Ewuradze dɛ wɔdze riyi n’enyimnyam ehi."},{"vNo":"9 ","txt":"Hɔn enyimsu dzi dase tsia hɔn; na wɔkã hɔn bɔn dɛ Sodomfo, wɔmmfa nnsuma. Hɔn kra ndue! na wɔdze hɔn bɔn etua hɔnho kaw."},{"vNo":"10 ","txt":"Hom nka wɔ ɔtseneneenyi ho dɛ obesi no yie; na wobedzi hɔn ndɔdze."},{"vNo":"11 ","txt":"Omumuyɛnyi ndue! obowie no mbusu; na ne nsaano akatua na wɔdze bɛma no."},{"vNo":"12 ","txt":"Me man dze, mbofra nye hɔn ahyɛdofo, na mbaa dzi hɔn do panyin. O me man, hɔn a wogya wo kwan dze wo fom, na wɔsɛɛ w’akwan."},{"vNo":"13 ","txt":"Ewuradze egyina reserɛ, na oegyina rubu aman atsɛn."},{"vNo":"14 ","txt":"Ewuradze nye me man mu mpanyimfo na no mu asafohemfo bɔkɔ asɛndzii: Homara na hom edzi wenyin ture no; ehiafo asadze wɔ hom efiefi mu."},{"vNo":"15 ","txt":"Ase nye dɛn na hom dwerew me man, na hom hyɛ ehiafo amen, Dɔm Ewuradze Nyankopɔn na ɔse."},{"vNo":"16 ","txt":"Ewuradze see bio dɛ, Osiandɛ Zion mbabaa yɛ ahopɔw, na wɔtoto hɔn kɔn na wɔdedadeda hɔn eyi ekyir, na wɔnam dedadeda ma hɔn nansa nkaba gyegye—"},{"vNo":"17 ","txt":"Dɛm ntsi Ewuradze bɛma satwem egu Zion mbabaa etsifi, na Ewuradze bɛda hɔn adagyaw edzi."},{"vNo":"18 ","txt":"Da no na Ewuradze beyi hɔn anantuadze fɛɛfɛw no, na itsiratena na adze korkorba dɛ bosoom;"},{"vNo":"19 ","txt":"Asowamuadze na nsakɔnadze, nkataenyim;"},{"vNo":"20 ","txt":"Abɔtsir, na anandze ntweaban, na abɔtsir, na nduhuam mpakyiwa, na asowamuadze;"},{"vNo":"21 ","txt":"Mpɛtsea, na hwenmuadze;"},{"vNo":"22 ","txt":"Afahyɛ ntar, na egudo, na nkatakɔnmu, na mbɔtowa;"},{"vNo":"23 ","txt":"Nhwehwɛmba, na ndwera pa, akyekyetsir na nkataenyim."},{"vNo":"24 ","txt":"Na ɔbɛba dɛ, bɔnee bɛhyɛ huam ananmu; na atar gow ahyɛ abɔdo ananmu; na etsipaa ahyɛ takuwa a woesi no yie ananmu; na eyitam abɔdo ahyɛ abɔyamu ananmu; ɔhyewtua ahyɛ ahoɔfɛw ananmu."},{"vNo":"25 ","txt":"Wo mbarimba bɔtotɔ afowa ano, na w’akatakyi atotɔ ɔsa mu."},{"vNo":"26 ","txt":"Na n’aponkɛse botwa ewuo na oegyam; na ɔbɛda hɔ pan na ɔatsena famu."}]}