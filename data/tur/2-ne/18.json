{"heading":"Mesih bir sendeleme taşı ve bir gücenme kayası olacak—Rab'bi arayın, fısıldayıp duran büyücüleri değil—Yolunuzu bulmak için yasaya ve tanıklığa dönün—İşaya 8 ile karşılaştırın. M.Ö. tahminen 559–545 yılları.","prevAbbr":"2-ne","prevNo":17,"nextAbbr":"2-ne","nextNo":19,"chapterTitle":"2. Nefi 18","verses":[{"vNo":"1 ","txt":"Rab'bin sözü bana ayrıca şöyle dedi: Kendine büyük bir tomar al ve üzerine insan kalemi ile Maher-şalal-haş-baz için, diye yaz."},{"vNo":"2 ","txt":"Ve kayıt tutmaları için yanıma sadık şahitlerden, Rahip Uriya'yı ve Yeberekya'nın oğlu Zekarya'yı aldım."},{"vNo":"3 ","txt":"Ve kadın peygamberin yanına girdim; ve gebe kaldı ve bir oğul doğurdu. O zaman Rab bana: “Adını Maher-şalal-haş-baz koy” dedi."},{"vNo":"4 ","txt":"Çünkü işte, bu çocuk, Şam'ın zenginlikleri ve Samiriye'nin çapul malı Asur Kralı'nın önünden çekilip alınmadan önce “Babacığım ve anneciğim” diye bağırmasını öğrenmeyecek."},{"vNo":"5 ","txt":"Rab bana yeniden şöyle diyerek konuştu:"},{"vNo":"6 ","txt":"Mademki bu halk sessizce akan Şiloah sularını istemediler ve Retsin ve Remalya'nın oğlu ile seviniyorlar;"},{"vNo":"7 ","txt":"Şimdi bu yüzden, işte, Rab ırmağın güçlü ve bol sularını, hatta Asur Kralını ve onun bütün görkemini, onların üzerine salıyor; ve o bütün yataklarından yükselecek ve bütün kıyıları üzerine taşacak."},{"vNo":"8 ","txt":"Ve Yahuda'nın içinden geçecek; kabarıp taşacak; ve boynuna kadar varacak; ve gerilmiş kanatları senin ülkeni boydan boya saracak, ey İmmanuel!"},{"vNo":"9 ","txt":"Ey halklar birleşseniz de paramparça edileceksiniz; ve ey bütün uzak ülkelerden olanlar, kulak verin; silahlarınızı kuşansanız da paramparça edileceksiniz; silahlarınızı kuşansanız da paramparça edileceksiniz!"},{"vNo":"10 ","txt":"Aranızda öğütleşin, ama hepsi boşa çıkacak; bir şey söyleseniz de olmayacak; çünkü Tanrı bizimledir."},{"vNo":"11 ","txt":"Çünkü Rab, kuvvetli eli üzerimde iken bana şunu söyledi ve bu halkın yolunda yürümememi bana öğretip şöyle dedi:"},{"vNo":"12 ","txt":"Bu halkın birlik dediği her şeye siz birlik demeyin; onların korktuğundan korkmayın ve yılmayın."},{"vNo":"13 ","txt":"Orduların Rabbi, takdis edeceğiniz O'dur; ve korktuğunuz olsun ve yıldığınız O olsun."},{"vNo":"14 ","txt":"Ve O bir sığınak olacak; fakat İsrail'in iki evi için sendeleme taşı ve gücenme kayası ve Yeruşalem'de oturanlar içinse bir kapan ve tuzak olacak."},{"vNo":"15 ","txt":"Ve onların arasında çoğu tökezleyecek ve düşüp parçalanacak ve tuzağa düşüp yakalanacaklar."},{"vNo":"16 ","txt":"Öğrencilerimin arasında tanıklığı bağla ve yasayı mühürle."},{"vNo":"17 ","txt":"Ve Yakup Evi'nden yüzünü gizleyen Rab'bi bekleyeceğim ve O'nun yolunu gözleyeceğim."},{"vNo":"18 ","txt":"İşte ben ve Rab'bin bana verdiği çocuklar, Sion Dağında oturan Orduların Rabbi tarafından verilen İsrail'deki işaretler ve mucizeleriz."},{"vNo":"19 ","txt":"Ve size: “Fısıldayan ve mırıldayan medyumlara ve büyücülere danışın” diye söyledikleri zaman—yaşayanların ölülerden haber alması için bir halk kendi Tanrısına danışmaz mı?"},{"vNo":"20 ","txt":"Yasaya ve tanıklığa danışın; ve eğer bu söze göre konuşmuyorlarsa, bunun nedeni onların içinde ışık olmamasıdır."},{"vNo":"21 ","txt":"Ve büyük zorluklar ve açlık içinde yaşayıp gidecekler; ve öyle olacak ki aç kaldıkları zaman öfkelenecekler ve krallarına ve Tanrı’larına lanet edip yukarı bakacaklar."},{"vNo":"22 ","txt":"Ve yere bakacaklar ve işte sıkıntı ve karanlık, acı bir iç karartısı görecekler ve karanlığa doğru sürüklenecekler."}]}