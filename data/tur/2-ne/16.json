{"heading":"İşaya Rab'bi görür—İşaya'nın günahları bağışlanır—Peygamberlik etmeye çağırılır—İşaya Mesih'in öğretilerinin Yahudiler tarafından reddedileceğine dair peygamberlikte bulunur—Geri kalanlar dönecek—İşaya 6 ile karşılaştırınız. M.Ö. tahminen 559–545 yılları.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2. Nefi 16","verses":[{"vNo":"1 ","txt":"Kral Uzziya'nın öldüğü yıl, Rab'bi yüce ve yüksek bir taht üzerinde otururken gördüm ve giysisinin eteği tapınağı dolduruyordu."},{"vNo":"2 ","txt":"Tahtın üzerinde seraflar duruyordu; her birinin altı kanadı vardı; ikisiyle yüzünü örtüyor ve ikisiyle ayaklarını örtüyordu; ve ikisiyle uçuyordu."},{"vNo":"3 ","txt":"Ve biri diğerine haykırıp şöyle dedi: Orduların Rabbi kutsaldır, kutsaldır, kutsaldır; bütün dünya O'nun görkemiyle doludur."},{"vNo":"4 ","txt":"Ve haykıranın sesinden kapı eşikleri sarsıldı ve ev dumanla doldu."},{"vNo":"5 ","txt":"O zaman şöyle dedim: Vay halime! Çünkü mahvoldum; çünkü dudakları kirli bir adamım ve dudakları kirli bir halkın içinde yaşıyorum; çünkü gözlerim Kralı, Orduların Rabbini gördü."},{"vNo":"6 ","txt":"Derken seraflardan biri bana doğru uçtu; elinde maşa ile sunaktan almış olduğu kızgın bir köz vardı."},{"vNo":"7 ","txt":"Ve onunla ağzıma dokunup şöyle dedi: İşte dudakların buna değdi; ve kötülüklerin kaldırıldı ve günahlarından arındın."},{"vNo":"8 ","txt":"Aynı zamanda Rab'bin sesini işittim: “Kimi göndereyim ve bizim için kim gidecek?” diyordu. O zaman ben: “İşte ben buradayım, beni gönder” dedim."},{"vNo":"9 ","txt":"Ve O şöyle dedi: Git ve bu halka söyle: İyice dinleyin ve gözlerinizi iyice açın! Ama onlar anlamadılar, farkına bile varmadılar."},{"vNo":"10 ","txt":"Bu halkın yüreğine yağ koy, kulaklarını ağırlaştır ve gözlerini kapa da gözleriyle görmesinler ve kulaklarıyla işitmesinler ve yürekleriyle anlamasınlar ve dönüp şifa bulmasınlar."},{"vNo":"11 ","txt":"O zaman Rab'be: “Ne zamana kadar ya Rab?” dedim. Ve Rab: “Şehirler harap ve kimsesiz, evler insansız ve ülke tümüyle ıssız kalıncaya kadar” dedi."},{"vNo":"12 ","txt":"Ve Rab insanları buradan alıp uzaklara götürdü; çünkü memleketin ortasında çok boş bırakılmış yerler olacak."},{"vNo":"13 ","txt":"Fakat onda biri kalsa bile, onlar geri dönseler de yaprak döktükleri zaman kütüğü kalan meşe ve çitlembik ağacı gibi yutulacaklardır; onun kütüğü kutsal soydur."}]}