{"heading":"Babil'in yıkılışı İkinci Geliş'teki yıkılışı simgeler—O gün öfke ve öç günü olacak—Babil (dünya) sonsuza dek düşecek—İşaya 13 ile karşılaştırın. M.Ö. tahminen 559–545 yılları.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"2. Nefi 23","verses":[{"vNo":"1 ","txt":"Babil'in yükü—onu Amots'un oğlu İşaya gördü."},{"vNo":"2 ","txt":"Yüksek dağın üzerine bayrak dikin; onları yüksek sesle çağırın, el sallayın da soylular kapılarından girsinler."},{"vNo":"3 ","txt":"Kutsal kıldıklarıma emrettim, yiğitlerimi çağırdım; çünkü öfkem yüceliğime sevinenlerin üzerine inmedi."},{"vNo":"4 ","txt":"Dağlardaki kalabalığın gürültüsü, büyük bir halkın gürültülü sesi gibi! Bir araya toplanmış ulusların krallıklarının kargaşalık gürültüsü! Orduların Rabbi savaş için orduları topluyor."},{"vNo":"5 ","txt":"Bütün memleketi yok etmek için, evet, Rab ve öfkesinin silahları uzak bir diyardan, göklerin ucundan geliyorlar."},{"vNo":"6 ","txt":"Feryat edin, çünkü Rab'bin günü yakındır; her şeye Gücü Yeten tarafından bir yıkım gibi gelecektir."},{"vNo":"7 ","txt":"Bu yüzden bütün eller gevşeyecek, her insanın yüreği eriyecek."},{"vNo":"8 ","txt":"Ve korkacaklar, onları sancılar ve acılar tutacak; şaşkın şaşkın birbirlerine bakacaklar; yüzleri alev gibi kızaracak."},{"vNo":"9 ","txt":"İşte Rab'bin günü, memleketi harabeye çevirmek için acımasız bir gazap ve kızgın bir öfkeyle geliyor; ve O, günahkârları memleketten çıkarıp yok edecek."},{"vNo":"10 ","txt":"Çünkü gökteki yıldızlar ve onların yıldız kümeleri ışıklarını vermeyecekler; güneş doğunca kararacak ve ay parlak ışığını vermeyecek."},{"vNo":"11 ","txt":"Ve dünyayı kötülüğü yüzünden ve kötüleri kötülükleri yüzünden cezalandıracağım; kibirlilerin küstahlığını sona erdireceğim ve korkunç olanların gururunu alçaltacağım."},{"vNo":"12 ","txt":"İnsanı saf altından, hatta Ofir külçe altınından daha değerli kılacağım."},{"vNo":"13 ","txt":"Bu yüzden gökleri sarsacağım; Orduların Rabbi’nin gazabıyla, O'nun kızgın öfkesinin gününde dünya yerinden oynayacak."},{"vNo":"14 ","txt":"Ve o gün, kovalanan ceylan ve sahipsiz bir koyun gibi olacak ve herkes kendi halkına dönüp kendi ülkesine kaçacak."},{"vNo":"15 ","txt":"Gururluların hepsi delik deşik edilecek; evet ve kötülerle birleşen herkes kılıçtan geçirilecek."},{"vNo":"16 ","txt":"Çocukları da gözleri önünde paramparça edilecek; evleri yağma edilip eşlerine tecavüz edilecek."},{"vNo":"17 ","txt":"İşte altına, gümüşe değer vermeyen ve onlardan hoşlanmayan Medleri onlara karşı uyandıracağım."},{"vNo":"18 ","txt":"Onların yayları gençleri kırıp dökecek; ve rahmin meyvesine acımayacaklar; gözleri çocukları esirgemeyecek."},{"vNo":"19 ","txt":"Ve krallıkların görkemi, Kildaniler'in gururunun süsü olan Babil, Tanrı'nın Sodom ve Gomorra'yı yıktığı gibi olacak."},{"vNo":"20 ","txt":"Orada bir daha oturulmayacak ve nesilden nesle konut olmayacak. Araplar orada çadır kurmayacak ve çobanlar orada sürülerini yatırmayacaklar."},{"vNo":"21 ","txt":"Fakat orada çölün yabani hayvanları yatacak ve onların evleri uluyan yaratıklarla dolu olacak; ve orada baykuşlar barınacak ve satirler dans edecek."},{"vNo":"22 ","txt":"Ve ıssız kalan evlerinde yabani ada hayvanları ve güzel saraylarında da ejderhalar uluyacak; ve vaktinin gelmesi yakındır ve günleri uzamayacaktır. Çünkü onu çok hızlı bir şekilde yok edeceğim; evet, halkıma karşı merhametli olacağım, ama kötüler yok olup gidecek."}]}