{"heading":"İsrail toplanacak ve bin yıl dinlenmenin tadını çıkaracak—Lusifer baş kaldırdığı için cennetten atılmıştır—İsrail, Babil'e (dünyaya) karşı zafer kazanacak. İşaya 14 ile karşılaştırın. M.Ö. tahminen 559–545 yılları.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"2. Nefi 24","verses":[{"vNo":"1 ","txt":"Çünkü Rab, Yakup'a merhamet gösterecek, İsrail'i yine seçecek ve onları kendi ülkelerine yerleştirecek; ve yabancılar onlara katılacak ve Yakup Evi'ne yapışacaklar."},{"vNo":"2 ","txt":"Ve halklar onları uzaklardan alıp dünyanın öbür ucuna, evet, kendi yerlerine getirecekler ve onlar vaadedilmiş topraklarına dönecekler. Ve İsrail Evi o toprakları yurt edinecek ve Rab'bin ülkesi uşakların ve hizmetçilerin ülkesi olacak; ve kendilerini tutsak etmiş olanları tutsak edecekler ve kendilerini ezenleri yönetecekler."},{"vNo":"3 ","txt":"Ve o gün öyle olacak ki çektiğin üzüntü, korku ve sana hizmetçilik yaptırdıkları çetin tutsaklıktan sonra Rab seni rahata erdirecek."},{"vNo":"4 ","txt":"Ve o gün öyle olacak ki Babil Kralı’na bu deyişi söyleyip şöyle diyeceksin: Zalimin sonu nasıl geldi, altın şehir nasıl yok oldu."},{"vNo":"5 ","txt":"Rab kötülerin değneğini, hükümdarların asasını kırdı."},{"vNo":"6 ","txt":"Halkı kudurmuşçasına boyuna döven, ulusları öfkeyle yönetenin kendisi şimdi eziyet çekiyor ve kimse buna engel olmuyor."},{"vNo":"7 ","txt":"Bütün dünya rahatta ve susmuş; onlar ilahiler söyleyip coşarlar."},{"vNo":"8 ","txt":"Evet, köknar ağaçları ve Lübnan'ın sedirleri de senin için seviniyorlar: “Sen yere yatırıldığından beri bize karşı hiç kesici çıkmadı” diyorlar."},{"vNo":"9 ","txt":"Cehennem senin gelişini karşılamak için dibinden kaynıyor; senin için ölülerini, hatta dünyanın bütün büyüklerini uyandırıyor; milletlerin bütün krallarını tahtlarından ayağa kaldırdı."},{"vNo":"10 ","txt":"Hepsi sana konuşup şöyle diyecekler: Sende mi bizim gibi zayıf düştün? Bize mi benzedin?"},{"vNo":"11 ","txt":"Gösterişin mezara indirildi; kemanların sesi duyulmuyor; altına kurtlar serildi ve üzerini kurtlar örtüyor."},{"vNo":"12 ","txt":"Ey Lusifer, seherin oğlu, gökten nasıl düştün! Ulusları devirirdin, nasıl yere yıkıldın!"},{"vNo":"13 ","txt":"Çünkü kendi yüreğinde derdin: Göğe çıkacağım, tahtımı Tanrı'nın yıldızlarının üzerine yükselteceğim; kuzeyin sonlarında, cemaat dağının tepesinde de oturacağım."},{"vNo":"14 ","txt":"Bulutların üstündeki yüksekliklere çıkacağım; En Yüce Olan gibi olacağım."},{"vNo":"15 ","txt":"Oysa sen cehenneme, çukurun dibine atılacaksın."},{"vNo":"16 ","txt":"Seni görenler gözlerini sana dikecekler ve seni düşünüp şöyle diyecekler: Dünyayı sarsan, krallıkları titreten adam bu mu?"},{"vNo":"17 ","txt":"Ve dünyayı çöle döndüren, şehirlerini yıkan ve tutsak evlerini açmayan adam bu mu?"},{"vNo":"18 ","txt":"Milletlerin bütün kralları, evet, her biri kendi mezarında, hepsi görkemle yatıyor."},{"vNo":"19 ","txt":"Fakat sen iğrenç bir dal gibi ve kılıçla delik deşik edilip taşlı çukura atılan ölülerin kalıntıları gibi mezarından sökülüp atıldın; ayak altında çiğnenen leş gibisin."},{"vNo":"20 ","txt":"Gömülerek onlarla birleşmeyeceksin, çünkü kendi memleketini harap ettin ve kendi halkını öldürdün; kötülük işleyenlerin soyu hiçbir zaman anılmayacaktır."},{"vNo":"21 ","txt":"Atalarının kötülükleri yüzünden, onun çocuklarını boğazlayacak yer hazırlayın da ayağa kalkmasınlar ve ülkeyi kendilerine mülk edinmesinler; ve yeryüzünü şehirlerle doldurmasınlar."},{"vNo":"22 ","txt":"Çünkü Orduların Rabbi diyor: Onlara karşı yükseleceğim ve adı ve geride kalanı ve oğlu ve yeğeni Babil'den kovup atacağım, diyor Rab."},{"vNo":"23 ","txt":"Onu balaban kuşlarının yuvası yapacağım ve orası bataklıkların yeri olacak; ve orayı yıkım süpürgesiyle süpüreceğim, diyor Orduların Rabbi."},{"vNo":"24 ","txt":"Orduların Rabbi ant içerek şöyle dedi: Gerçekten düşündüğüm gibi olacak ve nasıl tasarladımsa öyle duracak."},{"vNo":"25 ","txt":"Şöyle ki Asurluyu ülkeme getireceğim ve dağlarımın üzerinde onu ayaklar altında çiğneyeceğim; o zaman boyunduruğu onların üzerinden kalkacak ve yükü onların omuzlarından kalkacak."},{"vNo":"26 ","txt":"Bütün dünyada tasarlanan amaç budur ve bütün milletlerin üzerine uzatılmış olan el budur."},{"vNo":"27 ","txt":"Çünkü Orduların Rabbi’nin tasarladığını kim bozabilir? Ve onun uzanmış elini kim geri çevirebilir?"},{"vNo":"28 ","txt":"Bu yük, Kral Ahaz'ın öldüğü yılda oldu."},{"vNo":"29 ","txt":"Ey bütün Filistin, sana vuranın değneği kırıldı diye sevinme; çünkü yılanın kökünden Kokatris yılanı çıkacak ve onun meyvesi yakıcı uçan yılan olacak."},{"vNo":"30 ","txt":"Ve fakirlerin ilk doğanları karınlarını doyuracaklar ve muhtaçlar emniyetle yatacaklar; ve senin kökünü kıtlıkla öldüreceğim; ve o, senden artakalanları öldürecek."},{"vNo":"31 ","txt":"Ulu, ey kapı; feryat et, ey şehir; sen Filistin baştan başa eriyip yok oldun; çünkü kuzeyden bir duman gelecek ve vakti gelince hiç kimse yalnız kalmayacak."},{"vNo":"32 ","txt":"Ulusların habercileri o vakit ne cevap verecekler? Denecek ki Rab, Sion'u kurmuştur ve halkından yoksul olanlar oraya sığınacaktır."}]}