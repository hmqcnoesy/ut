{"heading":"İsa şöyle emreder: Yargılamayın, Tanrı'dan isteyin, sahte peygamberlerden sakının—Baba'nın isteğini yerine getirenlere kurtuluşu vaad eder—Matta 7 ile karşılaştırın. M.S. tahminen 34 yılı.","prevAbbr":"3-ne","prevNo":13,"nextAbbr":"3-ne","nextNo":15,"chapterTitle":"3. Nefi 14","verses":[{"vNo":"1 ","txt":"Ve şimdi öyle oldu ki İsa bu sözleri söyledikten sonra yine kalabalığa döndü ve tekrar ağzını açıp onlara şöyle dedi: Doğrusu, doğrusu, size derim, yargılamayın ki yargılanmayasınız."},{"vNo":"2 ","txt":"Çünkü hangi yargı ile yargılarsanız onunla yargılanacaksınız; ve hangi ölçüyle ölçerseniz, aynı ölçüyle ölçüleceksiniz."},{"vNo":"3 ","txt":"Ve sen neden kardeşinin gözündeki çöpü görürsün de kendi gözündeki merteği görmezlikten gelirsin?"},{"vNo":"4 ","txt":"Ya da nasıl olur da kardeşine: “Bırak, gözündeki çöpü çıkarayım” dersin? Ve işte, mertek kendi gözünde!"},{"vNo":"5 ","txt":"Seni ikiyüzlü, önce kendi gözündeki merteği çıkar; ve o zaman kardeşinin gözündeki çöpü çıkarmak için daha iyi görürsün."},{"vNo":"6 ","txt":"Kutsal olanı köpeklere vermeyin ve incilerinizi domuzların önüne atmayın, yoksa onları ayaklarının altında çiğnerler ve geri dönüp sizi parçalarlar."},{"vNo":"7 ","txt":"Dileyin ve size verilecektir; arayın ve bulacaksınız; kapıyı çalın ve size açılacaktır."},{"vNo":"8 ","txt":"Çünkü her dileyen alır ve arayan bulur; ve kapıyı çalana, kapı açılır."},{"vNo":"9 ","txt":"Ya da içinizden hangi adam oğlu ekmek ister de, ona taş verir?"},{"vNo":"10 ","txt":"Ya da balık ister de, ona yılan verir?"},{"vNo":"11 ","txt":"O halde sizler kötü olduğunuz halde çocuklarınıza iyi armağanlar vermeyi biliyorsanız, Cennetteki Babanız kendisinden dileyenlere çok daha iyi şeyler vermez mi?"},{"vNo":"12 ","txt":"Bu nedenle insanların size nasıl davranmasını istiyorsanız, siz de onlara öyle davranın; çünkü yasa ve peygamberler bunu söyler."},{"vNo":"13 ","txt":"Dar kapıdan girin; çünkü yıkıma götüren kapı geniş ve yol enlidir; ve oradan girenler çoktur."},{"vNo":"14 ","txt":"Çünkü hayata götüren kapı dar ve yol incedir; ve onu bulanlar azdır."},{"vNo":"15 ","txt":"Sahte peygamberlerden sakının; onlar size koyun postu içinde gelirler, ama içten yırtıcı kurtlardır."},{"vNo":"16 ","txt":"Onları meyvelerinden tanıyacaksınız. İnsanlar dikenlerden üzüm ya da deve dikenlerinden incir toplarlar mı?"},{"vNo":"17 ","txt":"Aynı şekilde her iyi ağaç iyi meyve verir; fakat çürük ağaç kötü meyve verir."},{"vNo":"18 ","txt":"İyi ağaç kötü meyve veremez; çürük ağaç da iyi meyve vermez."},{"vNo":"19 ","txt":"İyi meyve vermeyen her ağaç kesilip ateşe atılır."},{"vNo":"20 ","txt":"Bu nedenle, onları meyvelerinden tanıyacaksınız."},{"vNo":"21 ","txt":"Bana: “Rab, Rab!” diyen herkes Göklerin Krallığı'na girmeyecektir; ancak Cennetteki Babam'ın isteğini yerine getiren girecektir."},{"vNo":"22 ","txt":"O gün birçokları bana: “Rab, Rab, biz senin adınla peygamberlik etmedik mi? Ve senin adınla cinleri kovmadık mı? Ve senin adınla birçok harika işler yapmadık mı?” diyecekler."},{"vNo":"23 ","txt":"Ve o zaman, ben de onlara açıkça şöyle diyeceğim: Ben sizi hiç tanımadım; çekilin önümden, ey kötülük yapanlar!"},{"vNo":"24 ","txt":"Onun için, bu sözlerimi duyup uygulayan kişiyi, ben evini kaya üzerine kuran akıllı bir adama benzeteceğim."},{"vNo":"25 ","txt":"Ve yağmur yağdı ve seller geldi; ve rüzgarlar esip o eve çarptılar; ve ev yıkılmadı, çünkü kaya üzerine kurulmuştu."},{"vNo":"26 ","txt":"Ve bu sözlerimi duyup da uygulamayan herkes, evini kum üzerine kuran aptal bir adama benzer—"},{"vNo":"27 ","txt":"Ve yağmur yağdı ve seller geldi; ve rüzgarlar esip o eve çarptılar; ve ev yıkıldı ve onun yıkılışı büyük oldu."}]}