{"heading":"İkinci Geliş'te gururlular ve kötüler saman çöpü gibi yanacaklar—İlya, o büyük ve korkunç günden önce dönecek—Malaki 4 ile karşılaştırın. M.S. tahminen 34 yılı.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3. Nefi 25","verses":[{"vNo":"1 ","txt":"Çünkü işte, fırın gibi yanacak olan gün geliyor; ve bütün gururlular, evet ve kötülük işleyenlerin hepsi saman olacaklar; ve gelecek olan gün onları yakacak, diyor Orduların Rabbi, öyle ki, onlarda ne kök ne de dal bırakacak."},{"vNo":"2 ","txt":"Fakat benim adımdan korkan sizler için Doğruluğun Oğlu kanatlarında şifa ile kalkacak; ve çıkacaksınız ve ahırdaki buzağılar gibi büyüyeceksiniz."},{"vNo":"3 ","txt":"Ve kötüleri ayaklarınızın altına alacaksınız; çünkü bunu yapacağım günde onlar ayaklarınızın tabanları altında kül olacaklar, diyor Orduların Rabbi."},{"vNo":"4 ","txt":"Hizmetkârım Musa'nın yasasını, kanunları ve hükümleriyle hatırlayın; o yasayı ki, Horeb'te bütün İsrail için Ben ona emrettim."},{"vNo":"5 ","txt":"İşte, Rab'bin büyük ve korkunç günü gelmeden önce, Ben size İlya peygamberi göndereceğim."},{"vNo":"6 ","txt":"Ve o da babaların yüreğini çocuklara ve çocukların yüreğini de babalarına döndürecektir; gelip de dünyayı lanetle vurmayayım diye."}]}