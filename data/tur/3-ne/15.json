{"heading":"İsa, Musa yasasının kendisinde tamamlandığını bildirir—Nefililer kendisinin Yeruşalem'de sözünü ettiği öteki koyunlardır—Yeruşalem'deki Rab'bin halkı kötülüklerinden dolayı İsrail'in dağılmış koyunlarını tanımazlar. M.S. tahminen 34 yılı.","prevAbbr":"3-ne","prevNo":14,"nextAbbr":"3-ne","nextNo":16,"chapterTitle":"3. Nefi 15","verses":[{"vNo":"1 ","txt":"Ve şimdi, öyle oldu ki İsa bu sözlerini bitirdikten sonra gözlerini kalabalığın üzerine çevirerek onlara şöyle dedi: İşte, Babam'ın yanına çıkmadan önce size öğrettiklerimi duydunuz; bu yüzden, bu sözlerimi hatırlayıp onları uygulayanı ben son günde yukarı kaldıracağım."},{"vNo":"2 ","txt":"Ve öyle oldu ki İsa bu sözleri söylediğinde aralarında hayrete kapılarak Musa yasası ile ilgili düşüncelerini merak edenler olduğunu gördü; çünkü onlar eski şeylerin geçtiğini ve her şeyin yenilendiği sözlerini anlamamışlardı."},{"vNo":"3 ","txt":"Ve İsa onlara şöyle dedi: Size eski şeyler geçti ve her şey yenilendi, dediğime şaşmayın."},{"vNo":"4 ","txt":"İşte, size derim ki Musa'ya verilen yasa artık tamamlanmıştır."},{"vNo":"5 ","txt":"İşte yasayı veren benim ve halkım İsrail ile antlaşma yapan da benim; bu yüzden, yasa bende tamamlandı; çünkü ben yasayı tamamlamak için geldim; dolayısıyla yasa sona ermiştir."},{"vNo":"6 ","txt":"İşte, ben peygamberlerin söylediklerini geçersiz kılmıyorum; çünkü bende tamamlanmamış olanların hepsi, doğrusu size derim ki, onların hepsi tamamlanacaktır."},{"vNo":"7 ","txt":"Ve eski şeyler geçti dediğim için ileride olacaklarla ilgili söylenmiş olanları da ortadan kaldırmıyorum."},{"vNo":"8 ","txt":"Çünkü işte, halkımla yapmış olduğum antlaşmanın hepsi tam olarak yerine gelmemiştir; fakat Musa'ya verilmiş olan yasa benimle sona ermiştir."},{"vNo":"9 ","txt":"İşte yasa ve ışık benim. Bana bakıp sonuna kadar dayanırsanız, yaşayacaksınız; çünkü sonuna kadar dayanana, ben sonsuz yaşamı vereceğim."},{"vNo":"10 ","txt":"İşte, size emirleri verdim; bu yüzden emirlerimi tutun. Ve yasa ve peygamberler budur; çünkü onlar gerçekten bana tanıklık ettiler."},{"vNo":"11 ","txt":"Ve şimdi öyle oldu ki İsa bu sözleri söyledikten sonra, seçmiş olduğu Onikiler'e şöyle dedi:"},{"vNo":"12 ","txt":"Sizler benim öğrencilerimsiniz ve Yusuf Evi'nin bir kalıntısı olan bu halka bir ışıksınız."},{"vNo":"13 ","txt":"Ve işte, burası sizin mirasınız olan ülkedir ve Baba onu size vermiştir."},{"vNo":"14 ","txt":"Ve Baba hiçbir zaman bunu Yeruşalem'deki kardeşlerinize söylememi emretmedi."},{"vNo":"15 ","txt":"Hiçbir zaman da Baba bana, ülkeden çıkardığı İsrail Evi'nin öteki oymaklarından kendilerine söz etmemi emretmedi."},{"vNo":"16 ","txt":"Baba bana sadece şunu onlara söylememi emretti:"},{"vNo":"17 ","txt":"Bu ağıldan olmayan başka koyunlarım da var; onları da getirmeliyim; ve onlar benim sesimi işitecekler ve tek sürü, tek çoban olacak."},{"vNo":"18 ","txt":"Ve şimdi, onlar dik kafalılıklarından ve inançsızlıklarından dolayı sözlerimi anlamadılar; bu yüzden Baba bana bu konuda kendilerine başka bir şey söylemememi emretti."},{"vNo":"19 ","txt":"Fakat doğrusu, size derim ki Baba bana şunu emretti, ben de size bildiriyorum: Siz onların kötülüklerinden dolayı aralarından ayrıldınız; bu yüzden sizi tanımamaları kendi kötülüklerinden dolayıdır."},{"vNo":"20 ","txt":"Ve doğrusu, size yine derim ki, Baba onların arasından diğer oymakları da ayırmıştır; ve onların diğer oymaklardan haberdar olmamaları kötülüklerinden dolayıdır."},{"vNo":"21 ","txt":"Ve doğrusu size derim ki, işte sizler: “Benim bu ağıldan olmayan başka koyunlarım da var; onları da getirmeliyim; ve onlar benim sesimi işitecekler ve tek sürü, tek çoban olacak!” dediklerimsiniz."},{"vNo":"22 ","txt":"Ve onlar beni anlamadılar; çünkü bu sözünü ettiklerimin Yahudi olmayan uluslar olduğunu sandılar; çünkü Yahudi olmayan ulusların, onların vaazlarıyla doğru inanca döndürüleceklerini anlamadılar."},{"vNo":"23 ","txt":"Ve ben, onlar benim sesimi duyacaklar, dediğim zaman beni anlamadılar; ve Yahudi olmayan ulusların hiçbir zaman benim sesimi duymayacaklarını, yani Kutsal Ruh'un aracılığı olmadan kendimi onlara göstermeyeceğimi anlamadılar."},{"vNo":"24 ","txt":"Fakat işte, siz hem benim sesimi işittiniz hem de beni gördünüz; ve sizler benim koyunlarımsınız ve Baba'nın bana verdiklerinin arasında sayılısınız."}]}