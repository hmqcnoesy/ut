{"heading":"Son günlerde Sion ve destekleri kurulacak ve İsrail merhamet ve şefkat içinde toplanacaktır—Galip geleceklerdir—İşaya 54 ile karşılaştırın. M.S. tahminen 34 yılı.","prevAbbr":"3-ne","prevNo":21,"nextAbbr":"3-ne","nextNo":23,"chapterTitle":"3. Nefi 22","verses":[{"vNo":"1 ","txt":"Ve o zaman yazılmış olanlar yerine gelecektir: Ezgiler söyle, ey kısır, sen ki doğurmadın; ezgiler söyle ve yüksek sesle çağır, sen ki doğum sancısı çekmedin; çünkü terk edilmiş kadının çocukları, evli kadının çocuklarından çoktur, diyor Rab."},{"vNo":"2 ","txt":"Çadırının yerini genişlet ve meskenlerinin eteklerini gersinler; esirgeme, iplerini uzat ve kazıklarını sağlamlaştır."},{"vNo":"3 ","txt":"Çünkü sağa sola yayılacaksın; ve senin soyun Yahudi olmayan ulusları miras alacak ve ıssız şehirleri halk ile dolduracak."},{"vNo":"4 ","txt":"Korkma, çünkü utanmayacaksın ve şaşırmayacaksın; çünkü utandırılmayacaksın; çünkü gençliğinin utancını unutacaksın ve gençliğindeki rezaletleri hatırlamayacaksın ve dulluğunun utancını da bir daha hatırlamayacaksın."},{"vNo":"5 ","txt":"Çünkü senin yaratıcın, senin kocan, O'nun adı Orduların Rabbi'dir ve seni Fidye ile Kurtaran, İsrail'in Kutsalı'dır—O'na bütün dünyanın Tanrısı denilecektir."},{"vNo":"6 ","txt":"Çünkü Rab, reddedildiğin zaman seni terk edilmiş, ruhu üzüntülü bir kadın ve genç hanım diye çağırdı, diyor senin Tanrın."},{"vNo":"7 ","txt":"Çünkü seni kısa bir süre için terk ettim, ama seni büyük merhametlerle toplayacağım."},{"vNo":"8 ","txt":"Biraz öfkeyle yüzümü senden bir an sakladım, fakat sonsuz bir şefkatle sana merhamet edeceğim, diyor fidye ile seni kurtaran Rab."},{"vNo":"9 ","txt":"Çünkü bu, benim için Nuh suları gibidir; çünkü Nuh suları yeryüzünü artık örtmeyecek diye nasıl ant içtiysem, sana karşı öfkelenmeyeceğim diye öyle ant içtim."},{"vNo":"10 ","txt":"Çünkü dağlar gidecek ve tepeler kaldırılacak, fakat iyiliğim senin üzerinden kalkmayacak ve benim barışımın antlaşması yok olmayacak, diyor sana merhamet eden Rab."},{"vNo":"11 ","txt":"Ey sen, kasırgaya tutulmuş ve teselli bulamamış düşkün, işte, güzel renkli harçlarla taşlarını yerine koyacağım ve gök yakutlarla temellerini atacağım."},{"vNo":"12 ","txt":"Ve pencerelerini akik taşından ve kapılarını kızıl yakuttan ve bütün sınırlarını güzel taşlardan yapacağım."},{"vNo":"13 ","txt":"Ve bütün çocukların Rab tarafından öğretilecek; ve çocuklarının huzuru büyük olacak."},{"vNo":"14 ","txt":"Doğrulukla pekişeceksin; eziyetten uzak olacaksın, çünkü korkmayacaksın; ve terörden uzak kalacaksın, çünkü sana yaklaşmayacak."},{"vNo":"15 ","txt":"İşte, onlar şüphesiz sana karşı toplanacaklar; bu benden gelmeyecek; sana karşı kim toplanırsa senin iyiliğin için düşecektir."},{"vNo":"16 ","txt":"İşte, ateşteki kömürleri üfleyen ve işine göre aletler yapan demirciyi Ben yarattım; ve harap etsin diye yakıp yıkıcıyı da Ben yarattım."},{"vNo":"17 ","txt":"Sana karşı yapılan hiçbir silah işe yaramayacak; ve yargılamada sana hakaret eden her dili suçlu çıkaracaksın. Rab'bin hizmetkârlarının mirası budur ve onların doğruluğu bendendir, diyor Rab."}]}