{"heading":"İsa, İşaya'nın sözlerini onaylar—Halka, peygamberlerin yazdıklarını araştırmasını emreder—Lamanlı Samuel'in, Diriliş ile ilgili sözleri onların kayıtlarına eklenir. M.S. tahminen 34 yılı.","prevAbbr":"3-ne","prevNo":22,"nextAbbr":"3-ne","nextNo":24,"chapterTitle":"3. Nefi 23","verses":[{"vNo":"1 ","txt":"Ve şimdi, işte, size derim ki bunları araştırmalısınız. Evet, size bunları gayretle araştırmanız için bir emir veriyorum; çünkü İşaya'nın söylediği sözler büyüktür."},{"vNo":"2 ","txt":"Çünkü o şüphesiz İsrail Evi'nden olan halkımla ilgili her şeyi söyledi; bu yüzden, Yahudi olmayan uluslara da konuşmuş olması gerekir."},{"vNo":"3 ","txt":"Ve onun söylediği sözlere göre söylediği her şey yerine gelmiştir ve gelecektir."},{"vNo":"4 ","txt":"Bu yüzden sözlerime kulak verip size söylediklerimi yazın; ve onlar zamanı gelince ve Baba'nın isteğine göre Yahudi olmayan uluslara ulaşacaktır."},{"vNo":"5 ","txt":"Ve sözlerimi dinleyen ve tövbe edip vaftiz olan herkes kurtulacaktır. Peygamberlerin yazdıklarını araştırın; çünkü bunlar hakkında tanıklık edenler çoktur."},{"vNo":"6 ","txt":"Ve şimdi öyle oldu ki İsa bu sözleri söyleyip onların almış olduğu bütün kutsal yazıları onlara açıkladıktan sonra, onlara yine şöyle dedi: İşte sizin elinizde olmayan başka kutsal yazıları da yazmanızı istiyorum."},{"vNo":"7 ","txt":"Ve öyle oldu ki Nefi'ye: “Tuttuğun kayıtları getir” dedi."},{"vNo":"8 ","txt":"Ve Nefi, kayıtları getirip de O'nun önüne koyunca, İsa onlara göz atarak şöyle dedi:"},{"vNo":"9 ","txt":"Doğrusu, size derim ki hizmetkârım Lamanlı Samuel'e, Baba'nın adını Ben'de yücelteceği gün, birçok azizin ölümden dirilip birçoklarına görüneceği ve onlara hizmet edeceği hakkında bu halka tanıklık etmesini emretmiştim. Ve onlara: “Böyle olmadı mı?” dedi."},{"vNo":"10 ","txt":"Ve öğrencileri O'na cevap vererek: “Evet, Rab, Samuel senin sözlerine göre peygamberlik etti ve onların hepsi de yerine geldi” dediler."},{"vNo":"11 ","txt":"Ve İsa onlara: “Birçok azizin dirilerek, birçoklarına göründüğünü ve onlara hizmet ettiğini nasıl oldu da yazmadınız?” dedi."},{"vNo":"12 ","txt":"Ve öyle oldu ki o zaman Nefi, bunun yazılmamış olduğunu hatırladı."},{"vNo":"13 ","txt":"Ve öyle oldu ki İsa bunun yazılmasını emretti; bu yüzden, İsa'nın emrettiği şekilde yazıldı."},{"vNo":"14 ","txt":"Ve şimdi öyle oldu ki İsa, onların yazdığı kutsal yazıların hepsini tek bir bütün olarak açıkladıktan sonra, onlara kendilerine açıklamış olduğu bu şeyleri öğretmeleri için emir verdi."}]}