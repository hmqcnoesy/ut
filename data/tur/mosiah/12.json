{"heading":"Abinadi, halkın yok olacağına ve Kral Nuh'un öleceğine dair peygamberlikte bulunduğu için hapsedilir—Sahte rahipler kutsal yazılardan bahsederek Musa yasasını tutuyormuş gibi davranırlar—Abinadi onlara On Emir'i öğretmeye başlar. M.Ö. tahminen 148 yılı.","prevAbbr":"mosiah","prevNo":11,"nextAbbr":"mosiah","nextNo":13,"chapterTitle":"Mosiya 12","verses":[{"vNo":"1 ","txt":"Ve öyle oldu ki iki yıllık bir süreden sonra Abinadi kılık değiştirerek onların arasına geldi; öyle ki onu tanımadılar; ve Abinadi onların arasında şöyle diyerek peygamberlik etmeye başladı: Rab bana şöyle diyerek emretti—Abinadi, git ve bu halkıma peygamberlikte bulun; çünkü sözlerime karşı yüreklerini katılaştırdılar; yaptıkları kötülüklerden tövbe etmiyorlar; bu yüzden onları öfkemle ziyaret edeceğim; evet, ateşli öfkemle onları günahlarına ve iğrençliklerine göre yoklayacağım."},{"vNo":"2 ","txt":"Evet, bu kuşağın vay haline! Ve Rab bana şöyle dedi: Elini uzat ve şöyle diyerek peygamberlik et! Rab şöyle diyor, öyle olacak ki bu kuşak, işlediği günahlar yüzünden tutsaklığa sürüklenecek ve yanağına tokadı yiyecek; evet ve askerler tarafından sürülüp öldürülecekler; ve gökteki akbabalar ve köpekler, evet ve vahşi hayvanlar onların leşlerini yiyip bitirecek."},{"vNo":"3 ","txt":"Ve öyle olacak ki Kral Nuh'un hayatı kızgın bir fırına atılmış giysinin değeri kadar olacak; çünkü o, benim Rab olduğumu bilecek."},{"vNo":"4 ","txt":"Ve öyle olacak ki bu halkımı korkunç felâketlerle, evet, kıtlıkla ve salgın hastalıklarla cezalandıracağım; ve bütün gün boyunca onları inim inim inleteceğim."},{"vNo":"5 ","txt":"Evet ve sırtlarına çok ağır yükler vuracağım ve dilsiz bir eşek gibi sürülüp götürülecekler."},{"vNo":"6 ","txt":"Ve öyle olacak ki onların üzerine dolu yağdıracağım ve bu onları vuracak; ve onlar aynı zamanda doğu yeli ile vurulacaklar; ve tarlalarını da böcekler saracak ve tahıllarını yiyip bitirecekler."},{"vNo":"7 ","txt":"Ve büyük bir salgın hastalıkla vurulacaklar—ve bütün bunları işledikleri kötülükler ve iğrençlikler yüzünden yapacağım."},{"vNo":"8 ","txt":"Ve öyle olacak ki tövbe etmezlerse, onları yeryüzünden tamamen silip atacağım; ancak arkalarında bir kayıt bırakacaklar ve ben bu kayıtları ülkeye sahip çıkacak diğer uluslar için saklayacağım; evet, hatta bunu, bu halkın iğrençliklerini başka uluslara bildirmek için yapacağım. Ve Abinadi, bu halka karşı birçok konuda peygamberlik etti."},{"vNo":"9 ","txt":"Ve öyle oldu ki halk ona karşı öfkelendi ve onu yakalayıp kralın önüne bağlı olarak getirdiler. Ve krala: “İşte, huzurunuza halkınız hakkında kötü şeyler peygamberlik eden ve Tanrı'nın bu halkı yok edeceğini söyleyen bir adam getirdik!” dediler."},{"vNo":"10 ","txt":"Ve bu adam aynı zamanda sizin hayatınız hakkında da kötü şeyler peygamberlik ediyor ve sizin yaşamınızın fırın ateşine atılan bir giysi gibi olacağını söylüyor."},{"vNo":"11 ","txt":"Ve yine, sizin bir saman gibi, hatta tarlada hayvanların basıp ayakları altında çiğnedikleri kuru bir saman gibi olacağınızı söylüyor."},{"vNo":"12 ","txt":"Ve yine, sizin açılır açılmaz esen rüzgarla birlikte toprağın yüzünde her tarafa dağılıp giden devedikeni çiçekleri gibi olacağınızı söylüyor. Ve bunu Rab'bin söylediğini iddia ediyor. Ve tövbe etmezseniz, bütün bunların başınıza geleceğini ve bunun da işlediğiniz kötülükler yüzünden olacağını söylüyor."},{"vNo":"13 ","txt":"Ve şimdi, ey kralımız, siz ne büyük kötülük yaptınız ki ya da halkınız ne büyük günah işledi ki Tanrı tarafından suçlu bulunuyoruz ya da bu adam tarafından yargılanıyoruz?"},{"vNo":"14 ","txt":"Ve şimdi, ey kralımız, işte bizim suçsuzluğumuz ortada ve siz de, ey kralımız günah işlemediniz; öyleyse bu adam sizin hakkınızda yalan söylemiştir ve boşuna kehanet etmiştir."},{"vNo":"15 ","txt":"Ve işte, biz güçlüyüz ve tutsaklık altına girmeyeceğiz; daha doğrusu düşmanlarımız bizi tutsak edemezler; evet ve siz ülkede refaha kavuştunuz ve bundan böyle de refaha kavuşacaksınız."},{"vNo":"16 ","txt":"İşte, o adam burada, onu elinize teslim ediyoruz; ne yapmanız gerekiyorsa, ona öyle yapın."},{"vNo":"17 ","txt":"Ve öyle oldu ki Kral Nuh, Abinadi'yi hapse attırdı ve rahiplerinin bir araya toplanmasını emretti; böylece bir meclis toplantısı düzenleyerek ona ne yapacağına karar vermek istiyordu."},{"vNo":"18 ","txt":"Ve öyle oldu ki onlar krala: “Sorguya çekmemiz için onu buraya getir!” dediler; ve kral da Abinadi'nin, rahiplerin huzuruna getirilmesi için emir verdi."},{"vNo":"19 ","txt":"Ve Abinadi'ye söylediklerinin tersini söylettirip bu yolla onu suçlayabilmek için sorgulamaya başladılar; fakat Abinadi onlara cesur bir şekilde cevap verdi ve onların sorularına, evet, herkesi hayret içinde bırakacak cevaplarla karşı koydu; çünkü onların sorularının hiçbirini cevapsız bırakmadı ve onları konuştukları her konuda şaşkınlığa uğrattı."},{"vNo":"20 ","txt":"Ve öyle oldu ki içlerinden biri Abinadi'ye şöyle dedi: Atalarımız tarafından yazılıp öğretilen şu sözlerin anlamı nedir:"},{"vNo":"21 ","txt":"Dağlar üzerinde müjdecinin ayakları ne güzeldir; o müjdeci ki, barış ilan ediyor, iyilik müjdesini getiriyor, kurtuluş ilan ediyor; Sion'a diyor: Tanrın krallık ediyor!"},{"vNo":"22 ","txt":"Bekçilerin seslerini yükselterek hep bir ağızdan şarkılar söyleyecekler; çünkü Rab'bin, Sion'u geri getireceğini gözleriyle görecekler."},{"vNo":"23 ","txt":"Ey Yeruşalem harabeleri, sevinin! Hep bir ağızdan ezgiler söyleyin! Çünkü Rab, halkını teselli etti, Yeruşalem'i fidye ile kurtardı."},{"vNo":"24 ","txt":"Rab, bütün ulusların gözü önünde kutsal kolunu sıvadı; ve dünyanın her ucu Tanrımızın kurtarışını görecek."},{"vNo":"25 ","txt":"Ve şimdi Abinadi onlara şöyle dedi: Siz rahip misiniz? Ve peygamberlik ruhunu anlıyormuş gibi bu halka öğretmenlik yapmaya kalkışıyorsunuz da benden hâlâ bu şeylerin ne anlama geldiğini öğrenmek istiyorsunuz!"},{"vNo":"26 ","txt":"Size söylüyorum: Rab'bin yollarını saptırdığınız için vay halinize! Çünkü bu şeyleri anlasanız da, onları öğretmemişsiniz; bu yüzden Rab'bin yollarını saptırdınız."},{"vNo":"27 ","txt":"Yüreklerinizi anlayışa açmadınız; bu yüzden akıllı davranmadınız. Öyleyse bu halka neler öğretiyorsunuz?"},{"vNo":"28 ","txt":"Ve onlar: “Musa yasasını öğretiyoruz!” dediler."},{"vNo":"29 ","txt":"Ve Abinadi onlara yine şöyle dedi: Eğer Musa yasasını öğretiyorsanız, siz niye bu yasaya uymuyorsunuz? Niçin yüreklerinizi zenginliklere bağlıyorsunuz? Niçin zina işleyip gücünüzü fahişelerle harcıyorsunuz? Evet ve bu halkı günaha sokuyorsunuz; öyle ki Rab, bu halka karşı peygamberlik edip, evet, bu halkın başına gelecek olan büyük bir belâyı bildirmem için beni göndermek zorunda kaldı."},{"vNo":"30 ","txt":"Gerçekleri konuştuğumu bilmiyor musunuz? Evet, gerçekleri konuştuğumu biliyorsunuz; ve Tanrı'nın önünde titremeniz gerekir."},{"vNo":"31 ","txt":"Ve öyle olacak ki işlediğiniz kötülükler yüzünden cezalandırılacaksınız; çünkü biz Musa yasasını öğretiyoruz dediniz. Ve Musa yasası hakkında ne biliyorsunuz ki? Kurtuluş, Musa yasasının aracılığıyla mı gelir? Ne diyorsunuz?"},{"vNo":"32 ","txt":"Ve onlar cevap verip kurtuluşun Musa yasasının aracılığıyla geldiğini söylediler."},{"vNo":"33 ","txt":"Fakat şimdi Abinadi onlara şöyle dedi: Biliyorum ki Tanrı'nın emirlerini yerine getirirseniz, evet, Rab’bin, Musa'ya Sina dağında şöyle deyip verdiği emirleri yerine getirirseniz kurtulacaksınız:"},{"vNo":"34 ","txt":"Seni Mısır ülkesinden, tutsaklık evinden çıkaran Tanrın Rab, Ben'im."},{"vNo":"35 ","txt":"Karşımda benden başka Tanrın olmayacaktır."},{"vNo":"36 ","txt":"Kendin için oyma put, yukarda göklerde olanın ya da aşağıda yerde olanın suretini hiç yapmayacaksın."},{"vNo":"37 ","txt":"Şimdi Abinadi onlara şöyle dedi: Bütün bunları yaptınız mı? Size derim ki: Hayır, yapmadınız. Ve bu halka bütün bu şeyleri yapmaları gerektiğini öğrettiniz mi? Size derim ki: Hayır, öğretmediniz!"}]}