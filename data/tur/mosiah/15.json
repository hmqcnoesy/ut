{"heading":"Mesih, hem Baba hem de Oğul'dur—O aracılık edecek ve halkının günahlarını taşıyacak—Halkı ve bütün kutsal peygamberler O'nun soyudur—Dirilişi getiren O'dur—Küçük çocuklar sonsuz yaşama sahiptir. M.Ö. tahminen 148 yılı.","prevAbbr":"mosiah","prevNo":14,"nextAbbr":"mosiah","nextNo":16,"chapterTitle":"Mosiya 15","verses":[{"vNo":"1 ","txt":"Ve şimdi Abinadi onlara: “Tanrı'nın kendisinin insançocukları arasına ineceğini ve halkını fidye ile kurtaracağını anlamanızı dilerim” dedi."},{"vNo":"2 ","txt":"Ve O, bedende yaşadığı için ona Tanrı'nın Oğlu denecektir; ve bedenine Baba'nın isteğine göre hükmedebildiği için Baba ve Oğul'dur."},{"vNo":"3 ","txt":"Baba'dır, çünkü Tanrı'nın gücüyle ana rahmine düşmüştür ve bedenden dolayı da Oğul'dur; böylece hem Baba hem de Oğul olur."},{"vNo":"4 ","txt":"Ve onlar tek bir Tanrı, evet, göğün ve yerin gerçek Sonsuz Babası'dır."},{"vNo":"5 ","txt":"Ve böylece beden Ruh'a boyun eğer ya da Tanrı bir olduğundan, Oğul Baba'ya boyun eğip, ayartmalara katlanır, ama ayartmalara boyun eğmez; ama halkı tarafından alay edilmeye ve kamçılanmaya ve kovulmaya ve reddedilmeye katlanır."},{"vNo":"6 ","txt":"Ve bütün bunların ardından, insançocukları arasında güçlü mucizeler yaptıktan sonra, evet, hatta İşaya'nın söylediği gibi, kırkıcılar önünde dilsiz duran bir koyun gibi ağzını açmadan götürülecektir."},{"vNo":"7 ","txt":"Evet, böyle götürülüp çarmıha gerilecek ve öldürülecektir; bedeni ölüme boyun eğecek, Oğul'un isteği Baba'nın isteğinde yutulmuş olacaktır."},{"vNo":"8 ","txt":"Ve böylece Tanrı ölüme karşı galip gelir, insançocukları için aracılık etme gücünü Oğul'a vererek ölümün bağlarını koparır."},{"vNo":"9 ","txt":"Göğe yükselir ve içindeki merhametiyle, insançocuklarına karşı şefkatle dolarak, onların ve adaletin arasında durur; onların kötülüklerini ve günahlarını üstüne alarak ölümün bağlarını kırar ve onları fidye ile kurtararak adaletin gereklerini yerine getirir."},{"vNo":"10 ","txt":"Ve şimdi size söylüyorum, onun soyunu kim duyuracak? İşte, size derim ki onun canı günaha kurban edildiğinde, O, soyunu görecek. Ve şimdi ne diyorsunuz? Ve O'nun soyu kim olacak?"},{"vNo":"11 ","txt":"İşte size, kutsal peygamberlerin, evet, Rab'bin gelişi hakkında peygamberlik eden bütün kutsal peygamberlerin sözlerini dinleyen herkese söylüyorum—onların sözlerine kulak veren ve Rab'bin kendi halkını fidye ile kurtaracağına inanan ve günahlarının bağışlanması için o günü dört gözle bekleyen sizlere diyorum, size derim ki bunlar, O'nun soyudur ya da Tanrı'nın Krallığı'nın varisleridir."},{"vNo":"12 ","txt":"Çünkü günahlarını taşıdığı kişiler onlardır; günahlarından fidye ile kurtarmak için uğruna öldüğü kişiler onlardır. Ve şimdi onlar O'nun soyu değil midir?"},{"vNo":"13 ","txt":"Evet ve peygamberler, ağzını peygamberlik etmek için açan herkes, suç işlemeyen, dünya başladığından beri her zaman gelen bütün kutsal peygamberler onun soyu değil midir? Size derim ki onlar, O'nun soyudur."},{"vNo":"14 ","txt":"Ve barış ilan eden, iyilik müjdesini getiren, kurtuluşu ilan eden ve Sion'a: “Tanrın krallık ediyor!” diyen onlardır."},{"vNo":"15 ","txt":"Ve dağlar üzerinde onların ayakları ne güzeldir!"},{"vNo":"16 ","txt":"Ve yine, dağlar üzerinde hâlâ barışı ilan edenlerin ayakları ne güzeldir!"},{"vNo":"17 ","txt":"Ve yine, dağlar üzerinde bundan sonra, evet, bu andan sonsuza dek barışı ilan edecek olanların ayakları ne güzeldir!"},{"vNo":"18 ","txt":"Ve işte, size hepsi bu kadar değil diyorum. Çünkü dağlar üzerinde müjde getiren, barışın kurucusu, evet, kendi halkını fidye ile kurtaran Rab'bin, evet, halkına kurtuluşu bağışlayanın ayakları ne güzeldir!"},{"vNo":"19 ","txt":"Çünkü dünyanın kuruluşundan beri hazırlanmış, halkı için yerine getirdiği fidye ile kurtuluş olmasaydı, size söylerim, bu kurtuluş olmasaydı, tüm insanlık mahvolurdu."},{"vNo":"20 ","txt":"Fakat işte, ölümün bağları kırılacak ve Oğul krallık edecek; ve ölülerin üzerinde gücü olacak; bu yüzden ölülerin dirilişini gerçekleştirecek."},{"vNo":"21 ","txt":"Ve bir diriliş gelecek; hatta bu, ilk diriliş olacak; evet, bu, yaşamış olanların, yaşayanların ve Mesih'in dirilişine dek yaşayacak olanların dirilişi olacak—çünkü O böyle çağrılacak."},{"vNo":"22 ","txt":"Ve şimdi, bütün peygamberlerin ve onların sözlerine inanan herkesin, yani Tanrı'nın emirlerini yerine getirmiş olan herkesin dirilişi ilk dirilişte meydana gelecek; bu yüzden onlar ilk dirilenlerdir."},{"vNo":"23 ","txt":"Onlar kendilerini fidye ile kurtaran Tanrı'nın yanında yaşamak için dirileceklerdir; böylece ölümün bağlarını koparan Mesih'in aracılığıyla sonsuz yaşama kavuşacaklardır."},{"vNo":"24 ","txt":"Ve ilk dirilişte yer alacak olanlar bunlardır; ve Mesih gelmeden önce kendilerine kurtuluş bildirilmediği için her şeyden habersiz ölenler bunlardır. Ve böylece Rab bu insanların geri getirilmesini sağlar; ve onlar ilk dirilişte yer alacaktır ya da Rab tarafından fidye ile kurtarılarak sonsuz yaşama kavuşacaklardır."},{"vNo":"25 ","txt":"Ve küçük çocuklar da sonsuz yaşama kavuşacaklardır."},{"vNo":"26 ","txt":"Fakat işte ve Tanrı'dan korkun ve O'nun önünde titreyin; çünkü titremeniz gerekir; çünkü Rab kendisine baş kaldırıp günahlarında ölenlerin hiçbirini fidye ile kurtarmaz; evet, dünya başladığından beri günahları içinde ölüp giden, Tanrı'ya bile bile baş kaldıran ve Tanrı'nın emirlerini bilip onları yerine getirmeyenlerin hiçbiri ilk dirilişte yer almayacaktır."},{"vNo":"27 ","txt":"Bu yüzden titremeniz gerekmez mi? Çünkü böyleleri için kurtuluş yoktur; çünkü Rab böylelerini fidye ile kurtarmaz; evet, Rab böylelerini fidye ile kurtaramaz; çünkü kendi kendisini inkâr edemez; çünkü hakkını isteyen adaleti inkâr edemez."},{"vNo":"28 ","txt":"Ve şimdi size, Rab'bin kurtarışının her ulusa, sülaleye, dile ve halka ilan edileceği zaman gelecektir, diyorum."},{"vNo":"29 ","txt":"Evet, Rab, bekçilerin seslerini yükselterek hep bir ağızdan şarkılar söyleyecekler; çünkü Rab'bin, Sion'u geri getirdiğini gözleriyle görecekler."},{"vNo":"30 ","txt":"Ey Yeruşalem harabeleri sevinin! Hep bir ağızdan ezgiler söyleyin; çünkü Rab halkını teselli etti; Yeruşalem'i fidye ile kurtardı."},{"vNo":"31 ","txt":"Rab bütün ulusların gözü önünde kutsal kolunu sıvadı; ve dünyanın her ucu Tanrımızın kurtarışını görecek."}]}