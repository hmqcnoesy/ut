{"heading":"Krallık soy takip ederek hile ve cinayetlerle bir elden ötekine geçer—Emer Doğruluğun Oğlu'nu görür—Birçok peygamber halkı tövbeye çağırır—Kıtlık ve zehirli yılanlar halkın başına bela olur.","prevAbbr":"ether","prevNo":8,"nextAbbr":"ether","nextNo":10,"chapterTitle":"Eter 9","verses":[{"vNo":"1 ","txt":"Ve şimdi, ben Moroni anlatmaya devam ediyorum. Bu yüzden, işte öyle oldu ki Akiş ve dostlarının kurduğu gizli çeteler yüzünden, işte, onlar Ömer'in krallığını devirdiler."},{"vNo":"2 ","txt":"Ancak Rab, Ömer'e ve onun yıkımını istemeyen oğullarına ve kızlarına merhamet etti."},{"vNo":"3 ","txt":"Ve Rab ülkeyi terk etmesi için Ömer'i rüyasında uyardı; bu nedenle Ömer ailesiyle birlikte ülkeden ayrıldı ve günlerce yolculuk ettikten sonra geldi ve Şim tepesinin yanından geçti ve Nefililer'in yok edildikleri yerin yakınına vardı ve oradan doğuya yönelip deniz kıyısında Ablom denilen bir yere geldi ve oraya çadırını kurdu; ve Yared'le ailesi dışında, oğulları, kızları ve bütün ev halkı da çadır kurdu."},{"vNo":"4 ","txt":"Ve öyle oldu ki Yared kötülerin eliyle meshedilip halkın başına kral oldu; ve kızını eş olarak Akiş'e verdi."},{"vNo":"5 ","txt":"Ve öyle oldu ki Akiş, kayın pederini öldürmeye çalıştı; ve eskilerin yeminiyle yemin ettirdiği kişilere başvurdu; onlar da tahtına oturmuş halkına konuşurken Akiş'in kayın pederinin başını vurdular."},{"vNo":"6 ","txt":"Çünkü bu gizli ve kötü topluluk o denli yayılmıştı ki bütün halkın yüreğini bozmuştu; bu yüzden Yared tahtında öldürüldü ve yerine Akiş geçti."},{"vNo":"7 ","txt":"Ve öyle oldu ki Akiş oğlunu kıskanmaya başladı; bu yüzden onu hapishaneye kapattı ve ölünceye kadar ona az yemek verdi veya hiç yemek vermedi."},{"vNo":"8 ","txt":"Ve şimdi ölenin kardeşi (ve onun adı Nimrah'tı) babasının kardeşine yaptıklarından dolayı babasına kızdı."},{"vNo":"9 ","txt":"Ve öyle oldu ki Nimrah birkaç adam toplayıp ülkeden kaçtı ve gelip Ömer'in yanına yerleşti."},{"vNo":"10 ","txt":"Ve öyle oldu ki Akiş'in başka oğulları oldu ve bunlar babalarının arzusu doğrultusunda her türlü kötülük yapmaya yemin etmiş olmalarına rağmen halkın sevgisini kazandılar."},{"vNo":"11 ","txt":"Şimdi Akiş'in yetki hırsı nasılsa, Akiş halkının da para hırsı öyleydi; bu nedenle Akiş'in oğulları halka para vererek halkın büyük bir çoğunluğunu peşlerinden sürüklediler."},{"vNo":"12 ","txt":"Ve Akiş ve Akiş'in oğulları arasında savaş başladı ve bu savaş yıllarca sürdü, evet, krallığa bağlı halkın hemen hemen hepsinin yok olmasına neden oldu, evet, otuz kişi ve Ömer Evi'nden kaçmış olanların dışında herkes öldü."},{"vNo":"13 ","txt":"Bu nedenle, Ömer mirası olan topraklara yeniden yerleşti."},{"vNo":"14 ","txt":"Ve öyle oldu ki Ömer yaşlanmaya başladı; ihtiyar yaşına rağmen Emer'in babası oldu; ve Emer'i meshedip yerine kral olarak atadı."},{"vNo":"15 ","txt":"Ve Emer'i meshedip kral olarak atadıktan sonra ülkede iki yıl barış gördü ve kederle dolu nice günler görmüş olarak öldü. Ve öyle oldu ki Emer babasının yerine geçti ve onun izinden yürüdü."},{"vNo":"16 ","txt":"Ve Rab ülkenin üzerindeki laneti yeniden kaldırmaya başladı ve Emer Evi, Emer'in yönetimi altında çok refaha kavuştu; ve altmış iki yıllık bir süre içinde o kadar çok güçlendiler ki son derece zengin oldular."},{"vNo":"17 ","txt":"Her çeşit meyve ve tahıl ve ipekler ve ince keten ve altın ve gümüş ve değerli eşyaları oldu."},{"vNo":"18 ","txt":"Ve ayrıca her cins sığır, öküz ve inekler ve koyun ve domuz ve keçi ve ayrıca insanın beslenmesi için yararlı başka tür hayvanları vardı."},{"vNo":"19 ","txt":"Ve atları ve eşekleri de vardı ve filleri ve kurelomları ve kumomları vardı; bunların hepsi insanlar için yararlıydı; ve özellikle de filler, kurelomlar ve kumomlar daha yararlıydı."},{"vNo":"20 ","txt":"Ve böylece Rab nimetlerini bütün diğer ülkelerden daha seçkin olan bu ülkenin üzerine döktü ve bu ülkeye kim sahip olursa olsun, ona Rab için sahip olmalıydı, yoksa kötülüklerinde olgunlaştıkları zaman yok edileceklerdi; çünkü bu gibilerin üzerine, diyor Rab, tüm öfkemi dökeceğim."},{"vNo":"21 ","txt":"Ve Emer bütün yaşamı boyunca doğrulukla hüküm sürdü ve birçok oğlu ve kızı oldu; ve Koriyantum'un babası oldu ve Koriyantum'u meshedip kral olarak kendi yerine atadı."},{"vNo":"22 ","txt":"Ve Koriyantum'u kral olarak kendi yerine meshedip atadıktan sonra dört yıl daha yaşadı ve ülkede barış gördü; evet ve hatta Doğruluğun Oğlu'nu gördü ve onun geleceği güne sevindi ve bundan çok mutluluk duydu; ve huzur içinde öldü."},{"vNo":"23 ","txt":"Ve öyle oldu ki Koriyantum babasının izinden gitti ve birçok büyük şehirler kurdu ve bütün yaşamı boyunca halkına iyi şeyler verdi. Ve öyle oldu ki çok yaşlanıncaya kadar hiç çocuğu olmadı."},{"vNo":"24 ","txt":"Ve öyle oldu ki karısı yüz iki yaşında öldü. Ve öyle oldu ki Koriyantum ihtiyar yaşında genç bir kızla evlendi ve oğulları ve kızları oldu; bu yüzden yüz kırk iki yaşına kadar yaşadı."},{"vNo":"25 ","txt":"Ve öyle oldu ki Koriyantum, Kom'un babası oldu ve Kom onun yerine geçti; ve Kom kırk dokuz yıl hüküm sürdü ve Het'in babası oldu; ve başka oğulları ve kızları da oldu."},{"vNo":"26 ","txt":"Ve halk yeniden ülkenin her yanına dağılmıştı ve ülkede yeniden çok büyük kötülükler işlenmeye başlandı; ve Het babasını ortadan kaldırmak için geçmişteki gizli planları benimsemeye başladı."},{"vNo":"27 ","txt":"Ve öyle oldu ki babasını kendi kılıcıyla öldürerek tahttan indirdi; ve yerine kendisi geçti."},{"vNo":"28 ","txt":"Ve ülkede tekrar peygamberler görülmeye başladı ve onları tövbeye çağırdılar—Rab'bin yolunu hazırlamalarını, yoksa ülkenin üzerine bir lanet geleceğini, evet, hatta tövbe etmeyecek olurlarsa, büyük bir kıtlık olacağını ve yok olacaklarını bildirdiler."},{"vNo":"29 ","txt":"Fakat halk peygamberlerin sözlerine inanmadı; fakat onları kovdu; ve içlerinden bazılarını çukurlara atıp ölüme terk etti. Ve öyle oldu ki onlar bütün bunları Kral Het'in emriyle yaptılar."},{"vNo":"30 ","txt":"Ve öyle oldu ki ülkede büyük bir kıtlık baş gösterdi ve halk kıtlık yüzünden çok hızlı bir şekilde yok olmaya başladı; çünkü toprağın üzerine tek damla yağmur düşmedi."},{"vNo":"31 ","txt":"Ve ayrıca ülkeyi zehirli yılanlar sardı ve birçok insanı zehirlediler. Ve öyle oldu ki halkın sürüleri zehirli yılanların önünden Nefililer'in Zarahemla dedikleri güney ülkesine doğru kaçmaya başladı."},{"vNo":"32 ","txt":"Ve öyle oldu ki hayvanların çoğu yolda telef oldu; ancak birkaçı güney ülkesine kaçtı."},{"vNo":"33 ","txt":"Ve öyle oldu ki Rab hayvanların peşinden giden yılanları durdurup yolu sarmalarına neden oldu; böylece halk oradan geçemeyecek, geçmek isteyenler ise zehirli yılanlar tarafından öldürülecekti."},{"vNo":"34 ","txt":"Ve öyle oldu ki halk hayvanların gittiği yolu izleyip yolda ölmüş olanların leşlerini yediler, ne varsa hepsini yiyip bitirdiler. Şimdi yok olacaklarını anlayan halk kötülüklerinden tövbe edip Rab'be yakarmaya başladı."},{"vNo":"35 ","txt":"Ve öyle oldu ki Rab'bin önünde kendilerini yeterince alçalttıkları zaman, Rab yeryüzüne yağmur gönderdi; ve halk yeniden canlanmaya başladı ve kuzeydeki bölgelerde ve çevredeki bütün bölgelerde meyve olmaya başladı. Ve Rab onları açlıktan kurtararak gücünü onlara gösterdi."}]}