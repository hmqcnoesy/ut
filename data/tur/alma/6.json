{"heading":"Zarahemla'daki Kilise temizlenerek düzene konur—Alma, Gideyon'a vaaz vermek için gider. M.Ö. tahminen 83 yılı.","prevAbbr":"alma","prevNo":5,"nextAbbr":"alma","nextNo":7,"chapterTitle":"Alma 6","verses":[{"vNo":"1 ","txt":"Ve şimdi öyle oldu ki Alma, Zarahemla şehrinde kurulmuş olan kilisenin halkına yaptığı konuşmasını bitirdikten sonra, Kilise'ye başkanlık edip göz kulak olmaları için Tanrı'nın düzenine göre, ellerini onların başına koyarak rahip ve yaşlılar atadı."},{"vNo":"2 ","txt":"Ve öyle oldu ki Kilise'ye üye olmayıp günahlarından tövbe eden herkes tövbe için vaftiz oldu ve Kilise'ye kabul edildi."},{"vNo":"3 ","txt":"Ve ayrıca öyle oldu ki Kilise'ye üye olup kötülüklerinden tövbe etmeyenler ve Tanrı'nın önünde kendilerini alçaltmayanlar—yani yüreklerinde gururlananları kastediyorum—bunlar reddedildiler ve onların isimleri silindi; öyle ki onların isimleri doğru olanların arasında sayılmadı."},{"vNo":"4 ","txt":"Ve böylece, onlar Zarahemla şehrindeki Kilise'yi düzenlemeye başladılar."},{"vNo":"5 ","txt":"Şimdi anlamanızı isterim ki Tanrı'nın sözü herkese serbestti; öyle ki hiç kimse, bir araya gelip Tanrı'nın sözünü işitme ayrıcalığından mahrum edilmedi."},{"vNo":"6 ","txt":"Bununla birlikte Tanrı çocuklarının sık sık bir araya toplanmaları ve Tanrı'yı bilmeyenlerin ruhlarının refahı için oruç tutmaları ve güçlü dualara katılmaları emredildi."},{"vNo":"7 ","txt":"Ve şimdi öyle oldu ki Alma, bu düzenlemeleri yaptıktan sonra onlardan, evet, Zarahemla şehrinde bulunan Kilise'den ayrıldı ve Sidon ırmağının doğu kenarının üstünden karşıya Gideyon vadisine geçti; orada Gideyon şehri adı verilen bir şehir kurulmuştu; bu şehir, Nehor tarafından kılıçla öldürülen adamın adını taşıyan Gideyon adı verilmiş olan vadide bulunuyordu."},{"vNo":"8 ","txt":"Ve Alma gidip Gideyon vadisinde kurulmuş Kilise'ye, atalarının konuştuğu sözlerin gerçek açıklanışına göre ve içindeki peygamberlik ruhuna göre, halkını günahlarından fidye ile kurtarmak için gelecek olan Tanrı'nın Oğlu, İsa Mesih'in tanıklığına ve kendisinin çağrıldığı kutsal düzene göre, Tanrı'nın sözünü bildirmeye başladı. Ve şöyle yazılmıştır. Amin."}]}