{"heading":"Alma, Melek'te vaaz verip vaftiz eder—Ammoniha'da reddedilir ve oradan ayrılır—Bir melek ona geri dönmesini ve halkı tövbeye çağırmasını emreder—Amulek Alma'yı evinde ağırlar ve ikisi beraber Ammoniha'da vaaz verirler. M.Ö. tahminen 82 yılı.","prevAbbr":"alma","prevNo":7,"nextAbbr":"alma","nextNo":9,"chapterTitle":"Alma 8","verses":[{"vNo":"1 ","txt":"Ve şimdi öyle oldu ki Alma, Gideyon halkına yazılamayacak birçok şey öğrettikten sonra, daha önce Zarahemla ülkesinde yaptığı gibi Kilise'nin düzenini sağlayarak Gideyon ülkesinden geri geldi; evet, yaptığı işlerden dinlenmek üzere Zarahemla'daki kendi evine döndü."},{"vNo":"2 ","txt":"Ve böylece Nefi halkı üzerindeki hakimler yönetiminin dokuzuncu yılı sona erdi."},{"vNo":"3 ","txt":"Ve öyle oldu ki Nefi halkı üzerindeki hakimler yönetiminin onuncu yılının başında, Alma oradan ayrılıp batıda çöl sınırının yanındaki, Sidon ırmağının batısında bulunan Melek ülkesine gitmek üzere yola çıktı."},{"vNo":"4 ","txt":"Ve Alma, çağrılmış olduğu Tanrı'nın kutsal düzenine göre Melek ülkesindeki halka öğretmeye başladı; ve bütün Melek ülkesinde olan halka öğretmeye başladı."},{"vNo":"5 ","txt":"Ve öyle oldu ki insanlar ülkenin çöl kenarında bulunan bütün sınırlardan geçerek onun yanına geldi. Ve onlar ülkenin her tarafında vaftiz oldular."},{"vNo":"6 ","txt":"Bu yüzden Alma, Melek'te işini bitirdikten sonra oradan ayrıldı ve Melek ülkesinin kuzeyinde üç günlük yol aldı; ve Ammoniha adı verilen bir şehre geldi."},{"vNo":"7 ","txt":"Şimdi ülkelerine, şehirlerine ve köylerine, evet, hatta küçük köylerinin hepsine, onlara ilkönce sahip çıkan kişinin adını vermek Nefi halkının adetiydi; ve bu Ammoniha ülkesinde de böyleydi."},{"vNo":"8 ","txt":"Ve öyle oldu ki Alma, Ammoniha şehrine gelir gelmez, onlara Tanrı'nın sözünü vaaz etmeye başladı."},{"vNo":"9 ","txt":"Şimdi şeytan, Ammoniha şehrindeki halkın yüreklerine sıkı bir şekilde yapışmıştı; bu yüzden onlar Alma'nın sözlerine kulak asmadılar."},{"vNo":"10 ","txt":"Buna rağmen Alma, Ruh'unu şehirdeki halkın üzerine dökmesi ve ayrıca onları tövbe için vaftiz etmesine izin vermesi için Tanrı ile güçlü bir duada güreşe tutuşup ruhta çok çaba gösterdi."},{"vNo":"11 ","txt":"Ancak onlar yüreklerini sertleştirip ona şöyle söylediler: İşte, biz senin Alma olduğunu biliyoruz ve geleneklerinize göre, ülkenin bir çok yerinde kurduğun Kilise'nin yüksek rahibi olduğunu biliyoruz; ve biz senin Kilise'nden değiliz ve böylesine saçma geleneklere de inanmıyoruz."},{"vNo":"12 ","txt":"Ve şimdi, biz senin kilisenden olmadığımız için üzerimizde hiçbir yetkiye sahip olmadığını biliyoruz; ve sen yargı kürsüsünü Nefiha'ya teslim ettin; bu yüzden bizim başhakimimiz değilsin."},{"vNo":"13 ","txt":"Şimdi halk bunu söyledikten ve onun her sözüne karşı çıktıktan ve ona hakaret edip üzerine tükürdükten ve onu şehirlerinden attırdıktan sonra, Alma oradan ayrılıp Harun denilen şehre doğru yola çıktı."},{"vNo":"14 ","txt":"Ve öyle oldu ki oraya doğru yolculuk ederken, Ammoniha şehrindeki halkın kötülüğü yüzünden üzüntüden çökmüştü, ruhen çok sıkıntı ve acı çekiyordu; öyle oldu ki Alma böyle üzüntüden çökmüş bir durumda iken, işte Rab'bin bir meleği ona görünerek şöyle dedi:"},{"vNo":"15 ","txt":"Ne mutlu sana, Alma; bu yüzden başını kaldır ve sevin! Çünkü sevinmen için çok neden var; çünkü sen, Tanrı'dan ilk mesajını aldığın günden beri, O'nun emirlerine sadık kaldın. İşte, o mesajı sana getiren bendim."},{"vNo":"16 ","txt":"Ve işte, Ammoniha şehrine geri dönmeni ve şehrin halkına yeniden vaaz etmeni emretmek için sana gönderildim; evet, onlara vaaz et. Evet, onlara tövbe etmezlerse, Rab Tanrı'nın kendilerini yok edeceğini söyle."},{"vNo":"17 ","txt":"Çünkü işte, onlar şu an senin halkının özgürlüğünü nasıl yok edeceklerini hesaplıyorlar; (çünkü Rab şöyle diyor) bu, O'nun halkına verdiği kanunlara, hükümlere ve emirlere aykırıdır."},{"vNo":"18 ","txt":"Şimdi öyle oldu ki Alma, Rab'bin meleğinden mesajını aldıktan sonra, hızlı bir şekilde Ammoniha ülkesine geri döndü. Ve şehre başka bir yoldan, evet, Ammoniha şehrinin güneyindeki bir yoldan girdi."},{"vNo":"19 ","txt":"Ve şehre girdiğinde Alma'nın karnı çok acıkmıştı ve bir adama: “Tanrı'nın aciz bir kuluna yiyecek bir şey verir misin?” dedi."},{"vNo":"20 ","txt":"Ve adam ona şöyle dedi: Ben Nefili'yim ve ben sizin Tanrı'nın kutsal bir peygamberi olduğunuzu biliyorum; çünkü gördüğüm bir görümde, meleğin misafir edeceksin dediği adam sizsiniz. Bu yüzden, gelin evime buyurun ve ben size yemeğimden vereceğim; ve sizin evime ve bana bereket getireceğinizi biliyorum."},{"vNo":"21 ","txt":"Ve öyle oldu ki bu adam Alma'ya evinin kapısını açtı; ve bu adamın adı Amulek'ti; ve etle ekmek getirip Alma'nın önüne koydu."},{"vNo":"22 ","txt":"Ve öyle oldu ki Alma ekmeği yiyip doydu; ve Amulek'i ve onun evini kutsadı ve Tanrı'ya şükretti."},{"vNo":"23 ","txt":"Ve yemek yedikten ve karnı doyduktan sonra Amulek'e şöyle dedi: Ben Alma'yım ve ülkenin her tarafında bulunan Tanrı'nın Kilisesi'nin yüksek rahibiyim."},{"vNo":"24 ","txt":"Ve işte, ben, vahiy ve peygamberlik ruhuna göre, Tanrı'nın sözünü bütün bu halkın arasında vaaz etmeye çağrıldım; ve bu ülkeye geldim, ama onlar beni reddetti; daha doğrusu beni kovdular; ben de neredeyse sonsuza dek bu ülkeye sırtımı çevirmek üzereydim."},{"vNo":"25 ","txt":"Fakat işte, yeniden geri dönüp bu halka peygamberlik etmem, evet ve onlara karşı kötülükleri hakkında tanıklık etmem emredildi."},{"vNo":"26 ","txt":"Ve şimdi, Amulek, sen beni misafir edip karnımı doyurduğun için kutsanacaksın; çünkü çok acıkmıştım, zira günlerdir oruç tutmaktaydım."},{"vNo":"27 ","txt":"Ve Alma halka vaaz etmeye başlamadan önce Amulek'in yanında epeyce bir zaman kaldı."},{"vNo":"28 ","txt":"Ve öyle oldu ki halk daha tiksindirici kötülükler yapmaya başladı."},{"vNo":"29 ","txt":"Ve söz Alma'ya gelip şöyle dedi: Git ve aynı zamanda hizmetkârım Amulek'e de çıkıp bu halka şöyle diyerek peygamberlik etmesini söyle—Tövbe edin, çünkü Rab şöyle diyor: Tövbe etmezseniz, bu halkı öfkemle yoklayacağım; evet ve kızgın öfkemden dönmeyeceğim."},{"vNo":"30 ","txt":"Ve Alma ve aynı zamanda Amulek de onlara Tanrı'nın sözlerini bildirmek için halkın arasına çıktı; ve onlar Kutsal Ruh'la doluydular."},{"vNo":"31 ","txt":"Ve onlara öylesine bir güç verilmişti ki onlar zindanlara kapatılamıyorlardı ve hiç kimsenin onları öldürmesi mümkün değildi; yine de onlar zincirlerle bağlanıp hapse atılıncaya kadar güçlerini kullanmadılar. Şimdi bu, Rab’bin onlar aracılığıyla kendi gücünü gösterebilmesi için oldu."},{"vNo":"32 ","txt":"Ve öyle oldu ki onlar çıkıp Rab'bin onlara vermiş olduğu ruh ve güce göre halka vaaz edip peygamberlikte bulunmaya başladılar."}]}