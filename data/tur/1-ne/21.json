{"heading":"Mesih, Yahudi olmayan ulusların ışığı olacak ve tutukluları özgür bırakacak—İsrail son günlerde Tanrı’nın gücüyle bir araya toplanacak—Krallar onların lalaları olacak—İşaya 49’la karşılaştırın. M.Ö. tahminen 588–570 yılları.","prevAbbr":"1-ne","prevNo":20,"nextAbbr":"1-ne","nextNo":22,"chapterTitle":"1. Nefi 21","verses":[{"vNo":"1 ","txt":"Ve yine: Kulak verin ey İsrail Evi! Halkımın çobanlarının kötülükleri yüzünden sürüden kopan ve kovulan sizler; evet, sürüden kopup başka ülkelere dağılmış olan sizler, siz ki benim halkımdansınız, ey İsrail Evi! Ey adalar, beni dinleyin ve uzaktaki siz insanlar kulak verin; Rab, beni ana rahmindeyken seçti; anamın karnındayken adımı andı."},{"vNo":"2 ","txt":"Ve ağzımı keskin bir kılıç gibi yaptı; elinin gölgesinde beni gizledi ve beni cilalı bir ok yaptı; kendi ok kılıfında beni sakladı."},{"vNo":"3 ","txt":"Ve bana şöyle dedi: Ey İsrail, sen benim onur duyacağım hizmetkârımsın."},{"vNo":"4 ","txt":"Bunun üzerine: “Boşuna emek verdim, gücümü hiçbir şey için boşuna harcadım; elbette, yargım Rab’den ve görevim Tanrı’dandır” dedim."},{"vNo":"5 ","txt":"Ve şimdi, Yakup'u tekrar O'na getirip kendisinin hizmetkârı olmam için beni daha ana rahmindeyken oluşturan Rab şöyle diyor: İsrail toplanmasa bile, ben yine de Rab'bin gözünde onurlandırılacağım ve Tanrım benim gücüm olacak."},{"vNo":"6 ","txt":"Ve O diyor: Yakup oymaklarını yeniden yerlerine dikmek ve İsrail'in esirgenmiş olanlarını geri getirmek için hizmetkârım olman o kadar zor değil. Seni ayrıca bir ışık olarak Yahudi olmayan uluslara vereceğim; öyle ki dünyanın uçlarına kadar benim kurtarışım olasın."},{"vNo":"7 ","txt":"İnsanın hor gördüğü, ulusların iğrendiği, hükümdarların kölesi olan adama, İsrail'in Kurtarıcısı ve Kutsalı olan Rab şöyle diyor: Rab sadık olduğu için, krallar görüp ayağa kalkacak, prensler de secde edecekler."},{"vNo":"8 ","txt":"Rab şöyle diyor: Zamanı geldiğinde sizi duydum, ey denizdeki adalar! Ve kurtuluş gününde size yardım ettim; ve sizi koruyacağım ve halka antlaşma olarak, dünyayı kurması ve ıssız kalmış olan mirasları paylaştırması için hizmetkârımı sana vereceğim."},{"vNo":"9 ","txt":"Öyle ki tutuklulara: “Çıkın”, karanlıklarda oturanlara “Kendinizi gösterin” diyebilirsiniz. Onlar yollarda otlayacaklar ve her tepede otlakları olacak."},{"vNo":"10 ","txt":"Ne acıkacaklar, ne de susayacaklar; ne sıcak ne de güneş onları vuracak; çünkü onlara merhamet eden onlara yol gösterecek, hatta onlara su pınarları boyunca rehberlik edecek."},{"vNo":"11 ","txt":"Ve bütün dağlarımı yol edeceğim ve büyük yollarım yükselecek."},{"vNo":"12 ","txt":"Ve o zaman, ey İsrail Evi, işte bunlar uzaktan; ve işte bunlar kuzeyden ve batıdan, şunlar da Sinim ülkesinden gelecekler."},{"vNo":"13 ","txt":"İlahiler söyleyin, ey gökler! Neşeyle dol, ey yeryüzü! Çünkü, doğuda olanların ayakları artık yerini bulacak; ve ilahiler söylemeye başlayın ey dağlar! Çünkü onlar bir daha cezalandırılmayacak; çünkü Rab, halkını teselli etti ve sıkıntı çeken halkına merhamet edecek."},{"vNo":"14 ","txt":"Fakat işte Sion: “Rab beni bıraktı ve Rabbim beni unuttu” dedi. Ancak Rab unutmadığını gösterecek."},{"vNo":"15 ","txt":"Çünkü kadın emzikteki çocuğunu unutabilir mi ki, kendi rahminin oğluna acımasın? Evet, onlar unutabilirler, fakat Ben seni unutmayacağım, Ey İsrail Evi."},{"vNo":"16 ","txt":"İşte, ellerimin ayasına seni işledim; duvarların daima karşımda."},{"vNo":"17 ","txt":"Çocukların seni öldürenlere karşı tez gelecekler ve seni harap edenler ise çekip gidecekler."},{"vNo":"18 ","txt":"Gözlerini kaldırıp çevrene bir bak! Bütün bu insanlar toplanıyorlar ve sana geliyorlar. Ve Ben nasıl varsam, diyor Rab: Onların hepsini süs gibi takınacaksın ve bir gelin gibi onları kuşanacaksın."},{"vNo":"19 ","txt":"Çünkü viran ve ıssız yerlerin ve harap edilmiş ülken, orada oturanlar yüzünden şimdi bile çok dar gelecek; ve seni yutanlar uzaklaşacaklar."},{"vNo":"20 ","txt":"İlk çocuğunu yitirdikten sonra sahip olacağın çocuklar, yeniden kulaklarına: “Burası bana çok dar geliyor; bana oturabileceğim bir yer ver” diyecekler."},{"vNo":"21 ","txt":"O zaman yüreğinden diyeceksin: Ben evlatlarından olmuş, tek başına tutsak olarak öteye beriye dolaşmakta iken bunları bana kim peyda etti? Ve bunları kim büyüttü? İşte, ben yalnız kalmıştım; bunlar neredeydiler?"},{"vNo":"22 ","txt":"Rab Tanrı şöyle diyor: İşte Yahudi olmayan uluslara elimi kaldıracağım ve halka sancağımı dalgalandıracağım; ve onlar senin oğullarını kollarında getirecekler ve kızların onların omuzlarında taşınacak."},{"vNo":"23 ","txt":"Ve krallar sana lala ve onların kraliçeleri sana dadı olacaklar; önünüzde yere eğilip sizi selamlayacaklar ve ayağınızın tozunu yalayacaklar; ve sen bileceksin ki Rab Ben’im; çünkü beni bekleyenler utandırılmayacaklar."},{"vNo":"24 ","txt":"Çünkü güçlünün elinden kurbanı alınacak mı, ya da yasalara göre tutsak alınanlar azat olacak mı?"},{"vNo":"25 ","txt":"Fakat Rab şöyle diyor: Güçlünün tutsakları bile elinden alınacak ve korkunç adamın kurbanı kurtarılacak; çünkü seninle uğraşanlarla, Ben uğraşacağım ve senin çocuklarını Ben kurtaracağım."},{"vNo":"26 ","txt":"Ve sana işkence edenlere kendi etlerini yedireceğim; kendi kanları ile tatlı şarap içmiş gibi sarhoş olacaklar; ve bütün insanlık bilecek ki Ben Rab, senin Kurtarıcın ve seni Fidye ile Kurtaran’ım; Yakup'un Güçlüsü benim."}]}