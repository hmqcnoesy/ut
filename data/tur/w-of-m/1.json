{"heading":"Mormon, büyük Nefi Levhaları'nı özetler—Küçük levhaları diğer levhalara ekler—Kral Benyamin ülkede barışı sağlar. M.S. tahminen 385 yılı.","prevAbbr":"omni","prevNo":1,"nextAbbr":"mosiah","nextNo":1,"chapterTitle":"Mormon'un Sözleri 1","verses":[{"vNo":"1 ","txt":"Ve şimdi, ben Mormon, yazdığım kayıtları yakında oğlum Moroni'nin eline teslim edeceğim; işte halkım Nefililer'in, hemen hepsinin yok olup gittiğine tanık oldum."},{"vNo":"2 ","txt":"Ve bu kayıtları Mesih'in gelişi üzerinden birçok yüz yıl geçtikten sonra oğlumun eline teslim ediyorum; ve sanırım oğlum, halkımın tümüyle yok oluşuna tanık olacaktır. Ancak, dilerim, Tanrı ona ömür verir de onların hakkında ve Mesih'in hakkında biraz yazabilir; belki bir gün bu yazılanlar onların yararına olabilir."},{"vNo":"3 ","txt":"Ve şimdi biraz da kendi yazdıklarımdan söz edeyim; çünkü Amaleki'nin sözünü ettiği, Kral Benyamin'in dönemine kadar Nefi Levhaları'nın özetini çıkardıktan sonra, elime teslim edilen kayıtları araştırırken bu levhaları buldum; bu levhalar Yakup'tan başlayarak bu Kral Benyamin'in dönemine kadar peygamberlerin başından geçenleri kısaca anlatıyordu ve ayrıca Nefi'nin söylediği sözlerin çoğuna da yer veriyordu."},{"vNo":"4 ","txt":"Ve bu levhalarda hoşuma giden şey, Mesih'in gelişine dair peygamberliklerde bulunulmuş olmasıdır; ve atalarım bunların çoğunun gerçekleştiğini biliyorlardı; evet ve ben de şunu biliyorum ki bugüne dek hakkımızda hangi peygamberlikte bulunulmuşsa, hepsi gerçekleşmiştir; ve bundan sonraki günler için söylenenler de kuşkusuz yerine gelecektir."},{"vNo":"5 ","txt":"Bu nedenle, kayıtlarımı bunlarla bitirmeyi tercih ediyorum; kayıtlarımın geri kalan kısmını da Nefi Levhaları'ndan alacağım; ve halkımın başından geçenlerin yüzde birini bile yazamıyorum."},{"vNo":"6 ","txt":"Fakat işte, bu peygamberlikleri ve vahiyleri içeren bu levhaları alıp onları kendi kayıtlarımın geri kalan kısmına dahil edeceğim; çünkü bunların seçilmeye değer olduğunu görüyorum; ve kardeşlerim için de değerli olacaklarını biliyorum."},{"vNo":"7 ","txt":"Ve ben bunu akıllıca bir amaç için yapıyorum; çünkü içimde etkili olan Rab'bin Ruhu kulağıma böyle fısıldıyor. Ve şimdi, ben her şeyi bilmesem de Rab gelecekte olacak her şeyi bilir; bu nedenle, Rab dilediği şekilde içimde etkili olur."},{"vNo":"8 ","txt":"Ve Tanrı'ya ettiğim dualarım kardeşlerim içindir; öyle ki önceden olduğu gibi yeniden Tanrı'nın bilgisine, evet, Mesih'in fidye ile kurtarışının bilgisine gelip eskisi gibi yeniden sevimli bir halk olsunlar."},{"vNo":"9 ","txt":"Ve şimdi, ben Mormon, Nefi Levhaları'ndan aldığım kayıtlarımı bitirmek üzere devam ediyorum ve bunu, Tanrı'nın bana verdiği bilgi ve anlayışa göre yapıyorum."},{"vNo":"10 ","txt":"Bu nedenle, öyle oldu ki Amaleki bu levhaları Kral Benyamin'in eline teslim ettikten sonra, Kral Benyamin bunları alıp kendi dönemine gelinceye kadar krallar tarafından kuşaktan kuşağa aktarılmış olan kayıtların bulunduğu diğer levhalara ekledi;"},{"vNo":"11 ","txt":"Ve bunlar Kral Benyamin'den sonra kuşaktan kuşağa aktarılarak benim elime ulaştı. Ve ben Mormon, bu levhaların bundan böyle korunup saklanması için Tanrı'ya dua ediyorum. Ve biliyorum ki bunlar korunup saklanacaktır; çünkü bu levhalara büyük şeyler yazılmıştır; yazılmış olan Tanrı sözü uyarınca, halkım ve onların kardeşleri o büyük ve son günde bu levhalarda yazılanlara göre yargılanacaklardır."},{"vNo":"12 ","txt":"Ve şimdi, şu Kral Benyamin'e dönelim. Onun kendi halkı arasında bazı çekişmeler oldu."},{"vNo":"13 ","txt":"Ve öyle oldu ki bunun yanı sıra Lamanlılar'ın orduları Nefi ülkesinden inip onun halkıyla savaşmaya geldi. Fakat işte, Kral Benyamin ordularını toplayıp onlara karşı koydu; ve kendi kolunun gücüyle, Laban'ın kılıcı ile savaştı."},{"vNo":"14 ","txt":"Ve Rab'bin gücüyle Lamanlılar'dan binlercesini öldürünceye kadar düşmanlarına karşı mücadele verdiler. Ve öyle oldu ki mirasları olan tüm topraklardan Lamanlılar'ı kovuncaya dek onlarla savaştılar."},{"vNo":"15 ","txt":"Ve öyle oldu ki sahte mesihler türedikten ve onların ağızları kapatıldıktan ve onlar işledikleri suçlara göre cezalandırıldıktan sonra;"},{"vNo":"16 ","txt":"Ve halkın arasında sahte peygamberler ve sahte vaizler ve öğretmenler türedikten ve onların hepsi işledikleri suçlara göre cezalandırıldıktan sonra; ve aralarında birçok çekişmeler olup birçok kişi Lamanlılar'ın tarafına geçtikten sonra, işte, öyle oldu ki Kral Benyamin, halkının arasında bulunan kutsal peygamberlerin yardımıyla—"},{"vNo":"17 ","txt":"Çünkü işte, Kral Benyamin kutsal bir adamdı ve halkını doğrulukla yönetiyordu; ve ülkede birçok kutsal adam vardı ve Tanrı sözünü büyük güç ve yetkiyle konuşuyorlardı; ve halkın dik kafalılığı yüzünden çok sert konuşuyorlardı—"},{"vNo":"18 ","txt":"Bu nedenle Kral Benyamin bedeninin var gücüyle ve bütün ruhunun yeteneğiyle çalışarak, bu adamların ve ayrıca peygamberlerin de yardımıyla ülkede barışı yeniden sağladı."}]}