{"heading":"Tövbe edenler vaftiz edilir ve üyeler onlarla dostluk kurar—Tövbe eden kilise üyeleri bağışlanır—Toplantılar Kutsal Ruh'un gücüyle yürütülür. M.S. tahminen 401–421 yılları.","prevAbbr":"moro","prevNo":5,"nextAbbr":"moro","nextNo":7,"chapterTitle":"Moroni 6","verses":[{"vNo":"1 ","txt":"Ve şimdi, vaftiz konusunda konuşacağım: İşte yaşlılar, rahipler ve öğretmenler vaftiz oldular ve onlar layık olduklarını gösterecek şekilde meyve getirmedikçe vaftiz edilmediler."},{"vNo":"2 ","txt":"Kırık bir yürek ve pişmanlık duyan bir ruhla gelmedikçe ve bütün günahlarından gerçekten tövbe ettiklerine dair kiliseye tanıklık etmedikçe, hiç kimseyi vaftiz olmaya kabul etmediler."},{"vNo":"3 ","txt":"Ve Mesih'in adını üzerine almayan ve sonuna kadar O'na hizmet etmeye karar vermeyen hiç kimse vaftiz olmaya kabul edilmedi."},{"vNo":"4 ","txt":"Ve onlar vaftiz olmaya kabul edildikten ve Kutsal Ruh'un etkisi altında kalıp O'nun gücüyle temizlendikten sonra Mesih'in Kilisesi'nin halkı arasında sayıldılar; ve onları doğru yolda tutmak ve sürekli olarak duada uyanık olmalarını sağlamak için yalnızca inançlarının yaratıcısı ve tamamlayıcısı olan Mesih'in erdemlerine güvenerek hatırlanmaları ve Tanrı'nın iyi sözüyle beslenmeleri için adları alındı."},{"vNo":"5 ","txt":"Ve Kilise oruç tutup dua etmek ve ruhlarının huzuru için birbirleriyle konuşmak üzere sık sık bir araya toplandı."},{"vNo":"6 ","txt":"Ve onlar Rab İsa'nın hatırasına ekmeği ve şarabı paylaşmak için sık sık bir araya toplandılar."},{"vNo":"7 ","txt":"Ve aralarında hiçbir kötülüğün bulunmamasına çok dikkat ediyorlardı; ve kötülük işlediği görülenler kilisenin üç tanığı tarafından yaşlıların önünde suçlanır ve bu kişiler tövbe edip günahlarını itiraf etmezlerse, adları silinip Mesih'in halkı arasında sayılmadılar."},{"vNo":"8 ","txt":"Fakat doğru bir amaçla sık sık tövbe edip af dileyenler bağışlandılar."},{"vNo":"9 ","txt":"Ve onların toplantıları Kilise tarafından Ruh'un işleyiş tarzına göre ve Kutsal Ruh'un gücüyle yönetiliyordu; çünkü Kutsal Ruh'un gücü onları vaaz vermeye ya da teşvik etmeye ya da dua etmeye ya da dilekte bulunmaya ya da şarkı söylemeye yönlendirdiği zaman hep öyle yapılırdı."}]}