{"heading":"Küçük çocukların vaftiz edilmesi iğrenç bir kötülüktür—Küçük çocuklar kefaretten dolayı, Mesih'te canlıdır—İman, tövbe, yumuşak huyluluk ve alçakgönüllülük, Kutsal Ruh'u almak ve sonuna kadar dayanmak kurtuluşa götürür. M.S. tahminen401–421 yılları.","prevAbbr":"moro","prevNo":7,"nextAbbr":"moro","nextNo":9,"chapterTitle":"Moroni 8","verses":[{"vNo":"1 ","txt":"Babam Mormon'un, ben Moroni'ye yazdığı bir mektup; ve bu mektup bana hizmete çağrılmamdan kısa bir süre sonra yazıldı. Ve babam bana şöyle diyerek yazdı:"},{"vNo":"2 ","txt":"Sevgili oğlum Moroni, Rab'bin İsa Mesih seni düşündüğü için ve seni hizmetine ve kutsal işine çağırdığı için son derece sevinçliyim."},{"vNo":"3 ","txt":"Dualarımda her zaman seni düşünüp sürekli Tanrı Baba'ya, O'nun kutsal çocuğu İsa'nın adıyla dua ediyorum ki Tanrı, sonsuz iyiliği ve lütfuyla seni O'nun adına duyduğun inançta sonuna kadar korusun."},{"vNo":"4 ","txt":"Ve şimdi oğlum, beni son derece üzmekte olan bir konu hakkında seninle konuşmak istiyorum; çünkü aranızda tartışmaların çıkması beni üzüyor."},{"vNo":"5 ","txt":"Çünkü, eğer öğrendiklerim doğruysa, aranızda küçük çocuklarınızın vaftizi konusunda tartışmalar çıkmış."},{"vNo":"6 ","txt":"Ve şimdi oğlum, bu çirkin hatanın aranızdan kaldırılması için özenle gayret göstermeni diliyorum; çünkü bu mektubu sana bu amaçla yazdım."},{"vNo":"7 ","txt":"Çünkü bu şeyleri senden öğrendikten hemen sonra Rab'be bu konuyu sordum. Ve Rab'bin sözü bana Kutsal Ruh'un gücüyle gelerek şöyle dedi:"},{"vNo":"8 ","txt":"Fidye ile Kurtarıcınız, Rabbiniz ve Tanrınız Mesih'in sözlerini dinleyin. İşte, Ben dünyaya doğruları değil, fakat günahkârları tövbeye çağırmak için geldim; sağlamların değil, hastaların hekime ihtiyacı vardır; bu nedenle, küçük çocuklar günah işlemedikleri için sağlamdırlar; dolayısıyla Adem'in laneti onların üzerinden benimle kaldırılmıştır; böylece Adem'in lanetinin onların üzerinde hiçbir gücü yoktur; ve sünnet olma yasası da benimle sona ermiştir."},{"vNo":"9 ","txt":"Ve Kutsal Ruh, Tanrı'nın sözünü bana böyle açıkladı; bu nedenle, sevgili oğlum biliyorum ki küçük çocukları vaftiz etmek Tanrı'yla ciddi bir şekilde alay etmektir."},{"vNo":"10 ","txt":"İşte size derim ki siz bunu, yani tövbeyi ve vaftizi, sorumlu olanlara ve günah işleyebilecek olanlara öğreteceksiniz; evet, anne ve babalara tövbe ederek vaftiz olmalarını ve küçük çocukları gibi kendilerini alçaltmaları gerektiğini öğreteceksiniz ki, onlar da küçük çocuklarıyla birlikte kurtulsunlar."},{"vNo":"11 ","txt":"Ve onların küçük çocuklarının tövbe etmeye ve vaftiz olmaya ihtiyaçları yoktur. İşte vaftiz, emirleri yerine getirdikten sonra günahların bağışlanması için tövbe etmektir."},{"vNo":"12 ","txt":"Fakat küçük çocuklar, dünyanın kuruluşundan beri Mesih'te canlıdır; eğer bu böyle değilse, Tanrı taraf tutan bir Tanrı'dır ve aynı zamanda değişen ve insanlar arasında ayrım yapan bir Tanrı'dır; çünkü ne kadar çok küçük çocuk vaftizsiz ölmüştür!"},{"vNo":"13 ","txt":"Bu nedenle, eğer küçük çocuklar vaftiz olmadan kurtulamazlarsa, onların sonsuz bir cehenneme gitmiş olmaları gerekir."},{"vNo":"14 ","txt":"İşte size derim ki küçük çocukların vaftize ihtiyacı olduğuna inanan kişi öd acılığı içindedir ve kötülüğün bağlarına sarılmıştır; çünkü onun ne imanı, ne umudu ne de ilahi sevgisi vardır; bu nedenle, eğer o kişi bu gibi düşünceleriyle ölürse, onun cehenneme gitmesi gerekir."},{"vNo":"15 ","txt":"Çünkü Tanrı'nın, vaftiz olduğu için bir çocuğu kurtaracağını ve diğer bir çocuğun ise vaftiz olmadığı için yok olacağını düşünmek korkunç bir kötülüktür."},{"vNo":"16 ","txt":"Rab'bin yollarını bu şekilde saptıracak olanların vay haline! Çünkü onlar tövbe etmezlerse mahvolacaklardır. İşte, ben Tanrı'dan yetkim olduğu için cesaretle konuşuyorum ve insanların yapabileceği bir şeyden korkmuyorum; çünkü kusursuz sevgi her korkuyu silip atar."},{"vNo":"17 ","txt":"Ve ben sonsuz sevgi olan ilahi sevgi ile doluyum; bu nedenle, bütün çocuklar benim için aynıdır; bu yüzden, ben küçük çocukları kusursuz bir sevgiyle severim; ve onların hepsi aynı olup kurtuluşta payları vardır."},{"vNo":"18 ","txt":"Çünkü ben Tanrı'nın taraf tutmayan bir Tanrı olduğunu ve kararsız bir varlık olmadığını biliyorum; oysa O tüm sonsuzluktan tüm sonsuzluğa kadar hiç değişmez."},{"vNo":"19 ","txt":"Küçük çocuklar tövbe edemezler; bu nedenle, Tanrı'nın onlar için olan saf merhametini inkâr etmek korkunç bir kötülüktür; çünkü O'nun merhametinden dolayı, küçük çocukların hepsi O'nda canlıdır."},{"vNo":"20 ","txt":"Ve küçük çocukların vaftiz olmaları gerekir diyen kişi, Mesih'in merhametini reddederek O'nun kefaretini ve fidye ile kurtarış gücünü hiçe sayar."},{"vNo":"21 ","txt":"Böyle insanların vay haline! Çünkü onlar ölümün, cehennemin ve sonsuz acının tehlikesi içindedirler. Bunu cesaretle söylüyorum; Tanrı bana bunu emretti. Sözlerimi dinleyip onlara dikkat edin, yoksa onlar Mesih'in yargı kürsüsünün önünde size karşı duracaklardır."},{"vNo":"22 ","txt":"Çünkü işte, bütün küçük çocuklar ve ayrıca yasasız olan herkes Mesih'te canlıdır. Çünkü fidye ile kurtuluşun gücü, yasasız olan herkesin yardımına gelir; bu nedenle suçlu bulunmayan ya da hiçbir yargı altında olmayan kişi tövbe edemez ve vaftizin böyle kimselere faydası olmaz."},{"vNo":"23 ","txt":"Ama Mesih'in merhametini ve O'nun Kutsal Ruhu'nun gücünü inkâr ederek ölü işlere güvenmek Tanrı ile alay etmek demektir."},{"vNo":"24 ","txt":"İşte oğlum, bunun yapılmaması gerekir; çünkü tövbe, suçlu olanların yararı ve çiğnenen yasaların laneti altında kalanlar içindir."},{"vNo":"25 ","txt":"Ve tövbenin meyvelerinden ilki vaftizdir; ve vaftiz inançla ve emirleri yerine getirmekle gelir; ve emirleri yerine getirmek de günahların bağışlanmasını sağlar."},{"vNo":"26 ","txt":"Ve günahların bağışlanması yumuşak huyluluk ve alçakgönüllülük getirir; ve yumuşak huyluluk ve alçakgönüllülükten dolayı, Kutsal Ruh'un ziyareti gelir. Bu Tesellici insanın içini umutla ve kusursuz sevgiyle doldurur; bu sevgi, dua etmeye gösterilen gayretle son gelinceye kadar devam edecektir; o zaman bütün azizler Tanrı ile beraber yaşayacaklardır."},{"vNo":"27 ","txt":"İşte oğlum, yakında Lamanlılar'a karşı savaşa gitmezsem, sana yine yazacağım. İşte tövbe etmezlerse, bu ulusun yani Nefi halkının gururu kendilerinin yok olacağını ispatlamıştır."},{"vNo":"28 ","txt":"Oğlum, tövbenin onlara gelmesi için dua et. Fakat işte, Ruh'un onlarla uğraşmaktan vazgeçmiş olmasından korkuyorum; ve onlar ülkenin bu bölümünde Tanrı'dan gelen bütün güç ve yetkiyi yok etmeye çalışıp Kutsal Ruh'u inkâr ediyorlar."},{"vNo":"29 ","txt":"Ve onlar bu kadar büyük bir bilgiyi inkâr ettikten sonra oğlum, peygamberler tarafından konuşulan peygamberliklerin ve Kurtarıcımız'ın kendi sözlerinin gereği olarak, yakında yok olmaları gerekir."},{"vNo":"30 ","txt":"Oğlum, sana tekrar yazıncaya kadar ya da seni tekrar görünceye kadar hoşça kal. Amin."}]}