{"heading":"Злочестивість і мерзоти серед людей зростають—Нефійці і Ламанійці об'єднуються, щоб захищатися від Ґадіантонових розбійників—Навернені Ламанійці стають білими і називаються Нефійцями. Близько 5–16 рр. від р.х.","prevAbbr":"3-ne","prevNo":1,"nextAbbr":"3-ne","nextNo":3,"chapterTitle":"Третій Нефій 2","verses":[{"vNo":"1 ","txt":"І сталося, що так пройшов дев'яносто і п'ятий рік також, і люди почали забувати ті ознаки і дива, про які вони чули, і почали все менше і менше дивуватися ознаці або дивові з небес, так що вони стали закам'янілими серцем і сліпі розумом своїм, і перестали вірити всьому тому, що вони чули і бачили—"},{"vNo":"2 ","txt":"Уявляючи собі щось марне у своїх серцях, нібито це було вдіяно людьми і силою диявола, щоб відвернути й обманути серця людей; і таким чином Сатана заволодів серцями людей знову, так що він засліпив їм очі і повів їх геть, щоб вони повірили, що вчення Христа було нерозумним і марним."},{"vNo":"3 ","txt":"І сталося, що люди почали сильніше впадати у злочестивість і мерзоти; і вони не вірили, що буде дано ще ознаки і дива; і Сатана ходив навколо, відводячи геть серця людей, спокушаючи їх і роблячи так, що вони чинили велику злочестивість на цій землі."},{"vNo":"4 ","txt":"І так пройшов дев'яносто і шостий рік; і також дев'яносто і сьомий рік; і також дев'яносто і восьмий рік; і також дев'яносто і дев'ятий рік;"},{"vNo":"5 ","txt":"І також сто років пройшло від днів Мосії, який був царем над народом Нефійців."},{"vNo":"6 ","txt":"І шістсот і дев'ять років пройшло відтоді, коли Легій залишив Єрусалим."},{"vNo":"7 ","txt":"І дев'ять років пройшло з тих пір, як було дано ознаку, про яку говорили пророки, що Христос має прийти у світ."},{"vNo":"8 ","txt":"Тож Нефійці почали вести відлік свого часу відтоді, як було дано ознаку, тобто від пришестя Христа; отже, дев'ять років пройшло."},{"vNo":"9 ","txt":"І Нефій, який був батьком Нефія, який мав відповідальність за літописи, не повернувся на землю Зарагемлі, і його не можна було відшукати на всій землі."},{"vNo":"10 ","txt":"І сталося, що народ все ще залишався у злочестивості, незважаючи на багато проповідувань і пророкувань, які посилалися до них; і так пройшов і десятий рік також; і одинадцятий рік також пройшов у беззаконні."},{"vNo":"11 ","txt":"І сталося, у тринадцятому році почалися війни і суперечки по всій землі; бо Ґадіантонові розбійники стали такими численними, і вбивали так багато людей, і спустошували так багато міст, і розповсюджували так багато смерті і кривавої розправи по всій землі, що стало необхідним, щоб усі люди, і Нефійці, і Ламанійці, взялися до зброї проти них."},{"vNo":"12 ","txt":"Отже, всі Ламанійці, яких було навернено до Господа, об'єдналися з своїми браттями, Нефійцями, і були змушені, заради безпеки свого життя, і своїх жінок, і своїх дітей взятися до зброї проти тих Ґадіантонових розбійників, так, і ще для того, щоб захистити свої права, і привілеї своєї церкви і свого богослужіння, і своєї свободи і своєї волі."},{"vNo":"13 ","txt":"І сталося, що перед тим як цей тринадцятий рік пройшов, Нефійцям загрожувало цілковите знищення через цю війну, яка стала надзвичайно тяжкою."},{"vNo":"14 ","txt":"І сталося, що тих Ламанійців, які приєдналися до Нефійців, було причислено до Нефійців;"},{"vNo":"15 ","txt":"І прокляття їх було знято з них, і їхня шкіра стала білою, як у Нефійців;"},{"vNo":"16 ","txt":"І їхні юнаки і їхні дочки стали надзвичайно красивими, і їх було причислено до Нефійців і названо Нефійцями. І так закінчився тринадцятий рік."},{"vNo":"17 ","txt":"І сталося, на початку чотирнадцятого року війна між розбійниками і людьми Нефія продовжувалася і ставала надзвичайно тяжкою; проте люди Нефія отримали деяку перевагу над розбійниками, так що вони вигнали їх геть з своїх земель у гори і в їхні таємні місця."},{"vNo":"18 ","txt":"І так закінчився чотирнадцятий рік. А в п'ятнадцятому році вони виступили проти народу Нефія; і через злочестивість народу Нефія і значні їхні суперечки і розколи, Ґадіантонові розбійники отримали багато переваг над ними."},{"vNo":"19 ","txt":"І так закінчився п'ятнадцятий рік, і таким чином, люди були в стані багатьох скорбот; і меч знищення висів над ними, так що їх от-от було б зрубано ним, і все це через їхні беззаконня."}]}