{"heading":"Нефій, син Геламана, залишає землю, а його син Нефій веде літописи—Хоч ознак і див багато, злочестиві планують убити праведних—Ніч народження Христа настає—Дано ознаку, і встає нова зірка—Брехня і обман наростають, і Ґадіантонові розбійники вбивають багатьох. Близько 1–4 рр. від р.х.","sectionHeading":"А Геламан був сином Геламана, який був сином Алми, який був сином Алми, того, який був нащадком Нефія, який був сином Легія, який вийшов з Єрусалима в перший рік правління Седекії, царя Юдеї.","prevAbbr":"hel","nextAbbr":"3-ne","prevNo":16,"nextNo":2,"chapterTitle":"Третій Нефій 1","prevTitle":"Книга Геламана 16","nextTitle":"Третій Нефій 2","verses":[{"vNo":1,"txt":"ТОЖ сталося, що дев'яносто і перший рік пройшов і виповнилося шістсот років відтоді, як Легій залишив Єрусалим; і було це того року, коли Лахонеус був головним суддею і правителем цієї землі."},{"vNo":2,"txt":"І Нефій, син Геламана, пішов з землі Зарагемлі, передавши відповідальність своєму синові Нефію, який був його старшим сином, стосовно пластин з латуні і всіх літописів, які велися, і всього того, що утримувалося священним від виходу Легія з Єрусалима."},{"vNo":3,"txt":"Після цього він вийшов з землі, і куди він пішов, ніхто не знав; а його син Нефій вів літопис замість нього, так, літопис цього народу."},{"vNo":4,"txt":"І сталося, що на початку дев'яносто і другого року, ось, пророцтва пророків почали здійснюватися повніше; бо ставало більше ознак і більше див, що вершилися серед людей."},{"vNo":5,"txt":"Але були деякі, які почали говорити, що минув уже час, коли мали здійснитися слова, сказані Самуїлом, Ламанійцем."},{"vNo":6,"txt":"І вони почали потішатися над своїми браттями, кажучи: Ось, час уже минув, а слова Самуїла не здійснилися; отже, ваша радість і ваша віра стосовно цього була марною."},{"vNo":7,"txt":"І сталося, що вони зчинили великий галас по всій землі; а люди, які повірили, дуже засумували, боячися, що якимось чином те, про що було сказано, може не здійснитися."},{"vNo":8,"txt":"Але ось, вони постійно чекали того дня, і тієї ночі, і того дня, які мають бути як один день, нібито не буде ночі, щоб вони знали, що їхня віра не була марною."},{"vNo":9,"txt":"Тож сталося, що невіруючі призначили день, коли всіх тих, хто вірив у ті традиції, буде віддано на смерть, якщо не явиться та ознака, яку дав пророк Самуїл."},{"vNo":10,"txt":"Тож сталося, що коли Нефій, син Нефія, побачив злочестивість свого народу, його серце огорнув великий смуток."},{"vNo":11,"txt":"І сталося, що він вийшов, і вклонився до землі, і заволав щиро до свого Бога від імені свого народу, так, тих, кого от-от збиралися знищити через їхню віру в традиції їхніх батьків."},{"vNo":12,"txt":"І сталося, що він волав щиро до Господа весь той день; і ось, голос Господа долинув до нього, кажучи:"},{"vNo":13,"txt":"Підійми свою голову і будь у доброму гуморі; бо ось, час уже поруч, і цієї ночі буде дано ознаку, а назавтра Я прийду у світ, щоб показати світові, що Я здійсню все те, що Я уклав у вуста Моїх святих пророків."},{"vNo":14,"txt":"Дивись, Я приходжу до Своїх, щоб здійснити все, що Я зробив відомим для дітей людських від заснування світу, і щоб виконати волю і Батька і Сина—Батька через Мене, і Сина через Мою плоть. І знай, час уже поруч, і цієї ночі вже буде дано ознаку."},{"vNo":15,"txt":"І сталося, що слова, які дійшли до Нефія, здійснилися, відповідно до того, як їх було сказано; бо ось, при заході сонця не було темряви; і люди почали дивуватися, тому що не було темряви, коли настала ніч."},{"vNo":16,"txt":"І багато тих, хто досі не вірив у слова пророків, упали на землю і стали наче мертві, бо вони зрозуміли, що великий план знищення, який вони склали для тих, хто вірив словам пророків, було зірвано; бо ознака, яку було дано, була вже поруч."},{"vNo":17,"txt":"І вони почали розуміти, що Син Бога має незабаром явитися; так, у цілому, всі люди на лиці всієї землі від заходу до сходу, і на землі, що на півночі, і на землі, що на півдні, були так надзвичайно здивовані, що вони впали на землю."},{"vNo":18,"txt":"Бо вони знали, що пророки свідчили про це багато років і що ознака, яку було дано, вже була поруч; і вони почали боятися через беззаконня і свою зневіру."},{"vNo":19,"txt":"І сталося, що не було темряви всієї тієї ночі, але було світло, наче у полудень. І сталося, що сонце зійшло вранці знову, відповідно до належного порядку; і вони знали, що то був день, коли Господь має народитися, завдяки ознаці, яку було дано."},{"vNo":20,"txt":"І все сталося, дійсно, все-все, кожна дрібниця, згідно з словами пророків."},{"vNo":21,"txt":"І сталося також, що нова зірка з'явилася, згідно з Словом."},{"vNo":22,"txt":"І сталося, що з тих пір почалося, що брехня розповсюджувалася серед людей Сатаною, щоб зробити їхні серця закам'янілими для того, щоб вони не вірили в ті ознаки і дива, які вони бачили; але, незважаючи на ці брехню й обман, більшість людей повірила і була навернена до Господа."},{"vNo":23,"txt":"І сталося, що Нефій пішов до людей і також багатьох інших, христячи їх на покаяння, в якому було велике відпущення гріхів. І таким чином для людей знову настав мир на цій землі."},{"vNo":24,"txt":"І не було суперечок, за винятком того, що було декілька таких, які почали проповідувати, намагаючись доводити з допомогою святого писання, що вже немає необхідності дотримуватися закону Мойсея. Тож у цьому вони помилялися, не розуміючи писання."},{"vNo":25,"txt":"Але сталося, що їх скоро було навернено і переконано у помилці, в якій вони були, бо їм стало відомо, що закон ще не було виповнено, а що він має виповнитися цілковито; так, слово дійшло до них, що він має виповнитися; так, що жодну йоту і риску не можна пропустити, доки він увесь не виповниться; отже, того самого року їх було приведено до пізнання їхньої помилки, і вони визнали свої хиби."},{"vNo":26,"txt":"І так дев'яносто і другий рік пройшов, приносячи радісну новину людям через ознаки, які сталися, згідно з словами пророцтва всіх святих пророків."},{"vNo":27,"txt":"І сталося, що дев'яносто і третій рік також пройшов у мирі, крім того, що Ґадіантонові розбійники, які жили в горах, нападали на землю; бо настільки міцними були їхні фортеці і їхні таємні місця, що люди не могли перемогти їх; отже, вони чинили багато вбивств і влаштовували різанину серед народу."},{"vNo":28,"txt":"І сталося, що в дев'яносто і четвертому році вони почали зростати у великій кількості, тому що було багато розкольників серед Нефійців, які втікали до них, що зробило так, що великий сум був серед тих Нефійців, які залишалися на землі."},{"vNo":29,"txt":"І була також причина для великого суму серед Ламанійців; бо ось, вони мали багато дітей, які виросли і почали дорослішати, так що вони вирішували самі за себе, і їх було відвернуто деякими, які були Зорамійцями, їхньою брехнею і їхніми улесливими словами, щоб приєднати до тих Ґадіантонових розбійників."},{"vNo":30,"txt":"І отже, Ламанійці теж зазнали скорбот і почали ослаблюватися у своїй вірі і праведності через злочестивість молодого покоління."}]}