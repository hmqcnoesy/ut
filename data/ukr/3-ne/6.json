{"heading":"Нефійці процвітають—Виникають гордовитість, багатство і класові розбіжності—Церкву роздирають розколи—Сатана веде людей на відкрите повстання—Багато пророків закликає до покаяння, і їх убивають—Їхні вбивці таємно замишляють захопити владу в уряді. Близько 26–30 рр. від р.х.","prevAbbr":"3-ne","prevNo":5,"nextAbbr":"3-ne","nextNo":7,"chapterTitle":"Третій Нефій 6","verses":[{"vNo":"1 ","txt":"І тоді сталося, що весь народ Нефійців повернувся до своїх власних земель у двадцять і шостому році, кожний чоловік з своєю сім'єю, своїми отарами і своїми стадами, своїми кіньми, і своєю худобою, і з усім, що їм належало."},{"vNo":"2 ","txt":"І сталося, що вони не з'їли всю свою провізію; отже, вони забрали з собою все, що вони не поїли, все своє зерно кожного сорту, і своє золото, і своє срібло, і всі свої дорогоцінні речі, і вони повернулися до своїх власних земель і своїх володінь, і на півночі, і на півдні, і на землі, що на північ, і на землі, що на південь."},{"vNo":"3 ","txt":"І вони подарували тим розбійникам, які увійшли в завіт зберігати мир на землі і які бажали залишитися Ламанійцями, зéмлі, відповідно до їхньої кількості, щоб вони могли своїми зусиллями утримувати себе; і таким чином вони встановили мир на всій землі."},{"vNo":"4 ","txt":"І вони почали процвітати і ставати великими; і двадцять і шостий, і сьомий роки пройшли, і був великий порядок на цій землі; і вони сформували свої закони згідно з справедливістю і правосуддям."},{"vNo":"5 ","txt":"І тепер не було нічого на всій цій землі, що б заважало людям постійно процвітати, якби вони не впали у провину."},{"vNo":"6 ","txt":"І ось, Ґідґіддоній, і суддя Лахонеус, і ті, кого було призначено вождями, встановили цей великий мир на землі."},{"vNo":"7 ","txt":"І сталося, що багато нових міст було побудовано і багато старих міст відновлено."},{"vNo":"8 ","txt":"І було багато шляхів прокладено і багато доріг зроблено, які вели від міста до міста, і від землі до землі, і від місця до місця."},{"vNo":"9 ","txt":"І так пройшов двадцять і восьмий рік, і люди мали тривалий мир."},{"vNo":"10 ","txt":"Але сталося, що в двадцять і дев'ятому році почалися суперечки серед людей; і дехто підносився у гордовитості і вихваляннях через свої надзвичайно великі багатства, так, аж до сильних утисків;"},{"vNo":"11 ","txt":"Бо було багато купців на цій землі, і також багато законників, і багато службовців."},{"vNo":"12 ","txt":"І люди почали розрізнятися за рангами, відповідно до своїх багатств і своїх можливостей до навчання; так, деякі були неосвіченими через свою бідність, а інші отримали хорошу освіту через свої багатства."},{"vNo":"13 ","txt":"Деякі підносилися у своїй гордовитості, а інші були надзвичайно покірливими; деякі відповідали лайкою на лайку, тоді як інші сприймали лайку, і утиски, і всілякі скорботи, і не поверталися і не лаялися у відповідь, але були покірними і каялися перед Богом."},{"vNo":"14 ","txt":"І так почалася велика нерівність на всій землі, так що церква почала розпадатися; авжеж, так що в тридцятому році церква розпалася на всій землі, за винятком того, що вона була серед декількох Ламанійців, яких було навернено до істинної віри; і вони не відступали від неї, бо були твердими, стійкими і непохитними, бажаючи з усією старанністю виконувати заповіді Господа."},{"vNo":"15 ","txt":"Тож причиною цього беззаконня народу було ось що: Сатана мав велику силу, таку, що підбурював людей чинити всілякі беззаконня, і роздуватися від гордовитості, спокушаючи їх прагнути сили, і влади, і багатств, і марних речей світу."},{"vNo":"16 ","txt":"І так Сатана звів серця людей чинити всілякі беззаконня; отже, вони втішалися миром тільки декілька років."},{"vNo":"17 ","txt":"І таким чином, на початку тридцятого року—а людей було залишено на тривалий час і відведено спокусами диявола туди, куди тільки б він не захотів їх відвести, і вони чинили таке беззаконня, яке б тільки він не захотів, щоб вони чинили—і таким чином, на початку цього тридцятого року вони були в стані жахливої злочестивості."},{"vNo":"18 ","txt":"Тож вони не грішили у незнанні, бо вони знали волю Бога стосовно їх, бо цьому їх було навчено; отже, вони свідомо повстали проти Бога."},{"vNo":"19 ","txt":"І ось було це в дні Лахонеуса, сина Лахонеуса, бо Лахонеус посів місце свого батька і управляв народом того року."},{"vNo":"20 ","txt":"І з'явилися люди, які отримували натхнення з небес і їх було послано вперед, і вони йшли поміж людьми по всій землі, проповідуючи і свідчачи сміливо про гріхи і беззаконня народу, і свідчачи їм стосовно викуплення, яке Господь зробить для Свого народу, тобто, іншими словами, про воскресіння Христа; і вони свідчили прямо про Його смерть і страждання."},{"vNo":"21 ","txt":"Тож було багато людей, які були надзвичайно сердитими на тих, хто свідчив про це; і ті, сердиті, були головним чином головними суддями, і ті, які були первосвящениками і законниками; так, усі ті, які були законниками, були сердитими на тих, хто свідчив про це."},{"vNo":"22 ","txt":"Тож не було жодного законника, ані судді, ані первосвященика, який би мав владу засуджувати когось на смерть, якщо їхнє засудження не було підписано правителем землі."},{"vNo":"23 ","txt":"Тож було багато таких, які свідчили про те, що стосується Христа, які свідчили сміливо, яких було схоплено і таємно віддано суддями на смерть, так що звістка про їхню смерть доходила до правителя землі тільки після їхньої смерті."},{"vNo":"24 ","txt":"Тож ось, це було всупереч законам цієї землі, щоб якусь людину було віддано на смерть, якщо вони не мали влади від правителя землі—"},{"vNo":"25 ","txt":"Отже, скарга надійшла до землі Зарагемлі, до правителя землі, проти цих суддів, які незаконно засуджували пророків Господа на смерть."},{"vNo":"26 ","txt":"Тож сталося, що їх було взято і приведено перед суддею, щоб судити за злочин, який вони вчинили, згідно з законом, встановленим людьми."},{"vNo":"27 ","txt":"Тож сталося, що ті судді мали багато друзів і родичів; а решта, так, майже всі законники і первосвященики, зібралися разом і об'єдналися з родичами тих суддів, яких мали судити згідно з законом."},{"vNo":"28 ","txt":"І вони увійшли в завіт один з одним, так, саме в завіт, який було їм дано в давнину, завіт, який було дано і призначено дияволом, щоб об'єднатися проти всієї праведності."},{"vNo":"29 ","txt":"Отже, вони таки об'єдналися проти людей Господа і увійшли в завіт, щоб знищити їх і звільнити тих, хто був винен у вбивстві, від руки правосуддя, яке вже повинно було здійснитися згідно з законом."},{"vNo":"30 ","txt":"І вони кинули виклик законові і правам своєї країни; і вони уклали завіт один з одним, щоб знищити правителя і встановити царя на цій землі, щоб земля більше не була вільною, але була б підлеглою царям."}]}