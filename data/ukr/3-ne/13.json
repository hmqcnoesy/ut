{"heading":"Ісус навчає Нефійців Господній молитві—Вони мають накопичувати скарби на небесах—Дванадцятьом у їхньому священнослужінні наказано не турбуватися про мирське—Порівняйте: Матвій 6. Близько 34 р. від р.х.","prevAbbr":"3-ne","prevNo":12,"nextAbbr":"3-ne","nextNo":14,"chapterTitle":"Третій Нефій 13","verses":[{"vNo":"1 ","txt":"Істинно, істинно кажу Я, що хотів би, щоб ви давали милостиню бідним; але зверніть увагу на те, щоб не давати милостиню перед людьми для того, щоб вони побачили вас; інакше ви не матимете винагороди від вашого Батька, Який на небесах."},{"vNo":"2 ","txt":"Отже, коли будете давати милостиню, не сурміть перед собою, як лицеміри чинитимуть у синагогах і на вулицях, щоб мати славу від людей. Істинно кажу Я вам, вони мають свою винагороду."},{"vNo":"3 ","txt":"Але коли ти даєш милостиню, нехай ліва твоя рука не знає, що чинить твоя права рука;"},{"vNo":"4 ","txt":"Щоб твоя милостиня була таємною; і твій Батько, Який бачить таємне, Сам винагородить тебе відкрито."},{"vNo":"5 ","txt":"І коли ти молишся, не чини, як лицеміри, бо вони люблять молитися, стоячи в синагогах і на розі вулиць, щоб їх побачили люди. Істинно кажу Я тобі, вони мають свою винагороду."},{"vNo":"6 ","txt":"Але ти, коли молишся, увійди до своєї комірчини, і, зачинивши двері свої, помолися Батькові своєму, Який в таємниці; і твій Батько, Який бачить таємне, винагородить тебе відкрито."},{"vNo":"7 ","txt":"А коли ти молишся, не вживай марних повторень, як язичник, бо вони думають, що їх буде почуто через те, що багато говорять."},{"vNo":"8 ","txt":"Отже, не будьте схожими на них, бо ваш Батько знає, в чому у вас є потреба, ще до того, як ви попросите в Нього."},{"vNo":"9 ","txt":"Тож у такий спосіб моліться ви: Батьку наш, Який на небесах, нехай освячено буде ім'я Твоє."},{"vNo":"10 ","txt":"Твоя воля нехай буде на землі, як на небі."},{"vNo":"11 ","txt":"І прости нам борги наші, як ми прощаємо боржникам нашим."},{"vNo":"12 ","txt":"І не введи нас у спокусу, але визволи нас від зла."},{"vNo":"13 ","txt":"Бо Твоє є царство, і сила, і слава навіки. Амінь."},{"vNo":"14 ","txt":"Бо, якщо ви прощаєте людям їхні провини, ваш Небесний Батько також простить вам;"},{"vNo":"15 ","txt":"Але якщо ви не прощаєте людям їхніх провин, не простить вам і ваш Батько ваші провини."},{"vNo":"16 ","txt":"Більш того, коли ви поститеся, не будьте, як лицеміри, з сумним обличчям, бо вони спотворюють свої обличчя, щоб люди могли побачити, що вони постяться. Істинно, кажу Я вам, вони мають свою винагороду."},{"vNo":"17 ","txt":"Але ти, коли постишся, помаж свою голову і вмий обличчя своє;"},{"vNo":"18 ","txt":"Щоб не люди бачили, що ти постишся, а твій Батько, Який є таємним; і твій Батько, Який бачить таємне, віддячить тобі відкрито."},{"vNo":"19 ","txt":"Не накопичуй для себе скарбів на землі, де міль та іржа зіпсують і злодії увірвуться і вкрадуть;"},{"vNo":"20 ","txt":"Але накопичуй для себе скарби на небесах, де ні міль, ні іржа не зіпсують і де злодії не увірвуться і не вкрадуть."},{"vNo":"21 ","txt":"Бо де ваш скарб, там буде і ваше серце також."},{"vNo":"22 ","txt":"Світло тіла є око; отже, якщо твоє око буде єдиноспрямованим, твоє тіло буде сповненим світлом."},{"vNo":"23 ","txt":"Але якщо твоє око буде злим, все твоє тіло буде сповненим темряви. Отже, якщо світло, що в тобі, є темрявою, то якою великою є та темрява!"},{"vNo":"24 ","txt":"Жоден чоловік не може служити двом хазяям; він або буде ненавидіти одного і любити другого, або буде вірним одному і зневажати другого. Ви не можете служити Богові і мамоні."},{"vNo":"25 ","txt":"І от сталося, що коли Ісус промовив ці слова, Він подивився на дванадцятьох, яких Він обрав, і сказав їм: Пам'ятайте слова, які Я промовив. Бо знайте, ви ті, кого Я обрав священнослужити цьому народові. Отже, Я кажу вам, не турбуйтеся про своє життя, що ви будете їсти або що ви будете пити; а також про своє тіло—у що ви одягнетеся. Хіба життя не більше, ніж їжа, а тіло не більше, ніж одяг"},{"vNo":"26 ","txt":"Подивіться на птахів у повітрі: адже вони не сіють, не жнуть вони і не збирають у комору; і все-таки ваш Небесний Батько годує їх. Хіба ви не набагато кращі за них"},{"vNo":"27 ","txt":"Хто з вас може, потурбувавшись, додати один лікоть до свого зросту"},{"vNo":"28 ","txt":"А для чого турбуватися про одяг? Подумайте про лілеї польові, як вони ростуть; вони не трудяться, а також не прядуть;"},{"vNo":"29 ","txt":"І все ж таки, кажу я вам, що навіть Соломон у всій своїй славі не був одягнений, як одна з них."},{"vNo":"30 ","txt":"Отже, якщо Бог так одягає траву польову, яка сьогодні є, а завтра її вже викинуто в піч, так само Він одягне і вас, якщо ви не малої віри."},{"vNo":"31 ","txt":"Отже, не беріть до думки, кажучи: Що ми будемо їсти? або: Що ми будемо пити? або: У що ми будемо одягатися"},{"vNo":"32 ","txt":"Бо ваш Небесний Батько знає, що ви маєте потребу в усьому цьому."},{"vNo":"33 ","txt":"Але шукайте найперше всього царства Бога і Його праведності, і все це додасться вам."},{"vNo":"34 ","txt":"Не турбуйтеся про завтрашній день, бо завтрашній день потурбується про себе сам. Досить у цьому дні зла свого."}]}