{"heading":"Ізраїль буде зібрано, коли з'явиться Книга Мормона—Іновірців буде встановлено як свободний народ в Америці—Їх буде спасено, якщо вони повірять і послухаються; інакше, їх буде відсічено і знищено—Ізраїль збудує Новий Єрусалим, і загублені коліна повернуться. Близько 34 р. від р.х.","prevAbbr":"3-ne","nextAbbr":"3-ne","prevNo":20,"nextNo":22,"chapterTitle":"Третій Нефій 21","prevTitle":"Третій Нефій 20","nextTitle":"Третій Нефій 22","verses":[{"vNo":1,"txt":"І істинно кажу Я вам, Я даю вам ознаку, щоб ви могли знати той час, коли це повинно буде здійснитися—що Я зберу з їхнього довгого розсіяння Мій народ, о доме Ізраїля, і встановлю знову серед них Мій Сіон;"},{"vNo":2,"txt":"І знайте, ось що Я дам вам за ознаку—бо істинно кажу Я вам, що коли те, що Я проголошую вам, і те, що Я проголошу вам потім Сам і силою Святого Духа, Який буде дано вам Батьком, стане відомо Іновірцям, щоб вони могли знати про цей народ, який є залишком дому Якова, і про цей Мій народ, який буде розсіяно ними;"},{"vNo":3,"txt":"Істинно, істинно кажу Я вам, коли це буде відомим їм від Батька і прийде від Батька через вас до них;"},{"vNo":4,"txt":"Бо є мудрість у Батька, що вони мають бути відновлені на цій землі і встановлені як свободний народ силою Батька, щоб це могло перейти від них до залишку вашого сімені, щоб могло бути виконано завіт Батька, який Він склав з Своїм народом, о доме Ізраїля;"},{"vNo":5,"txt":"Отже, коли ці справи і справи, які буде звершено серед вас згодом, прийдуть від Іновірців до вашого сімені, яке виродиться у зневірі через беззаконня;"},{"vNo":6,"txt":"Бо так потрібно Батькові, щоб це прийшло від Іновірців, щоб Він міг показати Свою силу Іновірцям, для того, щоб Іновірці, якщо вони не закам'яніють серцями своїми, щоб вони могли покаятися і прийти до Мене, і бути хрищеними в Моє ім'я, і знати істинні положення Мого вчення, щоб їх можна було причислити до Мого народу, о доме Ізраїля;"},{"vNo":7,"txt":"І коли станеться, що твоє сíм'я почне пізнавати це—це і буде ознакою для них, так щоб вони могли знати, що робота Батька вже почалася у виконанні завіту, який Він склав з людьми, які з дому Ізраїля."},{"vNo":8,"txt":"І коли той день настане, станеться, що царі зімкнуть вуста свої; бо те, чого не було сказано їм, побачать вони; і про те, чого не чули, будуть вони роздумувати."},{"vNo":9,"txt":"Бо в той день заради Мене Батько роботу звершить, яка буде великою і дивовижною роботою серед них; і будуть серед них ті, які не повірять цьому, хоч чоловік проголосить їм це."},{"vNo":10,"txt":"Але ось, життя Мого слуги буде в Моїх руках; тому вони не зашкодять йому, хоч його і буде спотворено через них. Все ж таки Я зцілю його, бо Я покажу їм, що Моя мудрість більша за підступність диявола."},{"vNo":11,"txt":"Отже, станеться, що всі ті, хто не повірить словам Моїм, Того, Хто є Ісусом Христом, які Батько наказав Йому принести до Іновірців, і дасть Йому силу, щоб Він приніс їх до Іновірців (це буде зроблено саме так, як сказав Мойсей), тих буде відсічено від Мого народу, який є від завіту."},{"vNo":12,"txt":"І Мій народ, який є залишком Якова, буде серед Іновірців, так, всередині них, як лев серед звірів лісу, як молодий лев серед отари овець, який, якщо він пройде крізь неї, то розтопче і розірве на шматки, і ніхто не спасеться."},{"vNo":13,"txt":"Їхню руку буде піднесено над супротивниками їхніми, і всіх їхніх ворогів буде відсічено."},{"vNo":14,"txt":"Так, горе Іновірцям, якщо вони не покаються; бо станеться в той день, каже Батько, що Я відсічу твоїх коней від тебе, і Я знищу твої колісниці;"},{"vNo":15,"txt":"І Я відсічу міста від твоєї землі і зруйную всі твої фортеці;"},{"vNo":16,"txt":"І Я відсічу чаклунство з твоєї землі, і більше не будете мати ворожбитів;"},{"vNo":17,"txt":"Твої вирізьблені зображення Я теж відсічу, і твої стоячі зображення з-поміж тебе, і ти більше не будеш поклонятися витворам рук твоїх;"},{"vNo":18,"txt":"І Я повитинаю твої гаї з-поміж тебе; також і міста твої знищу."},{"vNo":19,"txt":"І станеться, що з усією брехнею, і обманами, і заздрощами, і чварами, і орудуванням священиків, і розпустою буде покінчено."},{"vNo":20,"txt":"Бо станеться, каже Батько, що в той день усіх, хто не покається і не прийде до Мого Улюбленого Сина, тих Я відсічу від Мого народу, о доме Ізраїля;"},{"vNo":21,"txt":"І Я звершу помсту і несамовитість над ними, так само як над язичниками, такі, про які вони навіть не чули."},{"vNo":22,"txt":"Але якщо вони покаються і прислухаються до Моїх слів, і не закам'яніють серцями своїми, Я встановлю Свою церкву серед них, і вони увійдуть у завіт, і їх буде причислено до цих залишків Якова, кому Я дав цю землю для їхнього успадкування;"},{"vNo":23,"txt":"І вони допомагатимуть Моєму народові, залишкам Якова, і також усім з дому Ізраїля, хто прийде, щоб вони могли побудувати місто, яке буде названо Новим Єрусалимом."},{"vNo":24,"txt":"І тоді вони допоможуть Моєму народові, щоб їх було зібрано, тих, кого розсіяно по всьому лицю землі, в Новий Єрусалим."},{"vNo":25,"txt":"І тоді сила небес зійде на них; і Я теж буду всередині."},{"vNo":26,"txt":"І тоді робота Батька розпочнеться в той день, саме тоді, коли цю євангелію буде проповідувано серед залишків цього народу. Істинно кажу Я вам, у той день робота Батька розпочнеться серед усіх розсіяних з Мого народу, так, саме колін, які було загублено, яких Батько вивів з Єрусалима."},{"vNo":27,"txt":"Так, робота розпочнеться серед усіх розсіяних з Мого народу, і Батько готує путь, якою вони можуть прийти до Мене, щоб вони могли звертатися до Батька в Моє ім'я."},{"vNo":28,"txt":"Так, і тоді робота розпочнеться, і Батько серед усіх народів готує путь, якою Його народ може бути зібрано додому на землю свого успадкування."},{"vNo":29,"txt":"І вони вийдуть з усіх народів; і вони не підуть з поспішністю, ані втечею, бо Я піду перед ними, каже Батько, і Я буду поза ними."}]}