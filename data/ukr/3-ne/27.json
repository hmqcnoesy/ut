{"heading":"Ісус наказує їм назвати церкву Його іменем—Його місія і спокутувальна жертва становлять Його євангелію—Людям заповідано покаятися і христитися, щоб вони могли бути освячені Святим Духом—Вони мають бути саме такими, як Ісус. Близько 34–35 рр. від р.х.","prevAbbr":"3-ne","prevNo":26,"nextAbbr":"3-ne","nextNo":28,"chapterTitle":"Третій Нефій 27","verses":[{"vNo":"1 ","txt":"І сталося, що поки учні Ісуса мандрували і проповідували те, що вони і чули і бачили, і христили в ім'я Ісуса, сталося, що учні зібралися разом і з'єдналися в могутній молитві й пості."},{"vNo":"2 ","txt":"І Ісус знову явився їм, бо вони молилися Батькові в Його ім'я; і Ісус прийшов, і став поміж них, і сказав їм: Що б ви хотіли, аби Я дав вам"},{"vNo":"3 ","txt":"І вони сказали Йому: Господи, ми б хотіли, аби Ти сказав нам ім'я, яким ми будемо називати цю церкву; бо є сперечання серед людей стосовно цього питання."},{"vNo":"4 ","txt":"І Господь сказав їм: Істинно, істинно кажу Я вам, чому це люди мають ремствувати і сперечатися про це"},{"vNo":"5 ","txt":"Хіба вони не читали писання, в яких сказано, що ви маєте взяти на себе ім'я Христа, яке є Моїм іменем? Бо цим іменем вас називатимуть в останній день;"},{"vNo":"6 ","txt":"І той, хто візьме на себе Моє ім'я і витерпить до кінця, той буде спасенний в останній день."},{"vNo":"7 ","txt":"Отже, що б ви не робили, робіть це в Моє ім'я; отже, ви назвете церкву Моїм іменем; і ви проситимете Батька в Моє ім'я, аби Він благословив церкву заради Мене."},{"vNo":"8 ","txt":"І як може вона бути Моєю церквою, якщо не буде називатися Моїм іменем? Бо якщо церква називається Мойсеєвим іменем, тоді це Мойсеєва церква; або якщо вона називається іменем людини, тоді це церква людини; але якщо вона називатиметься Моїм іменем, тоді це Моя церква, якщо буде так, що вони збудовані на Моїй євангелії."},{"vNo":"9 ","txt":"Істинно кажу я вам, що ви збудовані на Моїй євангелії; отже, ви будете просити все те, що будете просити, в Моє ім'я; отже, якщо ви проситимете Батька за церкву, якщо це буде в Моє ім'я, Батько почує вас;"},{"vNo":"10 ","txt":"І якщо це так, що церкву збудовано на Моїй євангелії, тоді Батько явить Свої власні діяння в ній."},{"vNo":"11 ","txt":"Але якщо її не збудовано на Моїй євангелії, а збудовано на діяннях людей або на діяннях диявола, істинно кажу Я вам, вони мають радість на час, а поступово приходить кінець, і їх зрубано і кинуто у вогонь, звідкіля немає повернення."},{"vNo":"12 ","txt":"Бо їхні діяння йдуть за ними слідом, бо саме через свої діяння вони зрубані; отже, пам'ятайте те, що Я сказав вам."},{"vNo":"13 ","txt":"Ось, Я дав вам Свою євангелію, і такою є євангелія, яку Я дав вам,—що Я прийшов у світ виконати волю Мого Батька, тому що Мій Батько послав Мене."},{"vNo":"14 ","txt":"І Мій Батько послав Мене, щоб Мене було піднято на хресті; і після того як Мене було піднято на хресті, щоб Я міг привести всіх людей до Себе, щоб так як Мене було піднято людьми, так і людей буде піднято Батьком, щоб вони стали переді Мною, щоб бути судженими за свої діяння, чи то вони добрі, чи то вони злі—"},{"vNo":"15 ","txt":"І з цієї причини Мене було піднято; отже, згідно з силою Батька Я приведу всіх людей до Себе, щоб їх було суджено згідно з їхніми діяннями."},{"vNo":"16 ","txt":"І станеться, що кожний, хто покається і буде хрищений в Моє ім'я, буде сповнений; і якщо він витерпить до кінця, ось того я вважатиму невинним перед Моїм Батьком того дня, коли Я стану судити світ."},{"vNo":"17 ","txt":"А того, хто не витерпить до кінця, того буде також зрубано і кинуто у вогонь, звідки вони не зможуть більше повернутися завдяки справедливості Батька."},{"vNo":"18 ","txt":"І таке слово Він дав дітям людським. І з цієї причини Він виконує всі слова, які Він дає, і Він не обманює, але виконує всі Свої слова."},{"vNo":"19 ","txt":"І ніщо нечисте не може увійти в Його царство; отже, ніхто не входить до Його покою, крім тих, хто омив свій одяг в Моїй крові через свою віру, і покаяння в усіх своїх гріхах, і свою вірність до кінця."},{"vNo":"20 ","txt":"Тож ось ця заповідь: покайтеся, всі ви, кінці землі, і прийдіть до Мене і христіться в Моє ім'я, щоб вас можна було освятити прийняттям Святого Духа, щоб ви могли стояти незаплямованими переді Мною в останній день."},{"vNo":"21 ","txt":"Істинно, істинно кажу Я вам, це є Моя євангелія; і ви знаєте те, що ви повинні робити в Моїй церкві; бо ті діяння, які ви бачили, коли Я робив, є тими, які ви теж будете робити; бо те, що ви бачили, як Я робив, саме те будете ви робити;"},{"vNo":"22 ","txt":"Отже, якщо ви робитимете це, благословенні ви, бо вас буде піднесено в останній день."},{"vNo":"23 ","txt":"Запишіть те, що ви побачили і почули, окрім того, що заборонено."},{"vNo":"24 ","txt":"Запишіть діяння цього народу, які ще будуть, саме так, як було записано про те, що було."},{"vNo":"25 ","txt":"Бо знайте, за книгами, які було написано і які буде написано, судитимуть цей народ, бо завдяки їм будуть їхні діяння відомі людям."},{"vNo":"26 ","txt":"І знайте, все записано Батьком; отже, за книгами, які буде написано, буде світ суджено."},{"vNo":"27 ","txt":"І знайте ви, що ви будете суддями цього народу, згідно з судженням, яке Я дам вам, яке буде справедливе. Отже, якими людьми повинні ви бути? Істинно Я кажу вам, такими самими, як Я є."},{"vNo":"28 ","txt":"А тепер Я іду до Батька. І істинно кажу Я вам, все, що ви попросите Батька в Моє ім'я, буде дано вам."},{"vNo":"29 ","txt":"Отже, просіть, і ви отримаєте; стукайте, і вам буде відчинено; бо той, хто просить, отримує; а тому, хто стукає, буде відчинено."},{"vNo":"30 ","txt":"І ось, знайте, великою є Моя радість, аж до сповнення, через вас і також це покоління; так, і навіть Батько радіє, а також усі святі ангели, через вас і це покоління; бо нікого з них не загублено."},{"vNo":"31 ","txt":"Ось я б хотів, щоб ви зрозуміли; бо Я маю на увазі тих, хто зараз живий з цього покоління; і ніхто з них не загублений; і в них Я матиму повноту радості."},{"vNo":"32 ","txt":"Але знайте, Мене засмучує четверте покоління від цього покоління, бо їх буде забрано в полон саме тим, ким був і син загибелі; бо вони продадуть Мене за срібло і за золото, і за те, що міллю псується, і що можуть украсти злодії, коли вриваються. І в той день Я покараю їх, саме повертаючи їхні діяння на їхні власні голови."},{"vNo":"33 ","txt":"І сталося, що коли Ісус закінчив ці висловлювання, Він сказав Своїм учням: Увійдіть ви тісними воротами; бо тісні ворота, і вузький шлях, що веде до життя, і мало хто знаходить його; але широкими є ворота, і просторим шлях, що веде до смерті, і багато буде тих, хто йтиме ним, доки не настане ніч, коли жодна людина не зможе діяти."}]}