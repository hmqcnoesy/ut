{"heading":"Ісус покликає й уповноважує Дванадцятьох—Він звертається до Нефійців з промовою, схожою на Проповідь на Горі—Він виголошує Заповіді Блаженства—Його вчення перевершує і переважає закон Мойсея—Людям заповідано бути досконалими, так само, як Він і Його Батько досконалі—Порівняйте: Матвій 5. Близько 34 р. від р.х.","prevAbbr":"3-ne","prevNo":11,"nextAbbr":"3-ne","nextNo":13,"chapterTitle":"Третій Нефій 12","verses":[{"vNo":"1 ","txt":"І сталося, що коли Ісус промовив ці слова Нефієві і тим, кого було покликано (тож число тих, кого було покликано і хто отримав силу і владу христити, було дванадцять), і ось, Він простер вперед Свою руку до натовпу і заволав до них, кажучи: Благословенні ви, якщо звернете увагу на слова цих дванадцятьох, яких Я обрав з-поміж вас священнослужити вам і бути вашими слугами; і їм Я дав владу, щоб вони могли христити вас водою; і після того, як вас буде хрищено водою, ось, Я хрищу вас вогнем і Святим Духом; отже, благословенні ви, якщо повірите в Мене і христитеся, після того як ви бачили Мене і знаєте, що Я є."},{"vNo":"2 ","txt":"І знову, ще більш благословенні ті, хто повірить вашим словам, тому що ви будете свідчити, що бачили Мене і знаєте, що Я є. Так, благословенні ті, хто повірить вашим словам і спуститься до глибин покірливості і буде хрищений, бо вони будуть відвідані вогнем і Святим Духом, і отримають відпущення своїх гріхів."},{"vNo":"3 ","txt":"Так, благословенні бідні духом, які приходять до Мене, бо їхнім є царство небесне."},{"vNo":"4 ","txt":"І ще, благословенні всі ті, хто тужить, бо вони втішаться."},{"vNo":"5 ","txt":"І благословенні лагідні, бо вони успадкують землю."},{"vNo":"6 ","txt":"І благословенні всі ті, хто голодує і спрагне за праведністю, бо будуть вони сповнені Святим Духом."},{"vNo":"7 ","txt":"І благословенні милостиві, бо вони отримають милість."},{"vNo":"8 ","txt":"І благословенні всі чисті серцем, бо вони побачать Бога."},{"vNo":"9 ","txt":"І благословенні всі миротворці, бо їх буде названо дітьми Бога."},{"vNo":"10 ","txt":"І благословенні всі ті, кого переслідують через Моє ім'я, бо їхнім є царство небесне."},{"vNo":"11 ","txt":"І благословенні ви, коли люди будуть кривдити вас і утискувати, і всіляко злословити проти вас брехливо, через Мене;"},{"vNo":"12 ","txt":"Бо ви матимете велику радість і будете надзвичайно раді, бо великою буде ваша винагорода на небесах; бо так само переслідували вони пророків, які були перед вами."},{"vNo":"13 ","txt":"Істинно, істинно кажу Я вам, Я даю вам бути сіллю землі; але якщо сіль втратить свою солоність, то чим тоді земля солитися буде? Сіль тоді буде ні до чого непридатною, як тільки бути викинутою і розтоптаною під ногами людей."},{"vNo":"14 ","txt":"Істинно, істинно Я кажу вам, Я даю вам бути світлом для цього народу. Місто, що поставлене на пагорбі, не можна сховати."},{"vNo":"15 ","txt":"Дивіться, чи люди запалюють свічку і ставлять її під посудину? Ні, але на свічник, і вона дає світло всім, хто в домі;"},{"vNo":"16 ","txt":"Отже, нехай ваше світло сяє перед цим народом, щоб вони бачили ваші добрі вчинки і прославляли вашого Батька, Який на небесах."},{"vNo":"17 ","txt":"Не думайте, що Я прийшов знищити закон чи пророків. Я не прийшов знищити, але виповнити;"},{"vNo":"18 ","txt":"Бо істинно кажу Я вам, жодна йота, жодна риска не зникла з закону, але в Мені він весь був виконаний."},{"vNo":"19 ","txt":"І ось, Я дав вам закон і заповіді Мого Батька, щоб ви повірили в Мене, і щоб ви покаялися у своїх гріхах і прийшли до Мене із скрушеним серцем і упокореним духом. Ось, ви маєте заповіді перед собою, і закон виповнено."},{"vNo":"20 ","txt":"Отже, прийдіть до Мене і будьте спасенними; бо істинно кажу Я вам, що якщо ви не виконуватимете Моїх заповідей, які Я заповідав вам у цей час, ви ні в якому разі не увійдете в царство небесне."},{"vNo":"21 ","txt":"Ви чули, як це було сказано тими, що з давнини, і це також написано перед вами—не вбивати, а тому, хто вбиватиме, загрожуватиме покарання від Бога;"},{"vNo":"22 ","txt":"Але кажу я вам, що тому, хто сердиться на брата свого, загрожуватиме його покарання. І тому, хто скаже братові своєму: Рака,—загрожуватиме суд; а тому, хто скаже: Ти дурень,—загрожуватиме вогонь пекельний."},{"vNo":"23 ","txt":"Отже, якщо ви прийдете до Мене або бажатимете прийти до Мене, і пам'ятатимете, що ваш брат має щось проти вас—"},{"vNo":"24 ","txt":"Спрямуйте свій шлях до брата свого і спочатку примиріться з своїм братом, а тоді приходьте до Мене з щирими намірами в серці, і Я прийму вас."},{"vNo":"25 ","txt":"Погодься з своїм супротивником швидко, доки ти в дорозі з ним, щоб він ні в який час не міг схопити тебе і тебе не було кинуто у в'язницю."},{"vNo":"26 ","txt":"Істинно, істинно кажу Я тобі, ти ні в якому разі не вийдеш звідти, доки ти не заплатиш все до останнього сеніна. А поки ти у в'язниці, хіба можеш ти заплатити хоч би один сенін? Істинно, істинно Я кажу тобі: Ні."},{"vNo":"27 ","txt":"Ось написано тими, хто з давнини, не чинити перелюбу;"},{"vNo":"28 ","txt":"Але Я кажу вам, що той, хто дивиться на жінку, пристрасно бажаючи її, вже вчинив перелюб у серці своєму."},{"vNo":"29 ","txt":"Ось, Я даю вам заповідь, щоб ви не дозволяли нічому з цього входити у ваше серце;"},{"vNo":"30 ","txt":"Бо краще вам відмовитися від цього, взявши на себе хреста свого, ніж вас буде кинуто у пекло."},{"vNo":"31 ","txt":"Було написано, що той, хто залишить дружину свою, нехай той дасть їй запис про розлучення."},{"vNo":"32 ","txt":"Істинно, істинно кажу Я вам, що той, хто залишить дружину свою, якщо це не з причини блуду, робить так, що вона чинить перелюб; а той, хто одружиться з тією, яка розлучена, чинить перелюб."},{"vNo":"33 ","txt":"І ще написано, не порушуй клятви, але виконуй перед Господом клятви свої;"},{"vNo":"34 ","txt":"Але істинно, істинно кажу Я вам, не кляніться зовсім; ані небесами, бо це Божий престол;"},{"vNo":"35 ","txt":"Ані землею, бо це підніжок його;"},{"vNo":"36 ","txt":"Не клянись головою своєю, бо не можеш ти зробити жодної волосини чорною або білою;"},{"vNo":"37 ","txt":"Але нехай твоя відповідь буде: Так, так; Ні, ні; бо все, що виходить понад це, є злом."},{"vNo":"38 ","txt":"І ось написано: Око за око, і зуб за зуб;"},{"vNo":"39 ","txt":"Але Я кажу вам, не чиніть опір злу, але якщо хтось ударить тебе по твоїй правій щоці, поверни до нього й другу також;"},{"vNo":"40 ","txt":"І якщо якийсь чоловік порушить справу проти тебе в суді і забере сорочку твою, віддай йому і плаща твого також;"},{"vNo":"41 ","txt":"І хто б не примусив тебе пройти милю, пройди з ним дві."},{"vNo":"42 ","txt":"Дай тому, хто просить у тебе, і від того, хто хотів би позичити в тебе, не відвертайся."},{"vNo":"43 ","txt":"І ось написано ще любити ближнього свого і ненавидіти ворога свого;"},{"vNo":"44 ","txt":"Але ось я кажу вам, любіть ворогів ваших, благословляйте тих, хто проклинає вас, творіть добро тим, хто ненавидить вас, і моліться за тих, хто жорстоко ставиться до вас і утискує вас;"},{"vNo":"45 ","txt":"Щоб могли ви бути дітьми вашого Батька, Який на небесах; бо Він наказує сонцю Своєму сходити над злими і над добрими."},{"vNo":"46 ","txt":"Отже, те, що з давнини, що було під законом, в Мені все виповнилося."},{"vNo":"47 ","txt":"Усе старе скінчилося, і все новим стало."},{"vNo":"48 ","txt":"Отже, Я б хотів, щоб ви були досконалими, саме яким є Я, або Яким досконалим є ваш Батько, Який на небесах."}]}