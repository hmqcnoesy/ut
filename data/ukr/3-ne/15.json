{"heading":"Ісус проголошує, що закон Мойсея виповнено в Ньому—Нефійці є іншими вівцями, про яких Він говорив у Єрусалимі—Через беззаконня люди Господа в Єрусалимі не знають про розсіяних овець Ізраїля. Близько 34 р. від р.х.","prevAbbr":"3-ne","prevNo":14,"nextAbbr":"3-ne","nextNo":16,"chapterTitle":"Третій Нефій 15","verses":[{"vNo":"1 ","txt":"І тоді сталося, що коли Ісус закінчив ці висловлювання, Він кинув оком навколо у натовп і сказав їм: Ось, ви чули те, чого Я навчав перед тим, як Я зійшов до Мого Батька; отже, кожний, хто пам'ятає ці висловлювання Мої і виконує їх, того Я підніму з мертвих в останній день."},{"vNo":"2 ","txt":"І сталося, що коли Ісус промовив ці слова, Він відчув, що були деякі серед них, які здивувалися і побажали знати, що саме Він хотів сказати стосовно закону Мойсея; бо вони не зрозуміли висловлювання, що старе відійшло і що все стало новим."},{"vNo":"3 ","txt":"І Він сказав їм: Не дивуйтеся, що Я сказав вам, що старе відійшло і що все стало новим."},{"vNo":"4 ","txt":"Знайте, Я кажу вам, що закон, який було дано Мойсеєві, виповнено."},{"vNo":"5 ","txt":"Отже, Я Той, Хто дав закон, і Я Той, Хто склав завіт з Моїм народом, Ізраїлем; отже, закон у Мені виповнився, бо Я прийшов виконати закон; отже, він має кінець."},{"vNo":"6 ","txt":"Ось, Я не знищую пророків, бо все, що не виповнено в Мені, істинно Я кажу вам, буде все виповнено."},{"vNo":"7 ","txt":"І через те, що Я кажу вам, що старе відійшло, Я не знищую те, що було сказано про те, що має статися."},{"vNo":"8 ","txt":"Бо ось, завіт, який Я склав з Моїм власним народом, не весь виконано; але закон, який було дано Мойсеєві, має закінчення в Мені."},{"vNo":"9 ","txt":"Ось, Я є закон і світло. Подивіться на Мене, і витерпіть до кінця, і ви житимете; бо тому, хто витерпить до кінця, подарую Я вічне життя."},{"vNo":"10 ","txt":"Ось, Я дав вам заповіді; отже, виконуйте Мої заповіді. І це і є закон і пророки, бо вони дійсно свідчать про Мене."},{"vNo":"11 ","txt":"І тоді сталося, що коли Ісус промовив ці слова, Він сказав тим дванадцятьом, яких Він обрав:"},{"vNo":"12 ","txt":"Ви-Мої учні; і ви є світочем для цього народу, який є залишком дому Йосипа."},{"vNo":"13 ","txt":"І ось, це є земля вашого успадкування; і Батько дав її вам."},{"vNo":"14 ","txt":"І ні в які часи не давав Батько Мені наказу, що Я мушу розповісти це вашим браттям в Єрусалимі."},{"vNo":"15 ","txt":"Ні в які часи також не давав Батько Мені наказ, що Я мушу розповісти їм про інші коліна дому Ізраїля, які Батько вивів з тієї землі."},{"vNo":"16 ","txt":"Ось що Батько наказав Мені, щоб Я сказав їм:"},{"vNo":"17 ","txt":"Інших овець Я маю, що не з цієї отари; їх також Я маю привести, і вони почують голос Мій; і буде одна отара, і один пастир."},{"vNo":"18 ","txt":"І ось, через твердошиїсть і зневіру вони не розуміють Моє слово; отже, Мені було наказано не казати їм нічого більше від Батька стосовно цього."},{"vNo":"19 ","txt":"Але істинно кажу Я вам, що Батько наказав Мені, і Я кажу це вам, що вас було відділено від них через їхнє беззаконня; отже, саме через своє беззаконня вони не знають про вас."},{"vNo":"20 ","txt":"І істинно кажу Я вам ще, що інші коліна Батько відділив від них; і це через їхнє беззаконня вони не знають про них."},{"vNo":"21 ","txt":"І істинно кажу Я вам, що ви ті, про яких Я сказав: Інших овець Я маю, що не з цієї отари; їх також Я маю привести, і вони почують голос Мій; і буде одна отара і один пастир."},{"vNo":"22 ","txt":"І вони не зрозуміли Мене, бо вони гадали, що це були Іновірці; бо вони не зрозуміли, що Іновірці мають бути навернені з допомогою їхнього проповідування."},{"vNo":"23 ","txt":"І вони не зрозуміли Мене, коли Я сказав, що вони почують Мій голос; і вони не зрозуміли Мене, що Іновірці ні в які часи не почули б Мій голос—що Я б не явив Себе їм, хіба що через Святого Духа."},{"vNo":"24 ","txt":"Але ось, ви і чули Мій голос, і бачили Мене; і ви Мої вівці, і вас причислено до тих, кого Батько дав Мені."}]}