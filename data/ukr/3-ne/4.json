{"heading":"Нефійське військо перемагає Ґадіантонових розбійників—Ґіддіангія вбито, а його наступника, Земнарійгу, повішено—Нефійці складають хвалу Господові за свої перемоги. Близько 19–22 рр. від р.х.","prevAbbr":"3-ne","prevNo":3,"nextAbbr":"3-ne","nextNo":5,"chapterTitle":"Третій Нефій 4","verses":[{"vNo":"1 ","txt":"І сталося, що наприкінці вісімнадцятого року те військо грабіжників підготувалося до битви і почало спускатися і робити вилазки з-за пагорбів, і з гір, і пустині, і своїх фортець, і своїх таємних місць, і почали захоплювати землі, і ті, що були на землі на півдні, і ті, що були на землі на півночі, і почали займати всі землі, що їх було покинуто Нефійцями, і міста, які було залишено спустілими."},{"vNo":"2 ","txt":"Але ось, не було ні диких звірів, ані дичини на тих землях, які було покинуто Нефійцями, і не було ніякої дичини для розбійників, крім тієї, що була в пустині."},{"vNo":"3 ","txt":"І розбійники не могли існувати ніде, крім пустині, через нестачу їжі; бо Нефійці залишили свої землі спустілими, і зібрали свої отари, і стада, і все своє майно, і вони були однією групою."},{"vNo":"4 ","txt":"Отже, не було можливості розбійникам грабувати і здобувати їжу, як тільки виступити на відкриту битву проти Нефійців; а Нефійці, будучи однією групою і в такій великій кількості, і зберігаючи для себе провізію, і коней, і худобу, і отари всякого роду, щоб можна було харчуватися протягом семи років, а за цей час вони сподівалися знищити розбійників з лиця землі; і так пройшов вісімнадцятий рік."},{"vNo":"5 ","txt":"І сталося, що в дев'ятнадцятому році Ґіддіангій зрозумів, що необхідно йому йти на битву проти Нефійців, бо не було для них іншого шляху, щоб вижити, як тільки грабувати, і розбійничати, і вбивати."},{"vNo":"6 ","txt":"І вони не наважувалися розповсюджуватися по лицю землі так, щоб вирощувати зерно, аби Нефійці не напали на них і не повбивали їх; отже, Ґіддіангій дав наказ своєму військові, що цього року вони мають піти на битву проти Нефійців."},{"vNo":"7 ","txt":"І сталося, що вони пішли на битву; і було це шостого місяця; і знайте, великим і жахливим був той день, коли вони пішли на битву; і були вони підперезані за звичаєм розбійників, і мали вони ягнячі шкури навколо стегон, і були вони пофарбовані кров'ю, а їхні голови було поголено, і вони мали шоломи на них; і величним і жахливим був вигляд війська Ґіддіангія через їхню броню, і через те, що вони були пофарбовані кров'ю."},{"vNo":"8 ","txt":"І сталося, що військо Нефійців, побачивши вигляд війська Ґіддіангія, впало на землю, і здійняло волання свої до Господа Бога свого, щоб Він пощадив їх і визволив їх від рук їхніх ворогів."},{"vNo":"9 ","txt":"І сталося, що коли військо Ґіддіангія побачило це, вони почали голосно кричати, радіючи, бо вони вважали, що Нефійці впали від страху, злякавшись їхнього війська."},{"vNo":"10 ","txt":"Але в цьому вони були розчаровані, бо Нефійці не боялися їх; але вони боялися свого Бога і благали у Нього захисту; отже, коли військо Ґіддіангія кинулося на них, вони були готові зустріти їх; так, з силою Господа вони прийняли їх."},{"vNo":"11 ","txt":"І битва почалася цього шостого місяця; і великою і жахливою була битва в той час, авжеж, великою і жахливою була різанина в той час, так що не було ще відомо такої великої різанини серед усіх людей Легія відтоді, як він залишив Єрусалим."},{"vNo":"12 ","txt":"І, незважаючи на погрози і клятви Ґіддіангія, ось, Нефійці розбили їх, так що ті відступили від них."},{"vNo":"13 ","txt":"І сталося, що Ґідґіддоній наказав, щоб його військо переслідувало їх аж до меж пустині і щоб вони не щадили нікого, хто попаде в їхні руки по дорозі; і так вони переслідували їх і вбивали їх до меж пустині, аж доки не виконали наказу Ґідґіддонія."},{"vNo":"14 ","txt":"І сталося, що Ґіддіангія, який стояв і бився з хоробрістю, переслідували, коли він тікав; і оскільки він втомився через довгу свою боротьбу, його було захоплено і вбито. І таким був кінець розбійника Ґіддіангія."},{"vNo":"15 ","txt":"І сталося, що військо Нефійців повернулося знову до місця своєї безпеки. І сталося, що цей дев'ятнадцятий рік пройшов, і розбійники не поверталися на битву; не приходили вони знову і в двадцятому році."},{"vNo":"16 ","txt":"І в двадцять і першому році вони не виходили на битву, але вони підійшли з усіх боків поставити облогу навколо народу Нефія; бо вони вважали, що якби вони відсікли народ Нефія від їхніх земель, і оточили б їх з усіх боків, і якби вони відсікли їх від усіх їхніх зовнішніх привілеїв, тоді вони б змусили їх здатися згідно з їхніми бажаннями."},{"vNo":"17 ","txt":"Тож вони призначили собі іншого вождя, чиє ім'я було Земнарійга; отже, саме Земнарійга наказав, щоб ця облога мала місце."},{"vNo":"18 ","txt":"Але ось, це було перевагою для Нефійців; бо розбійникам було неможливо утримувати облогу настільки довго, щоб це мало якийсь вплив на Нефійців, бо вони зробили великий запас провізії,"},{"vNo":"19 ","txt":"І через нестачу провізії у розбійників—бо ось, вони нічого не мали, окрім м'яса, для свого харчування, м'яса, яке вони отримували з пустині;"},{"vNo":"20 ","txt":"І сталося, що дичина стала рідкістю в пустині—так що розбійники мало не загинули від голоду."},{"vNo":"21 ","txt":"А Нефійці постійно виходили вдень і вночі, і нападали на їхнє військо, і рубали їх тисячами і десятками тисяч."},{"vNo":"22 ","txt":"І тому люди Земнарійги забажали відмовитися від свого плану через велике знищення, яке приходило на них вночі і вдень."},{"vNo":"23 ","txt":"І сталося, що Земнарійга віддав наказ своїм людям, що вони мають відмовитися від облоги і прямувати у найвіддаленіші частини землі, що на півночі."},{"vNo":"24 ","txt":"І тоді Ґідґіддоній, будучи обізнаним з їхнім планом і знаючи про їхню слабкість через нестачу їжі і велику різанину, яка сталася серед них, отже, він вислав своє військо вночі, і відрізав їм шлях до відступу, і розмістив своє військо на шляху їхнього відступу."},{"vNo":"25 ","txt":"І це здійснили вони в нічний час і просувалися вперед у своєму поході, випереджаючи розбійників, так що наступного дня, коли розбійники почали свій похід, їх зустріло військо Нефія і з їхнього фронту, і з їхнього тилу."},{"vNo":"26 ","txt":"А розбійників, які були на півдні, було також відрізано на дорогах їхнього відступу. І все це було зроблено за наказом Ґідґіддонія."},{"vNo":"27 ","txt":"І було багато тисяч таких, які здалися в полон Нефійцям, а решту з них було вбито."},{"vNo":"28 ","txt":"І їхнього вождя, Земнарійгу, було захоплено і повішено на дереві, так, аж на самій його верхівці, доки він не вмер. А коли він, повішений, вмер, вони зрубали дерево, поваливши його на землю, і заволали гучним голосом, кажучи:"},{"vNo":"29 ","txt":"Хай Господь збереже Свій народ у праведності і в святості серця, щоб вони могли зрубати до землі тих, хто намагатиметься вбити їх через владу і таємні змови, так само, як цього чоловіка було зрубано до землі."},{"vNo":"30 ","txt":"І вони зраділи і заволали знову в один голос, кажучи: Нехай Бог Авраама, і Бог Ісака, і Бог Якова захищає цей народ у праведності стільки, скільки вони прикликатимуть ім'я свого Бога на захист."},{"vNo":"31 ","txt":"І сталося, що вони грянули, всі як один, спів і хвалу їхньому Богу за те велике, що Він зробив для них, зберігаючи їх від того, щоб не потрапити до рук їхніх ворогів."},{"vNo":"32 ","txt":"Так, вони кричали: Осанна Всевишньому Богові. І вони кричали: Благословенне ім'я Господа Бога Всемогутнього, Всевишнього Бога."},{"vNo":"33 ","txt":"І їхні серця сповнилися радістю, аж до великого пролиття сліз, через великодушність Бога у врятуванні їх від рук їхніх ворогів; і вони знали, що це через їхнє покаяння і їхню смиренність їх було врятовано від вічного знищення."}]}