{"heading":"Батько свідчить про Свого Улюбленого Сина—Христос з'являється й оголошує про Своє спокутування—Люди торкаються слідів від ран на Його руках, ногах і на боці—Вони вигукують Осанну—Він встановлює порядок і спосіб хрищення—Дух суперечок є від диявола—Христове вчення полягає в тому, що люди мають повірити, і бути хрищеними і отримати Святого Духа. Близько 34 р. від р.х.","sectionHeading":"Ісус Христос явив Себе людям Нефія, коли натовп зібрався разом на землі Щедрій, і священнослужив їм; і у такий спосіб Він явив їм Себе.","prevAbbr":"3-ne","prevNo":10,"nextAbbr":"3-ne","nextNo":12,"chapterTitle":"Третій Нефій 11","verses":[{"vNo":"1 ","txt":"І тоді сталося, що зібрався великий натовп людей Нефія навколо храму, який був на землі Щедрій; і вони дивувалися і цікавилися один в одного, і вказували один одному на велику і дивовижну зміну, що сталася."},{"vNo":"2 ","txt":"І вони також говорили про Цього Ісуса Христа, про смерть Якого було дано ознаку."},{"vNo":"3 ","txt":"І сталося, що в той час, коли вони так розмовляли між собою, вони почули голос, і линув Він нібито з небес; і вони кинули оком навколо, бо не зрозуміли голос, який почули; і цей голос не був ані грубим, ані гучним; проте, і незважаючи на те, що це був тихий голос, Він проникав у них аж до самого нутра, так що не було жодної часточки їхнього тіла, яку б це не змусило здригнутися; так, Він проникав у саму душу і запалював їхні серця."},{"vNo":"4 ","txt":"І сталося, що знову вони почули голос і не зрозуміли Його."},{"vNo":"5 ","txt":"І знову, втретє, вони почули голос, і відкрили свої вуха, щоб почути Його; і їхні очі повернулися в напрямі цього звуку; і вони пильно дивилися в небеса, звідки лунав той звук."},{"vNo":"6 ","txt":"І ось, з третього разу вони зрозуміли голос, який почули; і Він сказав їм:"},{"vNo":"7 ","txt":"Ось Мій Улюблений Син, в Якому Я задоволений, в Якому Я прославив Своє ім'я—слухайте Його."},{"vNo":"8 ","txt":"І сталося, коли вони зрозуміли, вони кинули оком знову на небеса; і ось побачили вони Чоловіка, Який сходив з небес; і був Він одягнений у білі шати; і Він спустився і став поміж них; і очі всіх у натовпі звернулися до Нього, і вони не наважилися відкрити свої вуста, навіть один до одного, і не знали, що то значить, бо вони думали, що то ангел, який явився їм."},{"vNo":"9 ","txt":"І сталося, що Він простер Свою руку вперед і звернувся до людей, кажучи:"},{"vNo":"10 ","txt":"Дивіться, Я є Ісус Христос, про Якого пророки свідчили, що Він прийде на землю."},{"vNo":"11 ","txt":"І знайте, Я є світло і життя світу; і Я випив з тієї гіркої чаші, яку Батько дав Мені, і прославив Батька, взявши на Себе гріхи світу, в чому Я перетерпів волю Батька в усьому від початку."},{"vNo":"12 ","txt":"І сталося, що коли Ісус промовив ці слова, всі з натовпу впали на землю; бо вони згадали, що їм було пророковано, що Христос має явити Себе їм після Свого сходження у небеса."},{"vNo":"13 ","txt":"І сталося, що Господь звернувся до них, кажучи:"},{"vNo":"14 ","txt":"Встаньте і підійдіть до Мене, щоб ви могли вкласти руки свої до Мого боку, і також щоб ви могли відчути сліди цвяхів на Моїх руках і на Моїх ногах, щоб ви могли знати, що Я Бог Ізраїля і Бог усієї землі, і Мене було вбито за гріхи світу."},{"vNo":"15 ","txt":"І сталося, що безліч людей підійшло і вклало руки свої в Його бік, і торкнулося слідів цвяхів на Його руках і на Його ногах; і це вони зробили, підходячи один за одним, доки вони всі не підійшли, і доки не побачили на свої власні очі і не торкнулися своїми власними руками, і доки не дізналися напевно і не пересвідчилися, що це був Він, про Кого було написано пророками, що Він має прийти."},{"vNo":"16 ","txt":"А коли вони всі попідходили і стали самі очевидцями, вони заволали в один голос, кажучи:"},{"vNo":"17 ","txt":"Осанна! Благословенне ім'я Всевишнього Бога! І вони припали до ніг Ісуса і поклонялися Йому."},{"vNo":"18 ","txt":"І сталося, що Він звернувся до Нефія (бо Нефій був серед натовпу) і наказав йому вийти наперед."},{"vNo":"19 ","txt":"І Нефій встав, і підійшов, і вклонився Господові, і поцілував Йому ноги."},{"vNo":"20 ","txt":"І Господь наказав йому, щоб він підвівся. І він підвівся і став перед Ним."},{"vNo":"21 ","txt":"І Господь сказав йому: Я даю тобі владу, щоб ти христив цей народ, коли Я знову зійду на небеса."},{"vNo":"22 ","txt":"І ще Господь підізвав інших і сказав їм те саме; і Він дав їм владу христити. І Він сказав їм: У такий спосіб ви будете христити; і не буде сперечань між вами."},{"vNo":"23 ","txt":"Істинно Я кажу вам, що кожного, хто покається у своїх гріхах через ваші слова і бажатиме христитися в Моє ім'я, у такий спосіб будете ви христити їх—Ось ви підете і станете у воду, і в Моє ім'я будете ви христити їх."},{"vNo":"24 ","txt":"І тож слухайте, ось слова, які ви промовлятимете, називаючи їх по імені, кажучи:"},{"vNo":"25 ","txt":"Маючи владу, надану мені Ісусом Христом, я хрищу тебе в ім'я Батька, і Сина, і Святого Духа. Амінь."},{"vNo":"26 ","txt":"І тоді ви занурите їх у воду і піднімете знову з води."},{"vNo":"27 ","txt":"І у такий спосіб будете ви христити в Моє ім'я; бо знайте, істинно кажу вам, що Батько, і Син, і Святий Дух єдині; і Я в Батькові, і Батько в Мені, і Батько і Я єдині."},{"vNo":"28 ","txt":"І згідно з тим, що Я вам заповідав, так ви будете христити. І не буде сперечань між вами, як досі було; і не буде також сперечань між вами стосовно питань Мого вчення, як досі було."},{"vNo":"29 ","txt":"Бо істинно, істинно Я кажу вам, той, в кому є дух суперечок, не від Мене, але від диявола, який є батьком суперечок, і він підбурює серця людей сперечатися із злістю, один з другим."},{"vNo":"30 ","txt":"Ось, це не Моє вчення—підбурювати серця людей на злість один проти одного; але Моє вчення у тому, щоб з цим було покінчено."},{"vNo":"31 ","txt":"Ось, істинно, істинно кажу Я вам, Я проголошу вам Моє вчення."},{"vNo":"32 ","txt":"І це Моє вчення, і це вчення, яке Батько дав Мені; і Я даю свідчення про Батька, а Батько дає свідчення про Мене, і Святий Дух дає свідчення про Батька і про Мене; і Я даю свідчення, що Батько наказав усім людям, повсюди, покаятися і повірити в Мене."},{"vNo":"33 ","txt":"І кожен, хто повірить у Мене і христиться, той буде спасенний; і вони є тими, хто успадкує царство Бога."},{"vNo":"34 ","txt":"А кожного, хто не повірить у Мене і не христиться, буде проклято."},{"vNo":"35 ","txt":"Істинно, істинно Я кажу вам, що це є Моє вчення, і Я даю Моє свідчення про це від Батька; і кожен, хто повірить у Мене, повірить і в Батька також; і йому дасть Батько свідчення про Мене, бо Він благословить його вогнем і Святим Духом."},{"vNo":"36 ","txt":"І так Батько даватиме свідчення про Мене, і Святий Дух даватиме свідчення йому про Батька і про Мене; бо Батько, і Я, і Святий Дух є єдине."},{"vNo":"37 ","txt":"І знову кажу Я вам, ви маєте покаятися, і стати як мале дитя, і бути хрищеними в Моє ім'я, інакше ні в якому разі не отримаєте ви цього."},{"vNo":"38 ","txt":"І знову Я кажу вам, ви повинні покаятися, і бути хрищеними в Моє ім'я, і стати як мале дитя, інакше ви ні в якому разі не зможете успадкувати царство Бога."},{"vNo":"39 ","txt":"Істинно, істинно Я кажу вам, що це є Моє вчення, і кожний, хто будуватиме на цьому, будуватиме на Моєму камені, і ворота пекла не переможуть їх."},{"vNo":"40 ","txt":"І кожний, хто проголошуватиме більше або менше від цього і видаватиме те за Моє вчення, той приходить від зла і не побудований на Моєму камені; але він будує на піщаній основі, і ворота пекла стоять відчиненими, щоб прийняти таких, коли розіллються ріки і вітри вдарять по них."},{"vNo":"41 ","txt":"Отже, йдіть до цих людей і проголошуйте слова, які Я сказав, по всіх кінцях землі."}]}