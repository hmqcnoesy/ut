{"heading":"Зинос учить, що люди повинні молитися і богослужити в усіх місцях, і що вироки відводяться через Сина—Зинок учить, що милість дарується через Сина—Мойсей звів у пустині символ Сина Божого. Близько 74 р. до р.х.","prevAbbr":"alma","nextAbbr":"alma","prevNo":32,"nextNo":34,"chapterTitle":"Книга Алми 33","prevTitle":"Книга Алми 32","nextTitle":"Книга Алми 34","verses":[{"vNo":1,"txt":"Тож після того як Алма промовив ці слова, вони послали до нього, бажаючи знати, чи повинні вони вірити в одного Бога, щоб вони могли отримати цей плід, про який він говорив, тобто як вони повинні посіяти насіння, тобто Слово, про яке він говорив, яке, як він сказав, повинно бути посіяне в їхніх серцях; тобто як їм треба починати виявляти свою віру."},{"vNo":2,"txt":"І Алма мовив до них: Слухайте, ви сказали, що не можете поклонятися своєму Богові, тому що вас вигнано з синагог ваших. Але ось, я кажу вам, якщо ви вважаєте, що не можете поклонятися Богові, ви дуже помиляєтеся, і вам слід уважно вивчити писання; якщо ви вважаєте, що воно навчило вас цьому, ви не розумієте його."},{"vNo":3,"txt":"Чи ви пам'ятаєте, як читали те, що Зинос, пророк давнини, сказав про молитву, тобто поклоніння"},{"vNo":4,"txt":"Бо він сказав: Ти милосердний, о Боже, бо Ти почув мою молитву, навіть коли я був у пустині; так, Ти був милосердним, коли я молився про тих, які були моїми ворогами, і Ти повернув їх до мене."},{"vNo":5,"txt":"Так, о Боже, і Ти був милосердним до мене, коли я волав до Тебе на моєму полі; коли я волав до Тебе у своїй молитві, і Ти почув мене."},{"vNo":6,"txt":"І ще, о Боже, коли я повернувся додому, Ти почув мене в моїй молитві."},{"vNo":7,"txt":"І коли я зайшов до своєї комірчини, о Господи, і молився Тобі, Ти почув мене."},{"vNo":8,"txt":"Так, Ти милосердний до Своїх дітей, коли вони волають до Тебе, щоб бути почутими Тобою, а не людьми, і Ти чуєш їх."},{"vNo":9,"txt":"Так, о Боже, Ти був милосердним до мене, і чув мої волання посеред Твоїх зібрань."},{"vNo":10,"txt":"Так, і Ти також чув мене, коли мене було знехтувано і зненавиджено моїми ворогами; так, Ти почув мої волання, і був розгніваний на моїх ворогів, і Ти покарав їх у Своєму гніві швидким знищенням."},{"vNo":11,"txt":"І Ти почув мене через мої скорботи і мою щирість; і це через Твого Сина Ти був таким милосердним до мене, тому я буду волати до Тебе в усіх моїх скорботах, бо в Тобі моя радість; бо Ти відвернув Свої вироки геть від мене через Свого Сина."},{"vNo":12,"txt":"І тоді Алма сказав їм: Чи вірите ви тим писанням, які були написані тими, хто жив у давнину"},{"vNo":13,"txt":"Знайте, якщо ви вірите, ви повинні повірити в те, що Зинос сказав; бо ось він сказав: Ти відвернув геть Свої вироки через Свого Сина."},{"vNo":14,"txt":"Тож слухайте, мої браття, я б хотів запитати, чи ви читали писання? Якщо читали, то як ви можете не вірити в Сина Божого"},{"vNo":15,"txt":"Бо не написано, що тільки Зинос один говорив про це, але Зинок також говорив про це—"},{"vNo":16,"txt":"Бо ось він сказав: Ти розгніваний, о Господи, на Свій народ за те, що вони не розуміють Твоїх милостей, які Ти дарував їм через Свого Сина."},{"vNo":17,"txt":"І ось, мої браття, ви бачите, що другий пророк давнини свідчив про Сина Божого, і через те що люди не хотіли розуміти його слів, вони забили його камінням до смерті."},{"vNo":18,"txt":"Але знайте, це ще не все; вони не єдині, хто говорив про Сина Божого."},{"vNo":19,"txt":"Знайте, про нього говорив Мойсей; так, і ось символ був зведений у пустині, щоб той, хто подивиться на нього, міг жити. І багато хто дивився і жив."},{"vNo":20,"txt":"Але мало хто розумів значення того, і все це через закам'янілість їхніх сердець. Але було багато таких, які закам'яніли так, що не хотіли дивитися, тому вони гинули. Тож причиною того, що вони не хотіли дивитися, було те, що вони не вірили, що це може вилікувати їх."},{"vNo":21,"txt":"О мої браття, якби ви могли бути вилікуваними просто кинувши поглядом ваших очей, щоб вас можна було вилікувати, чи не глянули б ви швидко, або ви краще закам'яніли б вашими серцями у зневірі, і були б ледачими, так що не кинули б поглядом ваших очей, щоб ви могли загинути"},{"vNo":22,"txt":"Якщо так, горе зійде на вас; але якщо не так, тоді киньте поглядом ваших очей і почніть вірити в Сина Божого, що Він прийде викупити Свій народ, і що Він страждатиме і загине на спокуту їхніх гріхів; і що Він встане знову з мертвих, чим принесе воскресіння, щоб усі люди стояли перед Ним, будучи судженими в останній день і в день суду, згідно з їхніми діяннями."},{"vNo":23,"txt":"І ось, мої браття, я бажаю, щоб ви посіяли це Слово у ваших серцях, і коли воно почне розбухати, продовжували б підживлювати його своєю вірою. І знайте, воно стане деревом, що проросте у вас у вічне життя. І тоді нехай Бог дарує вам, щоб ваші тягарі були легкими через радість в Його Синові. І саме все це ви можете зробити, якщо побажаєте. Амінь."}]}