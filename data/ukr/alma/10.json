{"heading":"Легій походить від Манасії—Амулек передає ангеловий наказ піклуватися про Алму—Через молитви праведних людей було пощаджено—Неправедні законники і судді закладають основи знищення народу. Близько 82 р. до р.х.","prevAbbr":"alma","nextAbbr":"alma","prevNo":9,"nextNo":11,"chapterTitle":"Книга Алми 10","prevTitle":"Книга Алми 9","nextTitle":"Книга Алми 11","verses":[{"vNo":1,"txt":"Ось слова, що їх Амулек проповідував людям, які були на землі Аммонійги, кажучи:"},{"vNo":2,"txt":"Я—Амулек; я син Ґіддони, який був сином Ізмаїла, який був нащадком Амінадія; і то був той самий Амінадій, який переклав писання, що було на стіні храму, і було написано перстом Бога."},{"vNo":3,"txt":"А Амінадій був нащадком Нефія, який був сином Легія, який вийшов з землі Єрусалима, який був нащадком Манасії, який був сином Йосипа, якого було продано в Єгипет руками своїх братів."},{"vNo":4,"txt":"І знайте, я також людина не малої репутації серед усіх тих, хто знає мене; так, і знайте, я маю багато родичів і друзів, і я також придбав велике багатство трудом своїх рук."},{"vNo":5,"txt":"Проте, після всього цього, я ніколи не знав багато про путі Господа, і Його таємниці, і дивовижну силу. Я сказав, що я ніколи не знав багато з цього; але знайте, я помиляюся, бо я бачив багато з Його таємниць і Його дивовижну силу; так, а саме у збереженні життя цього народу."},{"vNo":6,"txt":"Проте, я закам'янів серцем, бо мене кликали багато разів, а я не хотів слухати; отже, я знав про це, але все-таки я не хотів знати; отже, я продовжував повставати проти Бога у злочестивості мого серця, аж до четвертого дня цього сьомого місяця, який є на десятому році правління суддів."},{"vNo":7,"txt":"Коли я мандрував, щоб побачити дуже близького родича з мого коліна, ось, ангел Господа явився мені і сказав: Амулеку, повертайся до свого власного дому, бо ти будеш годувати пророка Господа; так, святого чоловіка, який є обранцем Бога; бо він постився багато днів через гріхи цього народу, і він зголоднілий, і ти запросиш його у свій дім і нагодуєш його, і він благословить тебе і твій дім; і благословення Господа буде покоїтися на тобі і на твоєму домі."},{"vNo":8,"txt":"І сталося, що я послухався голосу ангела і повернувся до свого дому. І коли я йшов туди, то побачив чоловіка, про якого ангел говорив мені: Ти запросиш його у свій дім—і знайте, то був той самий чоловік, який говорив з вами про справи Божі."},{"vNo":9,"txt":"І ангел сказав мені, що він святий чоловік; ось чому я знаю, що він святий чоловік, бо це було сказано ангелом Бога."},{"vNo":10,"txt":"І ще, я знаю, що те, про що він свідчив, істинне; бо знайте, я кажу вам, що так само, як Господь живий, так Він послав Свого ангела, щоб явити це мені; і це Він зробив, поки цей Алма жив у моєму будинкові."},{"vNo":11,"txt":"Бо знайте, він благословив мій дім, він благословив мене, і моїх жінок, і моїх дітей, і мого батька, і моїх родичів; так, саме все моє коліно він благословив, і благословення Господа зійшло на нас згідно з словами, які він сказав."},{"vNo":12,"txt":"І ось, коли Амулек промовив ці слова, люди дуже здивувалися, побачивши, що було більше одного свідка, які свідчили про те, в чому їх було обвинувачено, а також про те, що має статися, згідно з духом пророцтва, який був у них."},{"vNo":13,"txt":"Проте, було декілька серед них, хто надумав запитати їх, щоб своїми хитрими витівками вони змогли спіймати їх на слові, щоб вони могли знайти свідчення проти них, щоб вони могли передати їх своїм суддям, щоб їх можна було судити відповідно до закону, і щоб їх можна було вбити або кинути до в'язниці, через злочин, який вони могли зробити очевидним, або яким вони могли свідчити проти них."},{"vNo":14,"txt":"Тож то були ті люди, які прагнули знищити їх, які були законниками, яких було найнято або призначено людьми чинити правосуддя під час судових розглядів, або на судових розглядах злочинів людей у присутності суддів."},{"vNo":15,"txt":"Тож ці законники були обізнані в усіх хитрощах і лукавстві людей; і це було для того, щоб дати їм змогу бути майстерними у своїй професії."},{"vNo":16,"txt":"І сталося, що вони почали запитувати Амулека, щоб таким чином примусити його заперечувати свої ж слова, або спростовувати слова, які він мав сказати."},{"vNo":17,"txt":"Тож вони не знали, що Амулек міг знати про їхні витівки. Але сталося, коли вони почали запитувати його, він збагнув їхні думки, і він сказав їм: О ви, злочестиве й уперте покоління, ви, законники й лицеміри, бо ви закладаєте основи для диявола; бо ви розставляєте пастки й западні, щоб піймати святих Бога."},{"vNo":18,"txt":"Ви складаєте плани, як перекручувати путі праведних і приносити гнів Бога на ваші голови, аж до повного знищення цього народу."},{"vNo":19,"txt":"Так, правильно сказав Мосія, який був нашим останнім царем, коли він вже збирався полишити царювання, не маючи нікого, кому б передати його, наказавши, щоб цей народ керувався своїм власним голосуванням—так, правильно він сказав, що якщо прийде час, коли голос цього народу вибере беззаконня, тобто якщо прийде час, коли цей народ впаде у провину, вони дозріють до знищення."},{"vNo":20,"txt":"І ось я кажу вам, що недаремно Господь судить вас за ваші беззаконня; недаремно Він волає до цього народу голосом Своїх ангелів: Покайтеся ви, покайтеся, бо царство небесне вже поруч."},{"vNo":21,"txt":"Так, недаремно Він волає голосом Своїх ангелів: Я зійду до Мого народу з справедливістю і правосуддям у Моїх руках."},{"vNo":22,"txt":"Так, і я кажу вам, що якби не молитви праведних, які тепер на землі, то вас навіть тепер було б покарано повним знищенням; хоч не потопом, як людей у дні Ноя, але голодом, і чумою, і мечем."},{"vNo":23,"txt":"Але саме молитвами праведних ви врятовані; тож тому, якщо ви знехтуєте праведними, які серед вас, тоді Господь не зупинить Свою руку; але у Своєму суворому гніві Він вийде проти вас; тоді вас буде покарано голодом, і чумою, і мечем; і цей час вже невдовзі буде поруч, якщо ви не покаєтеся."},{"vNo":24,"txt":"І ось сталося, що люди ще більше розгнівалися на Амулека, і вони кричали, кажучи: Цей чоловік кривдить проти наших законів, які є справедливими, і наших мудрих законників, яких ми обрали."},{"vNo":25,"txt":"Але Амулек простер свою руку і заволав ще сильніше до них, кажучи: О ви, злочестиве і вперте покоління, чому Сатана має такий великий вплив на ваші серця? Чому ви піддаєтеся йому, щоб він мав владу над вами, щоб засліпити вам очі, щоб ви не зрозуміли слів, які сказані згідно з їхньою істиною"},{"vNo":26,"txt":"Бо дивіться, хіба я свідчив проти вашого закону? Ви не розумієте; ви кажете, що я говорив проти вашого закону; але я не робив цього, але я говорив на підтримку вашого закону, на ваш осуд."},{"vNo":27,"txt":"І ось слухайте, я кажу вам, що основи знищення цього народу починають закладатися неправедністю ваших законників і ваших суддів."},{"vNo":28,"txt":"І ось сталося, що коли Амулек вимовив ці слова, люди закричали проти нього, кажучи: Тепер ми знаємо, що ця людина є дитям диявола, бо він збрехав нам; бо він-таки говорив проти нашого закону. А тепер він каже, що він не говорив проти нього."},{"vNo":29,"txt":"І ще, він кривдив наших законників і наших суддів."},{"vNo":30,"txt":"І сталося, що законники сприйняли це до свого серця, що вони мають запам'ятати це проти нього."},{"vNo":31,"txt":"І був серед них один, ім'я якого було Зизром. Тож він був найголовніший з тих, хто обвинувачував Амулека й Алму, будучи одним з найбільш обізнаних серед них, маючи багато справ поміж людьми."},{"vNo":32,"txt":"Тож метою цих законників було наживатися; і вони наживалися згідно з їхньою службою."}]}