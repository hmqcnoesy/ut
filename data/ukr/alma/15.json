{"heading":"Алма й Амулек ідуть у Сидом і встановлюють церкву—Алма виліковує Зизрома, який вступає до церкви—Багато людей христяться, і церква процвітає—Алма й Амулек ідуть у Зарагемлю. Близько 81 р. до р.х.","prevAbbr":"alma","nextAbbr":"alma","prevNo":14,"nextNo":16,"chapterTitle":"Книга Алми 15","prevTitle":"Книга Алми 14","nextTitle":"Книга Алми 16","verses":[{"vNo":1,"txt":"І сталося, що Алмі й Амулекові було звелено піти з цього міста; і вони пішли і дійшли аж до землі Сидома; і знайте, там вони знайшли всіх людей, які пішли з землі Аммонійга, яких було вигнано і закидано камінням, через те що вони повірили словам Алми."},{"vNo":2,"txt":"І вони розповіли їм про все, що трапилося з їхніми жінками і дітьми, і також про себе, і про їхню силу визволення."},{"vNo":3,"txt":"І також Зизром лежав у Сидомі, хворий на запальну гарячку, яку було викликано великими стражданнями його свідомості через його злочестивість, бо він вважав, що Алми й Амулека більше немає; і він вважав, що їх було вбито через його зло. І цей великий гріх і ще багато інших його гріхів терзали його душу, доки це не стало надзвичайно тяжко, і не було полегшення; тому його почала спалювати запальна гарячка."},{"vNo":4,"txt":"Тож коли він почув, що Алма й Амулек були на землі Сидома, його серце почало мужатися; і він послав повідомлення їм, бажаючи, щоб вони прийшли до нього."},{"vNo":5,"txt":"І сталося, що вони прийшли негайно, підкоряючись посланню, яке він послав їм; і вони зайшли в дім до Зизрома; і вони знайшли його на ліжку, хворого, дуже кволого від запальної гарячки; і його душа також боліла через його беззаконня; і коли він побачив їх, він простер уперед руку і благав їх, щоб вони зцілили його."},{"vNo":6,"txt":"І сталося, що Алма сказав йому, взявши його за руку: Чи віриш ти у силу Христа до спасіння"},{"vNo":7,"txt":"І він відповів йому і сказав: Так, я вірю всім словам, яким ти навчав."},{"vNo":8,"txt":"І Алма сказав: Якщо ти віриш у викуплення Христа, тебе можна зцілити."},{"vNo":9,"txt":"І він сказав: Так, я вірю відповідно до твоїх слів."},{"vNo":10,"txt":"І тоді Алма заволав до Господа, кажучи: О Господи Боже наш, змилуйся над цим чоловіком і зціли його згідно з його вірою, яка є вірою в Христа."},{"vNo":11,"txt":"І коли Алма сказав ці слова, Зизром схопився на ноги і почав ходити; і це було зроблено на превеликий подив усіх людей; і звістка про це пройшла по всій землі Сидома."},{"vNo":12,"txt":"І Алма христив Зизрома в ім'я Господа; і він почав з того часу і надалі проповідувати людям."},{"vNo":13,"txt":"І Алма встановив церкву на землі Сидома і висвятив священиків і вчителів на цій землі, щоб христити в ім'я Господа тих, хто мав бажання бути хрищеним."},{"vNo":14,"txt":"І сталося, що таких було багато; бо вони збиралися разом з усього краю навколо Сидома, і христилися."},{"vNo":15,"txt":"А щодо людей, які були на землі Аммонійги, вони ще залишалися закам'янілим серцем і твердошиїм народом; і вони не покаялися у своїх гріхах, приписуючи всю силу Алми й Амулека дияволові; бо вони були віросповідання Негора і не вірили в покаяння у своїх гріхах."},{"vNo":16,"txt":"І сталося, що Алма й Амулек, після того як Амулек відмовився від усього свого золота, і срібла, і коштовностей, які були на землі Аммонійги, за слово Бога, від нього відвернулися ті, які колись були його друзями, а також його батько і його коліно;"},{"vNo":17,"txt":"17 Тому після того, як Алма встановив церкву в Сидомі, побачивши велику зупинку, так, побачивши, що люди зупинили гордовитість своїх сердець і почали упокорюватися перед Богом, і почали збиратися разом у своїх святилищах, щоб ушановувати Бога перед жертовником, стежачи і молячись постійно, щоб їх було визволено від Сатани, і від смерті, і від знищення—"},{"vNo":18,"txt":"Тож як я сказав, Алма побачив усе це, отже, він узяв Амулека і прийшов до землі Зарагемлі, і взяв його у свій власний будинок, і заспокоїв його в його нещасті, і посилив його в Господові."},{"vNo":19,"txt":"І так закінчився десятий рік правління суддів над народом Нефія."}]}