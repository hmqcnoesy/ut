{"heading":"Аарон навчає Ламонієвого батька про Сотворіння, падіння Адама і план викуплення через Христа—Царя і всіх його домочадців навернено—Пояснюється розподіл землі між Нефійцями і Ламанійцями. Близько 90–77 рр. до р.х.","prevAbbr":"alma","prevNo":21,"nextAbbr":"alma","nextNo":23,"chapterTitle":"Книга Алми 22","verses":[{"vNo":"1 ","txt":"Ось, оскільки Аммон так учив людей Ламонія постійно, ми повернемося до розповіді Аарона і його братів; бо після того як він залишив землю Міддонію, його було приведено Духом на землю Нефія, саме до дому царя, який був над усією цією землею, крім землі Ізмаїла; і він був батьком Ламонія."},{"vNo":"2 ","txt":"І сталося, що він увійшов до нього у царевий палац з своїми братами, і вклонився перед царем, і сказав йому: Дивись, о царю, ми—браття Аммона, яких ти визволив з в'язниці."},{"vNo":"3 ","txt":"І ось, о царю, якщо ти збережеш нам життя, ми будемо твоїми слугами. І цар сказав їм: Устаньте, бо я дарую вам ваше життя, і я не дозволю, щоб ви були моїми слугами; але я наполягатиму, щоб ви навчали мене; бо я дещо стурбований в душі через щедрість і великодушність слів твого брата Аммона; і я хотів би знати причину, чому він не прийшов з вами з Міддонії."},{"vNo":"4 ","txt":"І Аарон сказав цареві: Знай, Дух Господа покликав його на інший шлях; він пішов на землю Ізмаїла вчити людей Ламонія."},{"vNo":"5 ","txt":"Тоді цар сказав їм: Що означає те, що ти сказав про Дух Господа? Ось, саме це турбує мене."},{"vNo":"6 ","txt":"І ще, що означає те, що сказав Аммон—Якщо ви покаєтеся, ви будете спасенними, а якщо ви не покаєтеся, то будете знехтувані в останній день"},{"vNo":"7 ","txt":"І Аарон відповідав йому і сказав йому: Чи віриш ти, що Бог є? І цар сказав: Я знаю, що Амалекійці кажуть, що Бог є, і я дозволив їм, щоб вони будували святилища, щоб вони могли збиратися разом, щоб ушановувати Його. І якщо ти тепер скажеш, що Бог є, знай, я повірю."},{"vNo":"8 ","txt":"І тоді, коли Аарон почув це, його серце почало радіти, і він сказав: Слухай, так вірно, як те, що ти живеш, о царю, так і Бог є."},{"vNo":"9 ","txt":"І цар сказав: Чи Бог є Той Великий Дух, Який вивів наших батьків з землі Єрусалима"},{"vNo":"10 ","txt":"І Аарон сказав йому: Так, Він і є Той Великий Дух, і Він створив усе на небесах і на землі. Чи ти віриш у це"},{"vNo":"11 ","txt":"І він сказав: Так, я вірю, що Великий Дух створив усе, і я хочу, щоб ти розповів мені про все це, і я повірю твоїм словам."},{"vNo":"12 ","txt":"І сталося, що коли Аарон зрозумів, що цар повірить його словам, він почав від сотворіння Адама, читаючи цареві писання—як Бог створив людину за Своєю подобою, і що Бог дав їй заповіді, і що через провину людина пала."},{"vNo":"13 ","txt":"І Аарон роз'яснював йому писання від сотворіння Адама, тлумачачи йому падіння людини, і їхній тілесний стан і також план викуплення, який був підготовлений від заснування світу, через Христа для всіх, хто повірить в Його ім'я."},{"vNo":"14 ","txt":"І оскільки людина пала, вона не могла здобути нічого сама по собі; але страждання і смерть Христа спокутували їхні гріхи, через віру і покаяння і таке інше; і що Він розірвав пута смерті, щоб могила не мала ніякої перемоги, і щоб жало смерті було поглинуто надіями слави; і Аарон роз'яснював усе це цареві."},{"vNo":"15 ","txt":"І сталося, що після того як Аарон роз'яснив йому це, цар сказав: Що мені треба робити, щоб я міг мати це вічне життя, про яке ти розповів? Так, що мені треба робити, щоб я міг народитися від Бога, вирвавши з коренем цей злочестивий дух з моїх грудей, і, отримавши Його Дух, щоб я міг сповнитися радості, щоб мене не було знехтувано в останній день? Слухай, сказав він, я віддам усе, що маю, так, я відмовлюся від мого царства, щоб я міг отримати цю велику радість."},{"vNo":"16 ","txt":"Але Аарон сказав йому: Якщо ти хочеш цього, якщо ти вклонишся Богові, так, якщо ти покаєшся в усіх своїх гріхах і вклонишся перед Богом, і звертатимешся до Його імені з вірою, віруючи, що ти отримаєш, тоді ти отримаєш надію, якої ти бажаєш."},{"vNo":"17 ","txt":"І сталося, що коли Аарон сказав ці слова, цар уклонився Господові, на колінах; так, він навіть простерся на землі і заволав гучно, кажучи:"},{"vNo":"18 ","txt":"О Боже, Аарон сказав мені, що Бог є; і якщо Бог є, і якщо Ти є Бог, зроби так, щоб я знав про Тебе, і я відмовлюся від усіх своїх гріхів, щоб тільки знати Тебе, і щоб я міг встати з мертвих, і бути спасенним в останній день. І ось коли цар промовив ці слова, він був уражений і став наче мертвий."},{"vNo":"19 ","txt":"І сталося, що його слуги побігли і розповіли цариці про все, що трапилося з царем. І вона увійшла до царя; і коли вона побачила, що він лежав, наче мертвий, а також Аарона і його братів, які стояли так, нібито вони були причиною його падіння, вона розгнівилася на них, і наказала, щоб її слуги, тобто слуги царя, схопили їх і вбили."},{"vNo":"20 ","txt":"А слуги бачили причину царевого падіння; тому вони не наважилися накласти руки на Аарона і його братів; і вони благали царицю, кажучи: Чому ти наказуєш нам, що ми повинні вбити цю людину, коли, дивись, один з них сильніший від нас усіх? Тому ми впадемо перед ним."},{"vNo":"21 ","txt":"Тоді, коли цариця побачила переляк слуг, вона теж перелякалася надзвичайно, щоб яке-небудь лихо не зійшло на неї. І вона наказала своїм слугам, щоб вони пішли і покликали людей, щоб вони могли вбити Аарона і його братів."},{"vNo":"22 ","txt":"Тоді, коли Аарон побачив рішучість цариці, він, знаючи також закам'янілість сердець людей, боявся, що безліч людей збереться разом, і буде велика суперечка і заворушення серед них; тому він простер руку свою і підняв царя з землі, і сказав йому: Вставай. І він встав на ноги, отримавши свою силу."},{"vNo":"23 ","txt":"Тож це було зроблено у присутності цариці і багатьох слуг. І коли вони побачили це, вони дуже здивувалися і злякалися. І цар вийшов наперед і став проповідувати їм. І він проповідував їм так, що всі до єдиного його домочадці були навернуті до Господа."},{"vNo":"24 ","txt":"Тож безліч народу зібралася разом за наказом цариці, і почалися великі ремствування серед них через Аарона і його братів."},{"vNo":"25 ","txt":"Але цар вийшов до них і служив їм. І вони вгамували свій гнів на Аарона і тих, хто був з ним."},{"vNo":"26 ","txt":"І сталося, що коли цар побачив, що люди вгамувалися, він сказав, щоб Аарон і його браття вийшли наперед з натовпу, і щоб вони проповідували їм Слово."},{"vNo":"27 ","txt":"І сталося, що цар розіслав проголошення по всій землі серед усіх своїх людей, які жили на всій його землі, які були в усіх краях навколо, що виходили аж до моря, на сході і на заході, і які були відділені від землі Зарагемлі вузькою смужкою пустині, яка бігла від моря на сході аж до моря на заході, і навколо біля меж морського узбережжя, і меж пустині, яка була на півночі від землі Зарагемлі, через границі Мантія, повз верхів'я ріки Сидон, що тече зі сходу на захід—і таким чином було розділено Ламанійців і Нефійців."},{"vNo":"28 ","txt":"Тож, більш ледача частина Ламанійців жила в пустині, і мешкала в наметах; і вони розселилися по всій пустині на заході, на землі Нефія; так, а також на захід від землі Зарагемлі, у межах біля морського узбережжя, і на захід на землі Нефія, на місці першого успадкування їхніх батьків, і таким чином, маючи границі вздовж морського узбережжя."},{"vNo":"29 ","txt":"І ще було багато Ламанійців на сході поблизу морського узбережжя, куди Нефійці вигнали їх. І таким чином, Нефійці були майже оточені Ламанійцями; проте Нефійці заволоділи всіма північними ділянками землі, межуючими з пустинею, у верхів'ї ріки Сидон, зі сходу на захід, усюди з боку пустині; на півночі вони дійшли аж до землі, яку вони називали Щедрою."},{"vNo":"30 ","txt":"І вона межувала з землею, яку вони називали Спустошення, бо вона була так далеко на північ, що доходила до землі, яка була колись заселеною і зруйнованою, про чиї кістки ми говорили, яку було відкрито людьми Зарагемлі і яка була першим місцем їхньої висадки."},{"vNo":"31 ","txt":"І вони пішли звідти до південної пустині. Таким чином земля на півночі називалася Спустошення, а земля на півдні називалася Щедра, будучи пустинею, наповненою усілякими дикими звірями всіх видів, частина яких прийшла з землі, що на півночі, по їжу."},{"vNo":"32 ","txt":"Так ось, це була відстань тільки півтораденної мандрівки для Нефійця вздовж землі Щедрої і землі Спустошення, з східного моря до західного моря; і таким чином земля Нефія і земля Зарагемлі були майже оточені водою, маючи тільки маленький перешийок землі між землею на півночі і землею на півдні."},{"vNo":"33 ","txt":"І сталося, що Нефійці заселили землю Щедру, аж з східного моря до західного моря, і таким чином Нефійці у своїй мудрості, з своїми гвардією і військом, відтіснили Ламанійців на південь, так щоб вони не могли більше мати володінь на півночі, аби вони не могли перебігати на землю на півночі."},{"vNo":"34 ","txt":"Тому Ламанійці не могли мати інших володінь, окрім землі Нефія і пустині навколо. Тож це була мудрість Нефійців—оскільки Ламанійці були їхніми ворогами, вони не хотіли зазнавати їхні скорботи з кожного боку, і також, щоб вони могли мати землю, куди вони могли б переходити згідно з своїми бажаннями."},{"vNo":"35 ","txt":"І ось я після того, як сказав це, повертаюся знову до розповіді про Аммона й Аарона, Омнера і Гімнія, і їхніх братів."}]}