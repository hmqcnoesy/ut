{"heading":"Амморон і Мороній ведуть переговори про обмін полоненими—Мороній вимагає, щоб Ламанійці відступили й припинили свої смертельні напади—Амморон вимагає, щоб Нефійці склали свою зброю і підкорилися Ламанійцям. Близько 63 р. до р.х.","prevAbbr":"alma","nextAbbr":"alma","prevNo":53,"nextNo":55,"chapterTitle":"Книга Алми 54","prevTitle":"Книга Алми 53","nextTitle":"Книга Алми 55","verses":[{"vNo":1,"txt":"І ось сталося на початку двадцять і дев'ятого року суддів, що Амморон послав до Моронія, бажаючи обмінятися з ним полоненими."},{"vNo":2,"txt":"І сталося, що Мороній відчув надзвичайну радість від цього прохання, бо він хотів використати провізію, що надавалася для утримання Ламанійських полонених, для утримання свого власного народу; і він також хотів повернути своїх власних людей для зміцнення свого війська."},{"vNo":3,"txt":"Бо Ламанійці захопили багато жінок і дітей, а серед полонених Моронія, тобто полонених, яких Мороній захопив, не було жодної жінки і жодної дитини; тому Мороній вирішив хитрістю забрати від Ламанійців стільки полонених Нефійців, скільки було можливо."},{"vNo":4,"txt":"Отже, він написав послання, і відправив його з слугою Амморона, тим самим, який приніс послання Моронієві. Ось ті слова, які він написав Амморонові, кажучи:"},{"vNo":5,"txt":"Дивися, Аммороне, я написав тобі дещо про цю війну, яку ти вів проти мого народу, або краще сказати, яку твій брат вів проти них, і яку ти все ще збираєшся продовжувати після його смерті."},{"vNo":6,"txt":"Дивися, я б розповів тобі дещо про справедливість Бога, і меч Його всемогутнього гніву, який висить над тобою, доки ти не покаєшся і не виведеш своє військо на свої власні землі, тобто на землю свого володіння, якою є земля Нефія."},{"vNo":7,"txt":"Так, я б розповів тобі це, якби ти був здатний прислухатися до цого; так, я б розповів тобі про те жахливе пекло, яке чекає прийняти таких убивць, якими ти і твій брат були, якщо ти не покаєшся і не відмовишся від своїх убивчих замислів, і не повернешся з своїм військом на свої власні землі."},{"vNo":8,"txt":"Але, оскільки ти одного разу вже зрікся цього, і боровся проти народу Господа, саме тому я можу чекати, що ти зробиш це знову."},{"vNo":9,"txt":"І ось дивися, ми готові прийняти тебе; так, і якщо ти не відмовишся від своїх намірів, дивися, ти накличеш на себе гнів Того Бога, Якого ти зрікся, аж до твого повного знищення."},{"vNo":10,"txt":"Але, як Господь живе, наше військо виступить проти тебе, якщо ти не відмовишся, і незабаром тебе відвідає смерть, бо ми повернемо свої міста і свої землі; так, і ми збережемо нашу релігію і справу нашого Бога."},{"vNo":11,"txt":"Але дивися, мені здається, що я розмовляю з тобою про це даремно; тобто, мені здається, що ти дитя пекла; тому я завершую моє послання тим, що кажу тобі, що я не буду обмінювати полонених, якщо це не буде за таких умов, що ти визволиш чоловіка, і його жінку, і його дітей за одного полоненого; якщо буде так, що ти зробиш це, я буду обмінюватися."},{"vNo":12,"txt":"І дивися, якщо ти не зробиш цього, я виступлю проти тебе з моїм військом; так, я навіть озброю моїх жінок і моїх дітей, і я виступлю проти тебе, і я буду переслідувати тебе до твоєї власної землі, яка є землею нашого першого успадкування; так, і буде кров за кров, так, життя за життя; і я дам тобі бій, аж доки тебе не буде знищено з лиця землі."},{"vNo":13,"txt":"Дивися, я в гніві, і мій народ також; ти прагнув убити нас, а ми тільки прагнули захистити себе. Але дивися, якщо ти і надалі будеш прагнути знищити нас, ми будемо прагнути знищити тебе; так, і ми будемо прагнути нашої землі, землі нашого першого успадкування."},{"vNo":14,"txt":"Тепер я завершую моє послання. Я—Мороній; я—вождь народу Нефійців."},{"vNo":15,"txt":"Тоді сталося, що Амморон, коли він отримав це послання, розсердився; і він написав ще одне послання Моронієві, і ось ті слова, що він написав, кажучи:"},{"vNo":16,"txt":"Я—Амморон, цар Ламанійців; я—брат Амалікії, якого ти вбив. Знай, я відомщу тобі за його кров, так, і я виступлю проти тебе з моїм військом, тому що я не боюся твоїх погроз."},{"vNo":17,"txt":"Бо дивися, твої батьки вчинили зло їхнім братам, так що вони позбавили їх їхнього права на урядування, коли воно по праву належало їм."},{"vNo":18,"txt":"А тепер знай, якщо ти складеш свою зброю, і підкоришся, щоб тобою урядували ті, кому урядування по праву належить, тоді я накажу моїм людям скласти їхню зброю і не воювати більше."},{"vNo":19,"txt":"Дивися, ти вже видихнув багато погроз проти мене і мого народу; але бачиш, ми не злякалися твоїх погроз."},{"vNo":20,"txt":"Проте я погоджуся обмінятися полоненими відповідно до твого прохання, з радістю, щоб я міг зберегти їжу для моїх воїнів; і ми будемо вести війну, яка буде вічною: або до підкорення Нефійців нашій владі, або до їхнього повного винищення."},{"vNo":21,"txt":"А що стосується Того Бога, Якого, як ти кажеш, ми зреклися, ось, ми не знаємо такої істоти; і ти не знаєш; але якщо це так, що є така істота, ми тільки знаємо, що Він зробив нас, так само як і вас."},{"vNo":22,"txt":"І якщо це так, що є диявол і пекло, тож чи не відправить Він вас туди жити з моїм братом, якого ви вбили, про якого ти натякав, що він відправився у таке місце? Але знай, це не має значення."},{"vNo":23,"txt":"Я—Амморон, і нащадок Зорама, якого ваші батьки притиснули і вивели з Єрусалима."},{"vNo":24,"txt":"І дивись, ось я сміливий Ламанієць; дивися, ця війна велася, щоб помститися за їхні образи, і зберегти й отримати їхні права на урядування; і я завершую моє послання до Моронія."}]}