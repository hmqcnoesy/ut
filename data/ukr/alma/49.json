{"heading":"Ламанійці, які вторгаються, не можуть узяти укріплені міста Аммонійга і Ной—Амалікія проклинає Бога і клянеться випити кров Моронія—Геламан і його брати продовжують зміцнювати Церкву. Близько 72 р. до р.х.","prevAbbr":"alma","prevNo":48,"nextAbbr":"alma","nextNo":50,"chapterTitle":"Книга Алми 49","verses":[{"vNo":"1 ","txt":"І ось сталося одинадцятого місяця дев'ятнадцятого року на десятий день місяця побачили, як військо Ламанійців наближається до землі Аммонійга."},{"vNo":"2 ","txt":"І дивіться, місто було перебудовано, і Мороній поставив військо біля границь міста, і вони накидали землі навколо, щоб захистити себе від стріл і каміння Ламанійців; бо знайте, вони воювали камінням і стрілами."},{"vNo":"3 ","txt":"Дивіться, я сказав, що місто Аммонійга було перебудовано. Я кажу вам, так, що воно було частково перебудовано; і через те, що Ламанійці вже руйнували його одного разу через беззаконня народу, вони вважали, що воно знову стане легкою здобиччю для них."},{"vNo":"4 ","txt":"Але дивіться, яким великим було їхнє розчарування; бо знайте, Нефійці насипали вал з землі навколо себе, який був таким високим, що Ламанійці не могли докинути своє каміння і свої стріли до них, щоб ті досягали цілі, не могли вони й наступати на них інакше, як через місце їхнього входу."},{"vNo":"5 ","txt":"Тож у цей час головні полководці Ламанійців були вражені надзвичайно мудрістю Нефійців у приготуванні своїх місць безпеки."},{"vNo":"6 ","txt":"Тож вожді Ламанійців вважали, завдяки великій їхній кількості, так, вони вважали, що в них буде перевага нападати на них так, як вони досі робили; так, і вони ще підготували себе щитами і нагрудниками; і вони також підготували себе одягом з шкіри, так, дуже товстим одягом, що прикривав їхню наготу."},{"vNo":"7 ","txt":"І будучи підготовленими таким чином, вони вважали, що вони зможуть легко перемогти і підкорити своїх братів ярмом залежності, або вбивати і різати їх за своїм бажанням."},{"vNo":"8 ","txt":"Але дивіться, на їхній крайній подив, вони були підготовлені до них, у такий спосіб, який ніколи не був відомим серед дітей Легія. Тож вони були підготовлені до Ламанійців, щоб битися за наказами Моронія."},{"vNo":"9 ","txt":"І сталося, що Ламанійці, або Амалікійці, були надзвичайно здивовані їхнім способом приготування до війни."},{"vNo":"10 ","txt":"Тож якби цар Амалікія прийшов з землі Нефія на чолі свого війська, можливо, він наказав би Ламанійцям напасти на Нефійців поблизу міста Аммонійга; бо бачите, він не шкодував крові своїх людей."},{"vNo":"11 ","txt":"Але дивіться, Амалікія сам не прийшов битися. І дивіться, його головні полководці не наважилися напасти на Нефійців поблизу міста Аммонійга, бо Мороній змінив ведення дій серед Нефійців, так що Ламанійці були розчаровані в їхніх місцях схову, і вони не могли напасти на них."},{"vNo":"12 ","txt":"Отже, вони відступили в пустиню, і зняли свій табір, і попрямували до землі Ноя, гадаючи, що то є друге найкраще місце для них, щоб напасти на Нефійців."},{"vNo":"13 ","txt":"Бо вони не знали, що Мороній укріпив, тобто побудував форти безпеки для всіх міст на всій цій землі; тому вони попрямували до землі Ноя з твердою рішучістю; так, їхні головні полководці вийшли наперед і поклялися, що вони знищать людей того міста."},{"vNo":"14 ","txt":"Але ось, на їхній подив, місто Ной, яке досі було слабким місцем, стало тепер завдяки Моронієві сильним, так, навіть переважило силу міста Аммонійга."},{"vNo":"15 ","txt":"І ось, дивіться, у цьому була мудрість Моронія; бо він розумів, що вони будуть налякані містом Аммонійга; а оскільки місто Ной було найслабшим місцем цієї землі, отже, вони попрямують битися туди; і це було якраз те, чого він прагнув."},{"vNo":"16 ","txt":"І ось, Мороній призначив Легія бути головним полководцем над людьми того міста; і то був той самий Легій, який боровся з Ламанійцями в долині на сході від ріки Сидон."},{"vNo":"17 ","txt":"І тоді ось сталося, що коли Ламанійці дізналися, що Легій командує містом, вони знову були розчаровані, бо надзвичайно боялися Легія; проте, їхні головні полководці поклялися клятвою напасти на місто; тому вони просували своє військо."},{"vNo":"18 ","txt":"Тоді ось, Ламанійці не могли дістатися до їхніх фортів безпеки ніяким іншим способом, як тільки через вхід, завдяки висоті насипу, який було накидано, і глибині рову, який було викопано кругом, за винятком входу."},{"vNo":"19 ","txt":"І так Нефійці підготувалися знищувати всіх тих, хто спробує лізти нагору, щоб увійти у форт якимось іншим шляхом, кидаючи в них каміння і стріли."},{"vNo":"20 ","txt":"Таким чином були вони підготовлені, так, загін їхніх найсильніших чоловіків, з їхніми мечами і їхніми пращами, вбивати всіх, хто спробує дістатися їхнього місця безпеки через місце входу; і таким чином вони підготувалися захищатися від Ламанійців."},{"vNo":"21 ","txt":"І сталося, що полководці Ламанійців привели свої війська до місця входу і почали битися з Нефійцями, щоб дістатися до їхнього місця безпеки; але ось, їх відкидали назад раз за разом, так що їх було вбито величезним убивством."},{"vNo":"22 ","txt":"Тож коли вони зрозуміли, що не можуть подолати Нефійців через місце входу, вони почали розкопувати їхні насипи з землі, щоб зробити прохід для свого війська, аби мати рівні можливості битися; але ось, у цих спробах їх було зметено камінням і стрілами, якими їх було закидано; і замість того, щоб заповнити їхні рови, скидаючи насипи з землі, їх майже заповнили їхні мертві і поранені тіла."},{"vNo":"23 ","txt":"Таким чином Нефійці мали повну перевагу над своїми ворогами; і таким чином Ламанійці намагалися знищити Нефійців, доки всіх їхніх головних полководців не було вбито; так, і більше ніж тисячу Ламанійців було вбито; тоді як з іншого боку, жодної душі з Нефійців не було вбито."},{"vNo":"24 ","txt":"Було близько п'ятдесяти поранених, яких було піддано стрілам Ламанійців крізь вхід, але їх захищали щити, і їхні нагрудники, і їхні головні пластинки, так що їхні рани були на ногах, і багато з них були дуже тяжкими."},{"vNo":"25 ","txt":"І сталося, що коли Ламанійці побачили, що їхніх головних полководців усіх убито, вони втекли в пустиню. І сталося, що вони повернулися на землю Нефія повідомити їхнього царя Амалікію, який був Нефійцем від народження, про їхні великі втрати."},{"vNo":"26 ","txt":"І сталося, що він був надзвичайно сердитий на своїх людей, тому що він не домігся свого щодо Нефійців; він не підкорив їх ярмом залежності."},{"vNo":"27 ","txt":"Так, він був надзвичайно розгніваний, і він прокляв Бога, а також Моронія, клянучись клятвою, що він вип'є його кров; і все це тому, що Мороній виконав накази Бога, забезпечуючи безпеку свого народу."},{"vNo":"28 ","txt":"І сталося, що з іншого боку, люди Нефія дякували Господові Богові своєму за Його незрівнянну силу у визволенні їх з рук їхніх ворогів."},{"vNo":"29 ","txt":"І так закінчився дев'ятнадцятий рік правління суддів над народом Нефія."},{"vNo":"30 ","txt":"Так, і був тривалий мир серед них, і надзвичайно велике процвітання в церкві, завдяки їхній увазі й старанності, що вони їх приділяли слову Бога, яке було проголошено їм Геламаном, і Шиблоном, і Коріантоном, і Аммоном з його братами, так, і всіма тими, кого було посвячено за святим чином Бога, кого було хрищено на покаяння, і послано проповідувати серед народу."}]}