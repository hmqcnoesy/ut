{"heading":"Господь посилає Аммона до Міддонії, щоб визволити його ув'язнених братів—Аммон і Ламоній зустрічають Ламонієвого батька, який є царем усієї цієї землі—Аммон примушує старого царя погодитися на звільнення його братів. Близько 90 р. до р.х.","prevAbbr":"alma","nextAbbr":"alma","prevNo":19,"nextNo":21,"chapterTitle":"Книга Алми 20","prevTitle":"Книга Алми 19","nextTitle":"Книга Алми 21","verses":[{"vNo":1,"txt":"І сталося, що коли вони встановили церкву на тій землі, тоді цар Ламоній захотів, щоб Аммон пішов з ним на землю Нефія, щоб він міг показати його своєму батькові."},{"vNo":2,"txt":"І голос Господа дійшов до Аммона, кажучи: Ти не підеш на землю Нефія, бо знай, цар буде домагатися твого життя; але ти підеш на землю Міддонію; бо знай, твій брат Аарон, а також Мулокій і Амма у в'язниці."},{"vNo":3,"txt":"Тоді сталося, що коли Аммон почув це, він сказав Ламонію: Слухай, мій брат і браття мої у в'язниці в Міддонії, і я йду, щоб визволити їх."},{"vNo":4,"txt":"Тоді Ламоній сказав Аммонові: Я знаю, у силі Господа ти можеш зробити все. Але знай, я піду з тобою на землю Міддонію; бо цар землі Міддонії, ім'я якого Антіомно, є другом мені; тому я йду на землю Міддонію, щоб я міг улестити царя тієї землі, і він відпустить твоїх братів з в'язниці. Тоді Ламоній сказав йому: Хто сказав тобі, що твої браття у в'язниці"},{"vNo":5,"txt":"І Аммон сказав йому: Ніхто не казав мені, крім Бога; а Він сказав мені—Іди і визволи своїх братів, бо вони у в'язниці на землі Міддонії."},{"vNo":6,"txt":"Тоді, коли Ламоній почув це, він наказав, щоб його слуги приготували його коней і його колісниці."},{"vNo":7,"txt":"І він сказав Аммонові: Ходімо, я піду з тобою до землі Міддонії, і там я благатиму царя, щоб він звільнив твоїх братів з в'язниці."},{"vNo":8,"txt":"І сталося, що коли Аммон і Ламоній мандрували туди, вони зустріли батька Ламонія, який був царем над усією цією землею."},{"vNo":9,"txt":"І ось, батько Ламонія сказав йому: Чому ти не прийшов на свято в той великий день, коли я зробив свято для моїх синів і для мого народу"},{"vNo":10,"txt":"І він ще сказав: Куди ти йдеш з цим Нефійцем, який є одним з дітей брехуна"},{"vNo":11,"txt":"І сталося, що Ламоній розповів йому, куди він іде, бо він боявся образити його."},{"vNo":12,"txt":"І він також сказав йому всю причину своєї затримки у своєму власному царстві, чому він не прийшов до свого батька на свято, яке він влаштував."},{"vNo":13,"txt":"І тоді, коли Ламоній розповів йому все це, ось, на його подив, його батько розгнівався на нього і сказав: Ламонію, ти йдеш визволяти цих Нефійців, які є синами брехуна. Знай, він пограбував наших батьків; і тепер його діти знову прийшли до нас, щоб вони могли своїми хитрощами і своєю брехнею обманути нас, щоб вони знову могли пограбувати нашу власність."},{"vNo":14,"txt":"І батько Ламонія наказав йому, щоб він убив Аммона мечем. І він також наказав йому, щоб він не йшов на землю Міддонію, але щоб він повернувся з ним на землю Ізмаїла."},{"vNo":15,"txt":"Але Ламоній сказав йому: Я не вбиватиму Аммона, і не повернуся також на землю Ізмаїла, але я піду на землю Міддонію, щоб визволити братів Аммона, бо я знаю, що вони справедливі люди і святі пророки істинного Бога."},{"vNo":16,"txt":"Тоді, коли його батько почув ці слова, він розгнівався на нього і витяг свого меча, щоб він міг уразити його до землі."},{"vNo":17,"txt":"Але Аммон вийшов і сказав йому: Слухай, не вбивай свого сина; хоч було б краще, якби він загинув, ніж ти, бо знай, він покаявся у своїх гріхах; але якщо ти мусиш загинути в цей час у своєму гніві, твою душу вже не можна буде спасти."},{"vNo":18,"txt":"І знову, доцільно, щоб ти стримався; бо якщо ти вб'єш свого сина, а він є невинною людиною, його кров буде волати з-під землі до Господа Бога його, щоб помста зійшла на тебе; і, можливо, ти загубиш свою душу."},{"vNo":19,"txt":"Ось, коли Аммон сказав йому ці слова, той відповів йому, кажучи: Я знаю, якщо я вб'ю свого сина, то я проллю невинну кров; бо це ти той, хто намагається знищити його."},{"vNo":20,"txt":"І він простяг руку, щоб убити Аммона. Але Аммон протистояв його ударам, і ще вдарив його по руці, так що той не зміг діяти нею."},{"vNo":21,"txt":"Тоді, коли цар побачив, що Аммон може вбити його, він почав благати Аммона, щоб той зберіг йому життя."},{"vNo":22,"txt":"Але Аммон підняв свого меча і сказав йому: Ось, я вдарю тебе, якщо ти не пообіцяєш мені, що моїх братів можна буде визволити з в'язниці."},{"vNo":23,"txt":"Тоді цар, боячись, що він може позбутися свого життя, сказав: Якщо ти пощадиш мене, я пообіцяю тобі все, що ти попросиш, навіть половину царства."},{"vNo":24,"txt":"І ось, коли Аммон побачив, що він удіяв з старим царем відповідно до свого бажання, він сказав йому: Якщо ти пообіцяєш, що моїх братів можна буде звільнити з в'язниці, і також що Ламоній зможе залишити собі своє царство, і ти не будеш незадоволений ним, але дозволиш, щоб він чинив згідно з своїми власними бажаннями у всьому, що він надумає, тоді я пощажу тебе; інакше я вражу тебе до землі."},{"vNo":25,"txt":"Ось коли Аммон сказав ці слова, цар почав радіти за своє життя."},{"vNo":26,"txt":"І коли він побачив, що Аммон не має ніякого бажання знищити його, і коли він також побачив велику любов, яку той мав до його сина Ламонія, він був здивований надзвичайно і сказав: Через те, що ти бажаєш тільки того, щоб я звільнив твоїх братів і дозволив, щоб мій син Ламоній залишив собі своє царство, ось, я обіцяю тобі, що мій син може залишити собі своє царство з цього часу і назавжди; і я не буду більше керувати ним—"},{"vNo":27,"txt":"І я також обіцяю тобі, що твої браття можуть бути звільненими з в'язниці, і ти і твої браття можуть прийти до мене, в моє царство; бо я буду мати сильне бажання побачити їх. Бо цар був дуже здивований словами, які той сказав, а також словами, які було сказано його сином Ламонієм, тому він хотів вивчити їх."},{"vNo":28,"txt":"І сталося, що Аммон і Ламоній продовжили свою мандрівку до землі Міддонії. І Ламоній знайшов підтримку в очах царя тієї землі; отже, братів Аммона було визволено з в'язниці."},{"vNo":29,"txt":"І коли Аммон зустрівся з ними, він був надзвичайно засмучений, бо були вони голими, і їхня шкіра була виснажена надзвичайно через те, що вони були зв'язані міцними мотузками. І ще вони зносили голод, спрагу і всілякі скорботи; проте вони були терпеливими в усіх своїх стражданнях."},{"vNo":30,"txt":"І, як і трапилося, то був їхній жереб—потрапити до рук більш закам'янілого і більш твердошийого народу; тому вони не прислухалися до їхніх слів, і вони знехтували їх, і побили їх, і гнали їх від хати до хати, і з місця на місце, аж доки вони не прийшли на землю Міддонію; і там їх було схоплено і кинуто у в'язницю, і зв'язано міцними мотузками, і утримувано у в'язниці багато днів, і звільнено Ламонієм і Аммоном."}]}