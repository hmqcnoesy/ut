{"heading":"Геламан, Ґід і Теомнер захоплюють місто Мантій хитрістю—Ламанійці відступають—Сини людей Аммона зберігаються, оскільки вони стоять непохитно на захисті своєї волі і віри. Близько 63–62 рр. до р.х.","prevAbbr":"alma","nextAbbr":"alma","prevNo":57,"nextNo":59,"chapterTitle":"Книга Алми 58","prevTitle":"Книга Алми 57","nextTitle":"Книга Алми 59","verses":[{"vNo":1,"txt":"І ось, тоді сталося, що нашою наступною метою було здобути місто Мантій; але бачите, не було ніякого способу нашими маленькими загонами вивести їх з нашого міста. Бо ось, вони пам'ятали те, що ми робили дотепер; тому ми не могли виманити їх з їхніх фортець."},{"vNo":2,"txt":"І їх було настільки більше, порівняно з нашим військом, що ми не наважувалися вийти і напасти на них в їхніх фортецях."},{"vNo":3,"txt":"Так, і стало необхідним, щоб ми використовували наших чоловіків для захисту тих частин землі, якими ми знову оволоділи; отже, стало необхідним, щоб ми почекали, доки не отримаємо більше підкріплення з землі Зарагемлі і також новий запас провізії."},{"vNo":4,"txt":"І сталося, що я відправив послів до правителя нашої землі, щоб ознайомити його з справами нашого народу. І сталося, що ми чекали, щоб отримати провізію і підкріплення з землі Зарагемлі."},{"vNo":5,"txt":"Але ось, це дало нам мало користі, бо Ламанійці також отримували велике підкріплення щодня, і також багато провізії; і такими були обставини в цей проміжок часу."},{"vNo":6,"txt":"І Ламанійці робили вилазки проти нас час від часу, вирішивши хитрістю знищити нас; проте, ми не могли вийти на боротьбу з ними, зважаючи на їхні укриття і фортеці."},{"vNo":7,"txt":"І сталося, що ми чекали в цих складних обставинах протягом багатьох місяців, аж доки вже ледь не загинули від нестачі їжі."},{"vNo":8,"txt":"Але сталося, що ми отримали їжу, яку нам було принесено під охороною війська з двох тисяч чоловік, які прийшли до нас на допомогу; і це вся допомога, яку ми отримали, щоб захистити себе і свою країну, щоб не попасти до рук наших ворогів, так, щоб боротися з ворогом, який був незліченним."},{"vNo":9,"txt":"І ось, причини цих наших труднощів, тобто причини того, чому вони не присилали більше підкріплення нам, ми не знали; тож, ми були засмучені і також сповнені страху, що якимось чином вироки Бога впадуть на нашу землю аж поки нас не буде повалено і повністю знищено."},{"vNo":10,"txt":"Тому ми вилили наші душі в молитві до Бога, щоб Він зміцнив нас і визволив нас від рук наших ворогів, так, і також дав нам силу, щоб ми могли повернути наші міста, і наші землі, і наші володіння для підтримки нашого народу."},{"vNo":11,"txt":"Так, і сталося, що Господь Бог наш благословив нас упевненістю, що Він визволить нас; так, Він промовляв мир нашим душам, і дарував нам велику віру, і зробив так, що ми мали сподіватися на наше визволення в Ньому."},{"vNo":12,"txt":"І ми набралися мужності з нашими малими силами, які ми отримали, і були сповнені рішимості перемогти наших ворогів, і захистити наші землі, і наші володіння, і наших жінок, і наших дітей, і справу волі."},{"vNo":13,"txt":"І тому ми пішли вперед з усією нашою міццю проти Ламанійців, які були в місті Мантій; і ми поставили наші намети з боку пустині, що була поруч з містом."},{"vNo":14,"txt":"І сталося, що наступного дня, коли Ламанійці побачили, що ми вже біля меж пустині, яка була біля міста, вони послали своїх розвідників навколо нас, щоб вони дізналися про кількість і силу нашого війська."},{"vNo":15,"txt":"І сталося, що коли вони побачили, що ми не були сильними, за нашою кількістю, і боючися, що ми відріжемо їх від їхніх підкріплень, якщо вони не вийдуть на битву проти нас і не вб'ють нас, і також гадаючи, що вони можуть легко знищити нас своїм численним військом, отже, вони почали робити приготування, щоб вийти проти нас на битву."},{"vNo":16,"txt":"І коли ми побачили, що вони роблять приготування, щоб вийти проти нас, ось, я наказав Ґідові сховатися з невеликою кількістю людей у пустині, а також Теомнеру і невеликій кількості людей теж сховатися в пустині."},{"vNo":17,"txt":"Тож Ґід і його люди були праворуч, а другі—ліворуч; і коли вони так сховалися, дивись, я залишився з рештою мого війська на тому самому місці, де ми вперше поставили наші намети, для того часу, коли Ламанійці вийдуть на битву."},{"vNo":18,"txt":"І сталося, що Ламанійці вийшли-таки з своїм численним військом проти нас. А коли вони підійшли і вже збиралися напасти на нас з мечами, я наказав, щоб мої люди, ті, які були зі мною, відступили в пустиню."},{"vNo":19,"txt":"І сталося, що Ламанійці переслідували нас з великою швидкістю, бо вони мали надзвичайне бажання наздогнати нас, щоб убити нас; отже, вони переслідували нас до пустині; а ми пройшли посередині між Ґідом і Теомнером, так що їх не виявили Ламанійці."},{"vNo":20,"txt":"І сталося, що коли Ламанійці пройшли, тобто, коли військо пройшло, Ґід і Теомнер вийшли з своїх таємних схованок і відрізали розвідників Ламанійців, щоб вони не могли повернутися до міста."},{"vNo":21,"txt":"І сталося, що коли вони відрізали їх, вони побігли до міста і напали на охорону, яку було залишено охороняти місто, так що вони знищили їх і оволоділи містом."},{"vNo":22,"txt":"Тож це було зроблено, бо Ламанійці дозволили, аби їхнє військо повністю, за винятком тільки декількох охоронців, було виведено в пустиню."},{"vNo":23,"txt":"І сталося, що Ґід і Теомнер так здобули їхні фортеці. І сталося, що ми пішли в напрямі землі Зарагемлі, після того, що багато промандрували в пустині."},{"vNo":24,"txt":"І коли Ламанійці побачили, що вони прямують до землі Зарагемлі, вони надзвичайно злякалися, що в нас був план їхнього знищення; отже, вони почали відступати в пустиню знову, так, саме назад тим самим шляхом, яким вони прийшли."},{"vNo":25,"txt":"І ось, була ніч, і вони поставили свої намети, бо головні полководці Ламанійців гадали, що Нефійці були втомлені своїм походом; і, гадаючи, що вони відтіснили все їхнє військо, вони і думки не мали про місто Мантій."},{"vNo":26,"txt":"Тож сталося, що коли була ніч, я наказав, щоб мої люди не спали, але щоб вони йшли вперед іншим шляхом до землі Мантія."},{"vNo":27,"txt":"І завдяки цьому нашому переходові в нічний час, дивіться, наступного дня ми вже випередили Ламанійців, так що ми прибули раніше за них у місто Мантій."},{"vNo":28,"txt":"І так сталося, що цією хитрістю ми оволоділи містом Мантій без пролиття крові."},{"vNo":29,"txt":"І сталося, що коли військо Ламанійців прибуло до міста і побачило, що ми вже готові зустріти їх, вони були здивовані надзвичайно і приголомшені великим страхом настільки, що вони втекли у пустиню."},{"vNo":30,"txt":"Так, і сталося, що військо Ламанійців утекло з усієї цієї частини землі. Але дивись, вони забрали з собою багато жінок і дітей з цієї землі."},{"vNo":31,"txt":"А ті міста, які здобули Ламанійці, всі вони в цей проміжок часу знаходяться в нашому володінні; а наші батьки, і наші жінки, і наші діти повертаються до своїх домів, усі, за винятком тих, кого було взято в полон і забрано Ламанійцями."},{"vNo":32,"txt":"Але ось, наше військо мале, аби захищати таку велику кількість міст і такі великі володіння."},{"vNo":33,"txt":"Але ось, ми віримо в нашого Бога, Який дав нам перемогу над цими землями, так що ми отримали знову ті міста і ті землі, які були нашими власними."},{"vNo":34,"txt":"Тож ми не знаємо причини, через яку уряд не надав нам більше підкріплення; а також ті люди, які прийшли до нас, не знають, чому ми не отримали більшого підкріплення."},{"vNo":35,"txt":"Дивись, ми не знаємо нічого, тільки те, що ви не мали успіху, і ви направили сили в ту частину землі; якщо це так, ми не хочемо ремствувати."},{"vNo":36,"txt":"Але якщо це не так, ось, ми боїмося, що існують якісь чвари в уряді, через що вони не посилають більше людей нам на допомогу; бо ми знаємо, що їх набагато більше, ніж тих, кого вони прислали."},{"vNo":37,"txt":"Але знаєте, це не має значення—ми віримо, що Бог визволить нас, незважаючи на слабкість нашого війська, так, визволить нас від рук наших ворогів."},{"vNo":38,"txt":"Бачите, зараз двадцять і дев'ятий рік, друга половина, і ми володіємо нашими землями; і Ламанійці втекли до землі Нефія."},{"vNo":39,"txt":"А ті сини народу Аммона, про яких я так високо говорив, зі мною в місті Мантій; і Господь підтримував їх, так, і зберіг їх від меча, так, що жодної душі не було вбито."},{"vNo":40,"txt":"Але знайте, вони отримали багато поранень; проте вони стоять непохитно за ту волю, якою Бог зробив їх свободними; і вони старанно пам'ятають Господа Бога свого день у день; так, вони стежать постійно за дотриманням Його уставів, і Його вироків, і Його заповідей; і сильною є їхня віра в пророцтва про те, що має статися."},{"vNo":41,"txt":"І ось, мій улюблений брате Моронію, нехай Господь Бог наш, Який викупив нас і зробив нас свободними, зберігає тебе постійно у Своїй присутності; так, і нехай Він благословляє цей народ, щоб ви мали успіх у поверненні володіння всім тим, що Ламанійці забрали від нас, що було для нашого утримання. А тепер ось, я завершую моє послання. Я—Геламан, син Алми."}]}