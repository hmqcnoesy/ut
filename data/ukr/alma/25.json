{"heading":"Напади Ламанійців поширюються—Сíм'я священиків Ноя гине, як пророкував Авінадій—Багато Ламанійців навертається і приєднується до людей Анті-Нефій-Легія—Вони вірять у Христа і виконують закон Мойсея. Близько 90–77 рр. до р.х.","prevAbbr":"alma","nextAbbr":"alma","prevNo":24,"nextNo":26,"chapterTitle":"Книга Алми 25","prevTitle":"Книга Алми 24","nextTitle":"Книга Алми 26","verses":[{"vNo":1,"txt":"І ось тоді сталося, що ті Ламанійці ще більше розсердилися, бо вони вбили їхніх братів; тому вони поклялися помститися Нефійцям; і вони не чинили більше спроб убити людей Анті-Нефій-Легія в той час."},{"vNo":2,"txt":"Але вони взяли своє військо й пішли до границь землі Зарагемлі, й напали на людей, які були на землі Аммонійга, й знищили їх."},{"vNo":3,"txt":"І після цього вони мали багато битв з Нефійцями, під час яких їх було вигнано і вбито."},{"vNo":4,"txt":"І серед Ламанійців, яких було вбито, було майже все сíм'я Амулона і його братів, які були священиками Ноя, і їх було вбито руками Нефійців;"},{"vNo":5,"txt":"І решта, яка втекла у східну пустиню, і узурпувала владу й повноваження над Ламанійцями, зробила так, що більшість Ламанійців мала загинути у вогні через своє вірування—"},{"vNo":6,"txt":"Бо багато хто з них, після того як вони зазнали багатьох втрат і також багатьох страждань, почали збуджуватися до згадки слів, які Аарон і його брати проповідували їм на їхній землі; тому вони почали зневірюватися у традиціях своїх батьків, і вірити в Господа, і в те, що Він дав велику силу Нефійцям; і таким чином було багато з них навернено в пустині."},{"vNo":7,"txt":"І сталося, що ті правителі, які були рештою дітей Амулона, наказали, щоб їх було віддано на смерть, так, усіх тих, хто вірив у це."},{"vNo":8,"txt":"Тож це мучеництво зробило так, що багато їхніх братів було збуджено до гніву; і почалися суперечки в пустині; і Ламанійці почали полювати на сíм'я Амулона і його братів і почали вбивати їх; і вони втекли у східну пустиню."},{"vNo":9,"txt":"І ось на них досі полюють Ламанійці. Таким чином збулися слова Авінадія, які він сказав про сíм'я священиків, які зробили так, щоб він прийняв смерть від вогню."},{"vNo":10,"txt":"Бо він сказав їм: Що ви зробите мені, то буде символом того, що настане."},{"vNo":11,"txt":"І ось Авінадій був першим, хто вистраждав смерть від вогню за свою віру в Бога; тож ось те, що він мав на увазі, що багато хто прийме смерть від вогню, так як він її прийняв."},{"vNo":12,"txt":"І він сказав священикам Ноя, що їхнє сíм'я зробить так, що багато кого буде віддано на смерть, у той самий спосіб, що і його, і що їх буде розсіяно за межами і вбито, так само як вівцю, яка не має пастиря, виганяють і вбивають дикі звірі; і ось  знайте, ці слова справдилися, бо їх було вигнано Ламанійцями, і на них полювали, і їх били."},{"vNo":13,"txt":"І сталося, що коли Ламанійці побачили, що вони не можуть пересилити Нефійців, вони повернулися знову на свою власну землю; і багато хто з них прийшов жити на землю Ізмаїла і на землю Нефія, і приєднався до людей Бога, якими були люди Анті-Нефій-Легія."},{"vNo":14,"txt":"І вони також поховали свою зброю війни, так само, як зробили їхні браття, і вони стали праведним народом; і вони йшли шляхами Господа, і старанно виконували Його заповіді і Його устави."},{"vNo":15,"txt":"Так, і вони виконували закон Мойсея; бо було необхідно, щоб вони виконували закон Мойсея все-таки, бо він не повністю був виконаний. Але незважаючи на закон Мойсея, вони чекали на пришестя Христа, вважаючи, що закон Мойсея був символом Його пришестя, і віруючи в те, що вони повинні додержуватися тих зовнішніх обрядів до тих пір, коли Його буде відкрито їм."},{"vNo":16,"txt":"Тож вони не думали, що спасіння приходить через закон Мойсея; але закон Мойсея служить, щоб підсилювати їхню віру в Христа; і таким чином вони зберігали надію через віру у вічне спасіння, покладаючись на дух пророцтва, який говорив про те, що станеться."},{"vNo":17,"txt":"І ось знайте, Аммон, і Аарон, і Омнер, і Гімній, і їхні браття раділи надзвичайно через успіх, який вони мали серед Ламанійців, побачивши, що Господь давав їм відповідно до їхніх молитов, і що Він також виконав Своє слово для них у всіх подробицях."}]}