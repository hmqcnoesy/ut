{"heading":"Геламан відправляє послання Моронієві, розповідаючи про стан війни з Ламанійцями—Антіпа і Геламан здобувають велику перемогу над Ламанійцями—Дві тисячі Геламанових юнаків-синів б'ються з дивовижною силою, і нікого з них не вбито. Вірш 1, близько 62 р. до р.х.; вірші 2–19, близько 66 р. до р.х.; а вірші 20–57, близько 65–64 рр. до р.х.","prevAbbr":"alma","prevNo":55,"nextAbbr":"alma","nextNo":57,"chapterTitle":"Книга Алми 56","verses":[{"vNo":"1 ","txt":"І ось сталося, на початку тридцятого року правління суддів, другого дня першого місяця, Мороній отримав послання від Геламана, яке повідомляло про справи людей на тій ділянці землі."},{"vNo":"2 ","txt":"І ось ті слова, що він написав, кажучи: Мій ніжно любимий брате Моронію, як у Господі, так і в лихоліттях наших воєнних дій; дивись, мій улюблений брате, я маю дещо сказати тобі про хід наших воєнних дій в цій частині землі."},{"vNo":"3 ","txt":"Дивись, дві тисячі синів тих чоловіків, яких Аммон вивів з землі Нефія—тепер ти знаєш, що вони були нащадками Ламана, який був старшим сином нашого батька Легія;"},{"vNo":"4 ","txt":"Тож мені не треба повторювати тобі про їхні традиції або їхню зневіру, бо ти знаєш про все це—"},{"vNo":"5 ","txt":"Отже, досить мені розповісти тобі, що дві тисячі цих молодих чоловіків узяли свою зброю війни, і захотіли, щоб я був їхнім вождем; і ми пішли захищати нашу країну."},{"vNo":"6 ","txt":"І ось ти також знаєш про завіт, який склали їхні батьки, що вони не візьмуться до зброї війни проти своїх братів, щоб проливати кров."},{"vNo":"7 ","txt":"Але в двадцять і шостому році, коли вони побачили наші скорботи і наші лихоліття заради них, вони вже збиралися порушити завіт, який вони склали, і взятися до своєї зброї війни на наш захист."},{"vNo":"8 ","txt":"Але я не дозволив їм, щоб вони порушили цей завіт, який вони склали, сподіваючися, що Бог зміцнить нас, так що ми не будемо більше страждати, через дотримання клятви, яку вони дали."},{"vNo":"9 ","txt":"Але дивись, ось те, з чого ми можемо радіти. Бо дивись, у двадцять і шостому році, я, Геламан, виступив на чолі цих двох тисяч молодих чоловіків до міста Юдеї, щоб допомогти Антіпі, якого ти призначив вождем над людьми тієї частини землі."},{"vNo":"10 ","txt":"І я приєднав дві тисячі моїх синів (бо вони достойні називатися синами) до війська Антіпи, цьому підкріпленню Антіпа зрадів надзвичайно; бо дивися, його військо було зменшене Ламанійцями, тому що їхніми силами було вбито величезну кількість наших чоловіків, і з цієї причини ми маємо сумувати."},{"vNo":"11 ","txt":"Проте ми можемо втішатися тим, що вони загинули за справу своєї країни і свого Бога, так, і вони щасливі."},{"vNo":"12 ","txt":"І Ламанійці також захопили багато полонених, усі вони є головними полководцями, бо більше нікого вони не залишили живими. І ми вважаємо, що вони зараз у цей час на землі Нефія; це так, якщо їх не вбили."},{"vNo":"13 ","txt":"І ось ті міста, якими оволоділи Ламанійці, проливши кров багатьох наших доблесних чоловіків:"},{"vNo":"14 ","txt":"Земля Мантія, або місто Мантій, і місто Зизром, і місто Куменій, і місто Антіпара."},{"vNo":"15 ","txt":"І це є ті міста, якими вони володіли, коли я прибув у місто Юдею; і я знайшов Антіпу і його людей, які працювали з усіх сил, аби укріпити місто."},{"vNo":"16 ","txt":"Так, і вони були ослаблені і тілом, і духом, бо вони боролися доблесно вдень і працювали вночі, щоб захистити свої міста; і так вони зносили великі скорботи різного роду."},{"vNo":"17 ","txt":"А тепер вони були готові завоювати це місце або вмерти; тому ти можеш добре уявити, що ця невелика сила, яку я привів з собою, так, ті сини мої, дали їм великі надії і велику радість."},{"vNo":"18 ","txt":"І ось сталося, що коли Ламанійці побачили, що Антіпа отримав більше підкріплення для свого війська, вони були змушені за наказами Амморона не вступати в бій проти міста Юдеї, тобто проти нас."},{"vNo":"19 ","txt":"І таким чином Господь був прихильним до нас; бо якби вони напали на нас під час нашої слабості, вони, можливо б, знищили наше маленьке військо; але так нас було врятовано."},{"vNo":"20 ","txt":"Амморон наказав їм захищати ті міста, що їх вони захопили. І так закінчився двадцять і шостий рік. А на початку двадцять і сьомого року ми вже підготували наше місто і самих себе для захисту."},{"vNo":"21 ","txt":"Тепер ми вже мали бажання, щоб Ламанійці напали на нас; бо ми не мали бажання робити напад на них у їхніх фортецях."},{"vNo":"22 ","txt":"І сталося, що ми послали розвідників у всі сторони стежити за пересуванням Ламанійців, щоб вони не могли пройти повз нас ні вночі, ані вдень, щоб зробити напад на інші наші міста, які були на півночі."},{"vNo":"23 ","txt":"Бо ми знали, що в тих містах вони недостатньо сильні, щоб зустріти їх; тому ми мали бажання, якщо вони пройдуть повз нас, напасти на них з тилу, і таким чином зупинити їх з тилу, в той самий час їх буде зустрінуто з фронту. Ми думали, що зможемо перемогти їх; але ось, ми були розчаровані в цьому нашому бажанні."},{"vNo":"24 ","txt":"Вони не наважувалися пройти повз нас з усім своїм військом, а також не наважувалися і з частиною його, щоб не виявитися недостатньо сильними і не бути переможеними."},{"vNo":"25 ","txt":"Не наважувалися вони також виступити проти міста Зарагемля; не наважувалися вони також перетнути верхів'я Сидону, до міста Нефійга."},{"vNo":"26 ","txt":"І так своїми силами вони збиралися захищати ті міста, які вони вже захопили."},{"vNo":"27 ","txt":"І тоді сталося другого місяця цього року, що було доставлено нам багато провізії від батьків тих моїх двох тисяч синів."},{"vNo":"28 ","txt":"І також було направлено дві тисячі чоловіків нам з землі Зарагемлі. І таким чином ми були готові, маючи десять тисяч чоловіків, і провізію для них, і також для їхніх жінок і їхніх дітей."},{"vNo":"29 ","txt":"І Ламанійці, побачивши, що наші сили збільшуються щоденно і провізія прибуває для нашого утримання, вони почали боятися і почали робити вилазки, щоб, якщо це буде можливо, покласти край нашому отриманню провізії і підкріплення."},{"vNo":"30 ","txt":"Тож коли ми побачили, що Ламанійців почало це турбувати, ми захотіли застосувати одну хитрість проти них; тому Антіпа наказав, щоб я вирушив з моїми малими синами до сусіднього міста, нібито ми несемо провізію до сусіднього міста."},{"vNo":"31 ","txt":"І ми повинні були пройти повз місто Антіпара, нібито ми збиралися йти в місто, що попереду, біля меж узбережжя."},{"vNo":"32 ","txt":"І сталося, що ми вийшли, нібито з нашою провізією, щоб піти до того міста."},{"vNo":"33 ","txt":"І сталося, що Антіпа пішов уперед з частиною свого війська, залишивши решту захищати місто. Але він не вирушав, доки я не пройшов з моїм маленьким військом і не підійшов до міста Антіпара."},{"vNo":"34 ","txt":"Аж ось, у місті Антіпара стояло найсильніше військо Ламанійців; так, найчисленніше."},{"vNo":"35 ","txt":"І сталося, що коли їм було повідомлено їхніми розвідниками, вони виступили з своїм військом і пішли проти нас."},{"vNo":"36 ","txt":"І сталося, що ми втікали від них на північ. І таким чином ми відвели геть наймогутніше військо Ламанійців;"},{"vNo":"37 ","txt":"Так, і на досить значну відстань, так що коли вони побачили військо Антіпи, що переслідувало їх з усієї сили, вони не повернулися ні праворуч, ані ліворуч, але продовжували свій похід прямим курсом за нами; і, як ми гадаємо, їхнім наміром було вбити нас, ще до того, як Антіпа наздожене їх, і це для того, щоб не бути оточеними нашими людьми."},{"vNo":"38 ","txt":"І ось, Антіпа, розуміючи, що нам загрожує небезпека, прискорив ходу свого війська. Але дивіться, то була ніч; тому вони не наздогнали нас, а Антіпа теж не наздогнав їх; тому ми розташувалися табором на ніч."},{"vNo":"39 ","txt":"І сталося, що до світанку, ось, Ламанійці переслідували нас. Тож ми були не досить сильними боротися з ними; так, я не дозволив би, щоб мої маленькі сини попали до їхніх рук; тому ми продовжували наш похід, і ми спрямували наш похід у пустиню."},{"vNo":"40 ","txt":"Тож вони не наважувалися повернути ні праворуч, ані ліворуч, щоб їх не було оточено; і я не повертав ні праворуч, ані ліворуч, аби вони не наздогнали мене, і ми не могли протистояти їм, бо нас було б вбито, і вони б вчинили свою втечу; і таким чином ми тікали весь той день у пустиню, аж до темноти."},{"vNo":"41 ","txt":"І сталося, що коли знову настав світлий ранок, ми побачили, що Ламанійці наздоганяють нас, і ми втекли від них."},{"vNo":"42 ","txt":"Але сталося, що вони недалеко переслідували нас і незабаром зупинилися; і це було вранці третього дня сьомого місяця."},{"vNo":"43 ","txt":"І ось, чи наздогнав їх Антіпа, ми не знали, але я сказав моїм людям: Бачите, ми знаємо тільки, що вони зупинилися для того, щоб ми напали на них, щоб вони могли спіймати нас у свою пастку;"},{"vNo":"44 ","txt":"Тому, що скажете ви, сини мої, чи підете ви проти них на битву"},{"vNo":"45 ","txt":"І ось я кажу тобі, мій улюблений брате Моронію, що ніколи не бачив я такої великої мужності, ні, ніколи серед усіх Нефійців."},{"vNo":"46 ","txt":"Оскільки я завжди називав їх своїми синами (бо всі вони були дуже молодими), саме тому вони сказали мені: Батьку, бачиш, наш Бог з нами, і Він не дозволить, щоб ми полягли; тоді давай підемо вперед; ми не будемо вбивати наших братів, якщо вони не чіпатимуть нас; отже, ходімо, поки вони не перемогли військо Антіпи."},{"vNo":"47 ","txt":"Тож вони ніколи не воювали, і все ж таки вони не боялися смерті; і вони більше думали про волю своїх батьків, ніж про своє життя; так, вони були навчені своїми матерями, що якщо вони не сумніватимуться, Бог визволить їх."},{"vNo":"48 ","txt":"І вони повторили мені слова своїх матерів, кажучи: Ми не сумніваємося, що наші матері знали це."},{"vNo":"49 ","txt":"І сталося, що я повернувся з моїми двома тисячами проти цих Ламанійців, які переслідували нас. І ось дивися, військо Антіпи наздогнало їх, і почалася жахлива битва."},{"vNo":"50 ","txt":"Військо Антіпи, будучи дуже втомленим своїм довгим походом за такий короткий проміжок часу, ледь не попало до рук Ламанійців; і якби я не повернувся з моїми двома тисячами, вони б домоглися своєї мети."},{"vNo":"51 ","txt":"Бо Антіпа пав від меча, і багато з його вождів через свою втому, яка була викликана швидкістю їхнього просування—тому люди Антіпи, будучи у замішанні через загибель їхніх вождів, почали відступати перед Ламанійцями."},{"vNo":"52 ","txt":"І сталося, що Ламанійці набралися хоробрості і почали переслідувати їх; і так Ламанійці переслідували їх з великою рішучістю, коли Геламан напав з тилу з своїми двома тисячами і почав убивати їх надзвичайно, так що ціле військо Ламанійців зупинилося і повернулося проти Геламана."},{"vNo":"53 ","txt":"Тож коли люди Антіпи побачили, що Ламанійці розвернулися від них, вони зібрали разом своїх чоловіків і напали знову з тилу Ламанійців."},{"vNo":"54 ","txt":"І тоді сталося, що ми, люди Нефія, люди Антіпи, і я з моїми двома тисячами, оточили Ламанійців і вбивали їх; авжеж, так що вони були змушені здати свою зброю війни і також самих себе як військовополонених."},{"vNo":"55 ","txt":"І тоді сталося, що коли вони здалися нам, ось, я перелічив тих молодих чоловіків, які боролися разом зі мною, боючися, що багатьох з них було вбито."},{"vNo":"56 ","txt":"Але знаєш, на мою велику радість, жодна душа з них не впала на землю; так, і боролися вони начебто з силою Бога; так, ніколи ще не знали, щоб люди боролися з такою дивовижною силою; і з такою могутньою силою вони нападали на Ламанійців, що перелякали їх; і з цієї причини Ламанійці здалися як військовополонені."},{"vNo":"57 ","txt":"І оскільки в нас не було місця для наших полонених, де б ми могли охороняти їх від війська Ламанійців, тому ми послали їх на землю Зарагемлі, і частину тих людей Антіпи, яких не було вбито, з ними; а решту я взяв і приєднав їх до моїх юних Аммонійців, і вирушив у похід назад до міста Юдеї."}]}