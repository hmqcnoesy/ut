{"heading":"Христос приносить воскресіння всім людям—Праведні, які вмирають, ідуть до раю, а злочестиві—до зовнішньої темряви, щоб чекати дня свого воскресіння—Все буде відновлено до свого належного і досконалого стану під час Воскресіння. Близько 74 р. до р.х.","prevAbbr":"alma","prevNo":39,"nextAbbr":"alma","nextNo":41,"chapterTitle":"Книга Алми 40","verses":[{"vNo":"1 ","txt":"Тепер, сину мій, є ще дещо, про що я хотів сказати тобі; бо я відчуваю, що твій розум бентежиться воскресінням померлих."},{"vNo":"2 ","txt":"Ось, я кажу тобі, що немає воскресіння—або, я б сказав іншими словами, що це смертне не зодягнеться у безсмертя, це тління не зодягнеться у нетління-не раніше, як тільки після пришестя Христа."},{"vNo":"3 ","txt":"Дивися, Він приносить воскресіння померлим. Але знай, сину мій, воскресіння ще немає. Тож я відкриваю тобі таємницю; проте, є багато таємниць, що зберігаються , про які ніхто не знає, крім самого Бога. Але я покажу тобі те, про що я питав старанно у Бога, щоб я міг знати—те, що стосується воскресіння."},{"vNo":"4 ","txt":"Дивися, є час призначений, щоб усі встали з мертвих. Тож коли саме настане цей час, ніхто не знає; але Бог знає час, який призначено."},{"vNo":"5 ","txt":"То чи буде це в перший раз, чи в другий раз, чи в третій раз, що люди встануть з мертвих, не має значення; бо Бог знає все це; і мені досить знати, що справа в цьому—що є час призначений, коли всі встануть з мертвих."},{"vNo":"6 ","txt":"Тож обов'язково має бути проміжок між часом смерті і часом воскресіння."},{"vNo":"7 ","txt":"І ось я б хотів спитати, що станеться з душами людей з цього часу смерті до часу, призначеного для воскресіння"},{"vNo":"8 ","txt":"Тож чи є більше ніж один раз, призначений для того, щоб люди встали з мертвих, не має значення; бо всі не вмирають водночас, і це не має значення; весь час є як один день для Бога, а час вимірюється тільки для людей."},{"vNo":"9 ","txt":"Отже, є час, призначений для людей, щоб вони встали з мертвих; і є проміжок між часом смерті і воскресіння. І ось, стосовно цього проміжку часу, що стає з душами людей, це й було те, про що я питав старанно у Господа, щоб знати; і це є те, про що я знаю."},{"vNo":"10 ","txt":"І коли настане час, що всі встануть, тоді будуть вони знати, що Бог знає всі часи, призначені для людини."},{"vNo":"11 ","txt":"Тож стосовно стану душі між смертю і воскресінням—Ось, це повідомив мені ангел, що духи всіх людей, як тільки вони залишають смертне тіло, так, духи всіх людей, чи то вони добрі, чи злі, переносяться додому до Того Бога, Який дав їм життя."},{"vNo":"12 ","txt":"І тоді станеться, що духи тих, хто праведні, буде прийнято до стану щастя, який називається раєм, станом відпочинку, станом покою, де вони будуть відпочивати від усіх своїх бід і від усіх турбот, і смутку."},{"vNo":"13 ","txt":"І тоді станеться, що духи злочестивих, так, тих хто злий—бо ось, вони не мають ані частини, ані часточки від Духа Господа; бо ось, вони обрали злі діяння замість добрих; тому дух диявола увійшов у них і заволодів їхнім домом—а ці будуть викинуті у зовнішню темряву; там буде плач, і голосіння, і скрегіт зубів, і все через їхнє власне беззаконня, тому що вони були взяті в полон за волею диявола."},{"vNo":"14 ","txt":"Тож таким є стан душ злочестивих, так, у темряві, і стан жахливого, страшного чекання палючого збурення гніву Бога на них; таким чином, вони залишаються в цьому стані, так само як праведні в раю, аж до часу їхнього воскресіння."},{"vNo":"15 ","txt":"Ось, є дехто, хто зрозумів, що цей стан щастя і цей стан нещастя душі, перед воскресінням, було першим воскресінням. Так, я припускаю, що це можна визначити як воскресіння, підведення духа, або душі, і їх призначення до щастя або до нещастя згідно з словами, що були сказані."},{"vNo":"16 ","txt":"І знай, знову було сказано, що є перше воскресіння, воскресіння всіх тих, хто був, або хто є, або хто буде, аж до воскресіння Христа з мертвих."},{"vNo":"17 ","txt":"Тож ми не припускаємо, що це перше воскресіння, про яке говориться так, може бути воскресінням душ і їхнім призначенням до щастя або нещастя. Ти не можеш припускати, що це те, що воно означає."},{"vNo":"18 ","txt":"Ось, я кажу тобі: Ні; але це означає возз'єднання душі з тілом у тих, хто жив від днів Адама до воскресіння Христа."},{"vNo":"19 ","txt":"Тож чи будуть душі і тіла тих, про кого говорилося, возз'єднані одразу, злочестиві так само як і праведні, я не кажу; нехай буде досить сказаного мною, що вони всі встануть; або, іншими словами, їхнє воскресіння станеться до воскресіння тих, хто помре після воскресіння Христа."},{"vNo":"20 ","txt":"Тож, сину мій, я не кажу, що їхнє воскресіння приходить з воскресінням Христа; але ось, я подаю це як свою думку, що душі і тіла возз'єднаються, у праведних при воскресінні Христа і Його вознесінні на небеса."},{"vNo":"21 ","txt":"Але чи буде це під час Його воскресіння або після того, я не кажу; але я кажу про те, що є проміжком між смертю і воскресінням тіла, і станом душі в щасті або в нещасті до призначеного Богом часу, коли померлі вийдуть і будуть возз'єднані, і душа, і тіло, і будуть приведені стояти перед Богом, і їх буде суджено відповідно до їхніх діянь."},{"vNo":"22 ","txt":"Так, це приводить до відновлення того, про що говорилося вустами пророків."},{"vNo":"23 ","txt":"Душу буде відновлено для тіла, а тіло для душі; так, і кожна кінцівка і суглоб будуть відновлені в їхньому тілі; так, навіть волосину з голови не буде загублено; але все буде відновлено до свого належного і досконалого стану."},{"vNo":"24 ","txt":"І ось, сину мій, це є відновлення, про яке говорилося вустами пророків—"},{"vNo":"25 ","txt":"І тоді праведні засіяють у царстві Бога."},{"vNo":"26 ","txt":"Але дивися, жахлива смерть приходить до злочестивих; бо вони вмирають щодо того, що стосується праведного; бо вони є нечистими, а ніщо нечисте не може успадкувати царство Бога; але їх знехтувано і призначено скуштувати плодів своїх зусиль або діянь, які були злими; і вони п'ють осад з гіркої чаші."}]}