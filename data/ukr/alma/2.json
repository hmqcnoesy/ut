{"heading":"Амлісій намагається стати царем, але його було відхилено голосом народу—Його послідовники роблять його царем—Амлісійці розв'язують війну проти Нефійців і зазнають поразки—Ламанійці й Амлісійці об'єднують сили і зазнають поразки—Алма вбиває Амлісія. Близько 87 р. до р.х.","prevAbbr":"alma","prevNo":1,"nextAbbr":"alma","nextNo":3,"chapterTitle":"Книга Алми 2","verses":[{"vNo":"1 ","txt":"І сталося, на початку п'ятого року їхнього правління почалися суперечки серед людей; один чоловік, якого звали Амлісій, який був дуже підступною людиною, так, мудрою людиною, щодо мудрості світу, який був з тієї самої групи, що і той чоловік, який вбив Гедеона мечем, і якого було страчено згідно з законом—"},{"vNo":"2 ","txt":"Тож цей Амлісій своєю підступністю потягнув багато людей за собою; а саме так багато, що вони стали дуже сильними; і вони почали докладати зусиль, щоб настановити Амлісія царем над народом."},{"vNo":"3 ","txt":"Тож це було тривожним для людей з церкви, і також для всіх тих, кого не було відтягнуто переконуваннями Амлісія; бо вони знали, що згідно з їхнім законом таке має бути затверджено голосом народу."},{"vNo":"4 ","txt":"Отже, якби стало можливим, щоб Амлісій привернув голос народу, він, будучи злочестивою людиною, позбавив би їх їхніх прав і привілеїв церкви; бо в його наміри входило знищення церкви Бога."},{"vNo":"5 ","txt":"І сталося, що люди зібралися разом по всій землі, кожна людина за своїм розумінням, чи то за, чи проти Амлісія, окремими групами, маючи багато обговорювань і добрячих суперечок один з одним."},{"vNo":"6 ","txt":"І таким чином вони зібралися разом, щоб віддати свої голоси щодо цієї справи; і їх було покладено перед суддями."},{"vNo":"7 ","txt":"І сталося, що голос народу був проти Амлісія, щоб його не робити царем над народом."},{"vNo":"8 ","txt":"Тож це зробило так, що була велика радість у серцях тих, хто був проти нього; але Амлісій підбурював тих, хто був за нього, гніватися проти тих, хто не був за нього."},{"vNo":"9 ","txt":"І сталося, що вони зібралися разом і посвятили Амлісія на свого царя."},{"vNo":"10 ","txt":"Тож коли Амлісія було поставлено царем над ними, він наказав їм, щоб вони підняли зброю проти своїх братів; і зробив він це, щоб він міг підкорити їх собі."},{"vNo":"11 ","txt":"Тож люди Амлісія були відомими за ім'ям Амлісія, і називалися Амлісійцями; а решта називалася Нефійцями, або народом Бога."},{"vNo":"12 ","txt":"Отже, народ Нефійців був обізнаний з наміром Амлісійців, тому вони підготувалися зустріти їх; так, вони озброїлися мечами, і кривими шаблями, і луками, і стрілами, і камінням, і пращами, і всілякою зброєю війни, кожного виду."},{"vNo":"13 ","txt":"І таким чином вони підготувалися зустріти Амлісійців у той час, коли вони прийдуть. І були призначені полководці, і вищі полководці, і головні полководці, відповідно до їхньої кількості."},{"vNo":"14 ","txt":"І сталося, що Амлісій озброїв своїх людей усілякою зброєю війни кожного виду; і він також призначив правителів і провідників над своїм народом, щоб вести їх воювати проти своїх братів."},{"vNo":"15 ","txt":"І сталося, що Амлісійці зійшли на гору Амнíгу, що була на схід від ріки Сидон, яка текла через землю Зарагемлі, і там вони почали воювати з Нефійцями."},{"vNo":"16 ","txt":"Ось Алма, будучи головним суддею і правителем народу Нефія, отже він виступив з своїм народом, так, з своїми полководцями, і головними полководцями, так, на чолі свого війська проти Амлісійців битися."},{"vNo":"17 ","txt":"І вони почали вбивати Амлісійців на горі, що на схід від Сидону. І Амлісійці протистояли Нефійцям з великою силою, так що багато Нефійців полягло від рук Амлісійців."},{"vNo":"18 ","txt":"Проте Господь зміцнив руку Нефійців, так що вони вбивали Амлісійців великим убивством, так що вони почали втікати від них."},{"vNo":"19 ","txt":"І сталося, що Нефійці переслідували Амлісійців увесь той день, і вбивали їх великим убивством, так що вбито було Амлісійців дванадцять тисяч п'ятсот тридцять і дві душі; і було вбито Нефійців шість тисяч п'ятсот шістдесят і дві душі."},{"vNo":"20 ","txt":"І сталося, що коли Алма вже більше не міг переслідувати Амлісійців, він звелів своїм людям поставити намети в долині Гедеон, долині, що було названо на честь того Гедеона, якого було вбито мечем від руки Негора; і в цій долині Нефійці поставили свої намети на ніч."},{"vNo":"21 ","txt":"І Алма послав розвідників простежити за рештою Амлісійців, щоб він міг знати про їхні плани і їхні змови, щоб таким чином він міг захиститися від них, щоб він міг зберегти свій народ від знищення."},{"vNo":"22 ","txt":"Тож ті, кого він послав стежити за табором Амлісійців, звалися Зерам, і Амнор, і Мантій, і Лімгер; то були ті, хто пішов з своїми людьми стежити за табором Амлісійців."},{"vNo":"23 ","txt":"І сталося, що наступного дня вони повернулися до табору Нефійців з великою квапливістю, будучи сильно здивованими і враженими великим страхом, кажучи:"},{"vNo":"24 ","txt":"Слухайте, ми стежили за табором Амлісійців, і, на наш превеликий подив, на землі Мінон, далі за землею Зарагемлі, на шляху до землі Нефія ми побачили численне військо Ламанійців; і знайте, Амлісійці приєдналися до них;"},{"vNo":"25 ","txt":"І вони нападають на наших братів у тій землі; і вони втікають від них з своїми отарами, і з своїми жінками, і з своїми дітьми до нашого міста; і якщо ми не поспішимо, вони заволодіють нашим містом, і наші батьки, і наші жінки, і наші діти будуть убиті."},{"vNo":"26 ","txt":"І сталося, що люди Нефія згорнули свої намети і вирушили з долини Гедеона до свого міста, яким було місто Зарагемля."},{"vNo":"27 ","txt":"І знайте, коли вони переходили ріку Сидон, Ламанійці і Амлісійці, яких було, здавалося, майже так багато, як піску морського, напали на них, щоб знищити їх."},{"vNo":"28 ","txt":"Проте, Нефійці, будучи зміцнені рукою Господа, помолившись гаряче до Нього, щоб він визволив їх від рук їхніх ворогів, отже, Господь почув їхні волання, і зміцнив їх, і Ламанійці й Амлісійці полягли від їхньої руки."},{"vNo":"29 ","txt":"І сталося, що Алма бився з Амлісієм на мечах, лице до лиця; і вони боролися сильно один з одним."},{"vNo":"30 ","txt":"І сталося, що Алма, будучи людиною Бога, спонуканий великою вірою, заволав, кажучи: О Господи, змилуйся і пощади моє життя, щоб я міг бути знаряддям у Твоїх руках, для того щоб урятувати і зберегти цей народ."},{"vNo":"31 ","txt":"Тож коли Алма сказав ці слова, він знову бився з Амлісієм; і його було зміцнено, так сильно, що він убив Амлісія мечем."},{"vNo":"32 ","txt":"І він також бився з царем Ламанійців; але цар Ламанійців утік від Алми і послав свою сторожу боротися з Алмою."},{"vNo":"33 ","txt":"Але Алма, з своєю сторожею, боровся з сторожею царя Ламанійців, доки не вбив і не прогнав їх."},{"vNo":"34 ","txt":"І таким чином він очистив землю, або краще сказати берег, який був на захід від ріки Сидон, скинувши тіла Ламанійців, яких було вбито, у води Сидону, щоб у такий спосіб його люди мали місце, щоб перейти і боротися з Ламанійцями й Амлісійцями на західному березі ріки Сидон."},{"vNo":"35 ","txt":"І сталося, що коли вони всі перейшли ріку Сидон, тоді Ламанійці й Амлісійці почали втікати від них, незважаючи на те, що вони були такі численні, що їх не можна було злічити."},{"vNo":"36 ","txt":"І вони втекли від Нефійців у пустиню, яка була на захід і північ, геть за межі цієї землі; і Нефійці переслідували їх щосили, і вбивали їх."},{"vNo":"37 ","txt":"Так, їх зустрічали з усіх боків, і вбивали, і проганяли, доки їх не було розсіяно на захід і на північ, доки вони не досягли пустині, яка називалася Гермаунтс; і це була та частина пустині, яка кишіла дикими і хижими звірями."},{"vNo":"38 ","txt":"І сталося, що багато померло в пустині від ран, і їх пожерли ті звірі і також хижаки повітряні; і їхні кості було знайдено і зібрано докупи на землі."}]}