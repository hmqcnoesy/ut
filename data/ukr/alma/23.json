{"heading":"Проголошено релігійну свободу—Навернено Ламанійців у семи землях і містах—Вони називають себе Анті-Нефій-Легії і звільняються від прокляття—Амалекійці й Амулонійці заперечують істину. Близько 90–77 рр. до р.х.","prevAbbr":"alma","nextAbbr":"alma","prevNo":22,"nextNo":24,"chapterTitle":"Книга Алми 23","prevTitle":"Книга Алми 22","nextTitle":"Книга Алми 24","verses":[{"vNo":1,"txt":"Ось тоді сталося, що цар Ламанійців розіслав проголошення серед усіх своїх людей, щоб вони не накладали руки на Аммона, або Аарона, або Омнера, або Гімнія, або на когось з їхніх братів, які підуть проповідувати слово Бога, в якому б місці вони не були, в будь-якій частині їхньої землі."},{"vNo":2,"txt":"Так, він розіслав указ серед них, щоб вони не накладали руки на них і не зв'язували їх або кидали їх до в'язниці; не повинні вони також ні плювати на них, ні бити їх, ні виганяти їх з своїх синагог, ні бичувати їх; не повинні вони також кидати камінням у них, але щоб вони мали вільний доступ до їхніх домів, і також до їхніх храмів, і їхніх святилищ."},{"vNo":3,"txt":"І, таким чином, вони можуть іти і проповідувати Слово за своїм бажанням, бо царя було навернено до Господа, і всіх його домочадців; тому він розіслав проголошення по всій землі до свого народу, що слово Бога не буде мати ніяких перешкод, але що воно повинно розповсюдитися по всій землі, щоб його народ переконався у злочестивості традицій їхніх батьків, і щоб вони переконалися, що вони всі браття, і вони не повинні ні вбивати, ні грабувати,  ні красти, ні чинити перелюб, ні чинити всіляку злочестивість."},{"vNo":4,"txt":"І тоді сталося, що після того як цар розіслав це проголошення, то Аарон і його браття ходили від міста до міста, і від одного дому богослужіння до другого, встановлюючи церкви і висвячуючи священиків і вчителів по всій землі серед Ламанійців, щоб проповідувати і навчати їх слову Бога; і так вони почали досягати великого успіху."},{"vNo":5,"txt":"І тисячі було приведено до пізнання Господа, так, тисячі було приведено до вірування в традиції Нефійців; і їх було навчено літописам і пророцтвам, які дійшли аж до теперішнього часу."},{"vNo":6,"txt":"І так само точно, як те, що Господь живий, так само точно те, що всі, хто повірив, або всі, кого було приведено до пізнання істини через проповідування Аммона і його братів, згідно з духом одкровення і пророцтва, і силою Бога, яка творить чудеса в них—так, я кажу вам, як Господь живий, так усі з Ламанійців, які повірили в їхнє проповідування, і були навернені до Господа, ніколи не відпали."},{"vNo":7,"txt":"Бо вони стали праведним народом; вони відклали зброю своїх бунтів, щоб не боротися більше проти Бога, а також проти будь-кого з своїх братів."},{"vNo":8,"txt":"Ось ті, хто був навернений до Господа:"},{"vNo":9,"txt":"Народ Ламанійців, які жили на землі Ізмаїла;"},{"vNo":10,"txt":"І також народ Ламанійців, які жили на землі Міддонії;"},{"vNo":11,"txt":"І також народ Ламанійців, які жили у місті Нефії;"},{"vNo":12,"txt":"І також народ Ламанійців, які жили на землі Шилом, і які жили на землі Шемлон, і в місті Лемуїлі, і в місті Шимніломі."},{"vNo":13,"txt":"І це є назви міст Ламанійців, які були навернені до Господа; і це є ті, хто відклав зброю їхнього бунту, так, усю їхню зброю війни; і всі вони були Ламанійцями."},{"vNo":14,"txt":"А Амалекійці не були навернені, крім одного; і також не був ніхто з Амулонійців; але вони закам'яніли своїми серцями, і також серця Ламанійців у тій частині землі, де б вони не жили, так, в усіх їхніх селах і усіх їхніх містах."},{"vNo":15,"txt":"Отже, ми назвали всі міста Ламанійців, в яких вони покаялися і прийшли до розуміння істини, і були навернені."},{"vNo":16,"txt":"І тоді сталося, що цар і ті, які були навернені, забажали, щоб вони мали ім'я, щоб таким чином вони могли відрізнятися від їхніх братів; тому цар порадився з Аароном і багатьма священиками про ім'я, яке вони повинні взяти собі, щоб вони могли відрізнятися."},{"vNo":17,"txt":"І сталося, що вони назвали себе іменем Анті-Нефій-Легії; і вони називалися цим іменем і більше не називалися Ламанійцями."},{"vNo":18,"txt":"І вони стали дуже працьовитим народом; так, і вони були дружніми до Нефійців; отже, вони започаткували дружні стосунки з ними, і прокляття Бога більше не переслідувало їх."}]}