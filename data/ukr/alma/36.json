{"heading":"Алма свідчить Геламанові про своє навернення після того, як він побачив ангела—Він зніс муки проклятої душі; він звертався до імені Ісуса, і був тоді народжений від Бога—Солодка радість сповнила його душу—Він побачив сонми ангелів, які прославляли Бога—Багато навернених відчули і побачили те, що він відчув і побачив. Близько 74 р. до р.х.","sectionHeading":"Заповіді Алми його синові Геламану.","prevAbbr":"alma","prevNo":35,"nextAbbr":"alma","nextNo":37,"chapterTitle":"Книга Алми 36","verses":[{"vNo":"1 ","txt":"Мій сину, прихили вухо до моїх слів; бо я присягаюся тобі, якщо ти виконуватимеш заповіді Бога, ти будеш процвітати на цій землі."},{"vNo":"2 ","txt":"Я б хотів, щоб ти зробив так, як зробив я, пам'ятаючи неволю наших батьків; бо вони були в залежності, і ніхто не міг визволити їх, окрім Бога Авраама, і Бога Ісака, і Бога Якова; і Він дійсно визволив їх від їхніх скорбот."},{"vNo":"3 ","txt":"І ось, о сину мій Геламане, слухай, ти перебуваєш у молодості своїй, і тому я благаю тебе, щоб ти прислухався до моїх слів і навчився від мене; бо я знаю, що ті, які покладають надію свою на Бога, будуть підтримані в їхніх випробуваннях, і їхніх бідах, і їхніх скорботах, і будуть піднесені в останній день."},{"vNo":"4 ","txt":"І я не хотів би, щоб ти подумав, що я знаю це від себе—не від земного, а від духовного, не від тілесного розуму, а від Бога."},{"vNo":"5 ","txt":"Тож слухай, я кажу тобі, якби я не був народженим від Бога, я не знав би цього; але Бог вустами Свого святого ангела зробив це відомим для мене, не через якусь гідність мене самого."},{"vNo":"6 ","txt":"Бо я ходив з синами Мосії, прагнучи знищити церкву Бога; але ось, Бог послав Свого святого ангела зупинити нас на нашому шляху."},{"vNo":"7 ","txt":"І ось, він говорив з нами, нібито це був голос грому, і вся земля тремтіла під його ногами; і ми всі впали на землю, бо страх Господа зійшов на нас."},{"vNo":"8 ","txt":"Але ось, голос сказав мені: Підведися. І я підвівся і встав, і побачив ангела."},{"vNo":"9 ","txt":"І він сказав мені: Якщо ти не хочеш бути знищеним сам, не намагайся більше знищити церкву Бога."},{"vNo":"10 ","txt":"І сталося, що я впав на землю; і це було так упродовж трьох днів і трьох ночей, що я не міг відкрити вуст своїх, не міг я також поворухнути кінцівками своїми."},{"vNo":"11 ","txt":"І ангел сказав мені ще більше, що почули мої брати, але я не чув цього; бо коли я почув слова: Якщо ти не хочеш бути знищеним сам, не намагайся більше знищити церкву Бога,—мене вразив такий великий страх і подив, що я теж можу бути знищений, що я впав на землю і не чув більше нічого."},{"vNo":"12 ","txt":"Але я був виснажений вічним катуванням, бо моя душа була змучена надмірно і виснажена всіма моїми гріхами."},{"vNo":"13 ","txt":"Так, я згадав усі свої гріхи і беззаконня, за які я був катований муками пекла; так, я бачив, що я повстав проти мого Бога, і що я не виконував Його святі заповіді."},{"vNo":"14 ","txt":"Так, і я вбив багатьох з Його дітей, або, краще сказати, довів їх до знищення; так, і взагалі, такими великими були мої беззаконня, що сама думка про те, що я прийду до присутності мого Бога, виснажувала мою душу невимовним жахом."},{"vNo":"15 ","txt":"О, подумав я, хоч би мене могло бути вигнано і я б зник і душею і тілом, аби не стояти в присутності мого Бога, і не бути судженим за мої діяння."},{"vNo":"16 ","txt":"І ось, протягом трьох днів і трьох ночей був я виснажений, а саме муками прóклятої душі."},{"vNo":"17 ","txt":"І сталося, що я так був виснажений катуванням, змучений згадками про багато моїх гріхів, ось, я пригадав також, що чув, як мій батько пророкував людям про пришестя якогось Ісуса Христа, Сина Божого, щоб спокутувати гріхи світу."},{"vNo":"18 ","txt":"Тож коли мій розум схопився за цю думку, я заволав у серці своєму: О Ісусе, Ти, Сину Божий, змилуйся наді мною, бо я у жовчі гіркій, і оточений навколо вічними путами смерті."},{"vNo":"19 ","txt":"І ось, знаєш, коли я подумав це, я не пам'ятав більше болю; так, мене більше не мучила згадка про мої гріхи."},{"vNo":"20 ","txt":"І ох, яка радість, і яке дивне світло я побачив; так, мою душу сповнила радість, така ж надзвичайна, якою була й моя мука!"},{"vNo":"21 ","txt":"Так, я кажу тобі, сину мій, що не може бути нічого такого гострого і такого гіркого, якими були мої муки. Так, і знову я кажу тобі, сину мій, що з іншого боку, не може бути нічого такого гострого і солодкого, якою була моя радість."},{"vNo":"22 ","txt":"Так, мені здалося, що я побачив, так само як наш батько Легій побачив, Бога, Який сидів на Своєму престолі, оточеного незліченними сонмами ангелів, які співали й уславляли їхнього Бога; так, і моя душа палко бажала бути там."},{"vNo":"23 ","txt":"Але ось, мої кінцівки отримали свою силу знову, і я став на ноги, і проголосив людям, що я народився від Бога."},{"vNo":"24 ","txt":"Так, і з того часу аж донині я працював безупинно, щоб я міг приводити душі до покаяння; щоб я міг привести їх відчути смак надзвичайної радості, смак якої я відчув; щоб вони теж могли народитися від Бога і бути сповненими Святого Духа."},{"vNo":"25 ","txt":"Так, і ось слухай, о мій сину, Господь дає мені надзвичайну радість у плодах моєї праці;"},{"vNo":"26 ","txt":"Бо через Слово, яким Він наділив мене, знай, багато хто народився від Бога і відчув смак того, що і я відчув, і побачив око-в-око те, що я бачив; отже, вони знають про те, що я говорив так, як я знаю; і знання, що його я маю, є від Бога."},{"vNo":"27 ","txt":"І мене було підтримано під час випробувань і всілякого лиха, так, і в усіляких скорботах; так, Бог визволив мене з в'язниці, і з пут, і з смерті; так, і я покладаю надію свою на Нього, і Він ще визволить мене."},{"vNo":"28 ","txt":"І я знаю, що Він підніме мене в останній день, щоб жити з Ним у славі; так, і я буду уславляти Його завжди, бо Він вивів наших батьків з Єгипту, і Він поглинув Єгиптян у Червоному морі; і Він вів їх Своєю владою на землю обіцяну; так, і Він визволяв їх від залежності і неволі час від часу."},{"vNo":"29 ","txt":"Так, і Він також вивів наших батьків з землі Єрусалима; і Він також Своєю вічною владою визволяв їх від залежності і неволі, час від часу аж до цього дня; і я завжди зберігав у пам'яті їхню неволю; так, і ти також мусиш зберігати у пам'яті, як я робив, їхню неволю."},{"vNo":"30 ","txt":"Але знай, мій сину, це ще не все; бо ти мусиш знати, як я знаю, що якщо ти будеш виконувати заповіді Бога, ти будеш процвітати на цій землі; і ти повинен також знати: якщо ти не виконуватимеш заповідей Бога, ти будеш відсічений від Його присутності. Тож це є згідно з Його словом."}]}