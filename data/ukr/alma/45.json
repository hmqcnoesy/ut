{"heading":"Геламан вірить словам Алми—Алма пророкує знищення Нефійців—Він благословляє і проклинає землю—Алму могло бути забрано Духом, так само як Мойсея—У церкві росте розбрат. Близько 73 р. до р.х.","sectionHeading":"Розповідь про народ Нефія і про їхні війни і розбрат у дні Геламана, відповідно до літопису Геламана, який він вів у свої дні.","prevAbbr":"alma","nextAbbr":"alma","prevNo":44,"nextNo":46,"chapterTitle":"Книга Алми 45","prevTitle":"Книга Алми 44","nextTitle":"Книга Алми 46","verses":[{"vNo":1,"txt":"Ось тоді сталося, що люди Нефія надзвичайно зраділи, тому що Господь знову визволив їх від рук їхніх ворогів; отже, вони складали дяку Господові Богу їхньому; так, і вони багато постилися і багато молилися, і вони поклонялися Богові з надзвичайно великою радістю."},{"vNo":2,"txt":"І сталося на дев'ятнадцятому році правління суддів над народом Нефія, що Алма прийшов до свого сина Геламана і сказав йому: Чи віриш ти словам, які я казав тобі про ті літописи, які було збережено"},{"vNo":3,"txt":"І Геламан сказав йому: Так, я вірю."},{"vNo":4,"txt":"І Алма знову сказав: Чи віриш ти в Ісуса Христа, Який прийде"},{"vNo":5,"txt":"І він сказав: Так, я вірю всім словам, які ти сказав."},{"vNo":6,"txt":"І Алма знову сказав йому: Чи будеш ти виконувати мої заповіді"},{"vNo":7,"txt":"І він сказав: Так, я буду виконувати твої заповіді від усього мого серця."},{"vNo":8,"txt":"Тоді Алма сказав йому: Благословенний ти; і Господь зробить тебе процвітаючим на цій землі."},{"vNo":9,"txt":"Але знай, я маю дещо пророкувати тобі; але те, що я пророкую тобі, ти не будеш розповідати; так, те, що я пророкую, не буде повідомлено, аж поки пророцтво не виповниться; тому записуй слова, які я буду говорити."},{"vNo":10,"txt":"І ось ці слова: Знай, я відчуваю, що саме цей народ, Нефійці, відповідно до духа одкровення, що в мені, через чотириста років після того часу, як Ісус Христос явиться їм, виродяться у зневірі."},{"vNo":11,"txt":"Так, і тоді вони побачать війни і пошесті, так, голод і кровопролиття, аж до того, що народ Нефія вимре—"},{"vNo":12,"txt":"Так, і це через те, що вони виродяться у зневірі і впадуть у діяння темряви, і похітливість, і всілякі беззаконня; так, я кажу тобі, що через те, що вони грішитимуть проти такого великого світла і знання, так, я кажу тобі, що з того дня навіть четверте покоління не все перейде, як це велике беззаконня прийде."},{"vNo":13,"txt":"І коли настане той великий день, знай, дуже скоро прийде час, коли ті, хто тепер є, або, краще сказати, сíм'я тих, які тепер числяться серед людей Нефія, більше не будуть числитися серед людей Нефія."},{"vNo":14,"txt":"Але той, хто залишиться, і кого не буде знищено того великого і жахливого дня, буде причисленим до Ламанійців, і стане таким, як вони всі, за винятком декількох, які будуть називатися учнями Господа; і їх будуть Ламанійці переслідувати, аж доки вони не вимруть. І ось, через беззаконня це пророцтво буде виконано."},{"vNo":15,"txt":"І ось сталося, що після того як Алма сказав це Геламанові, він благословив його, і також інших його синів; і він також благословив землю заради праведних."},{"vNo":16,"txt":"І він сказав: Так каже Господь Бог—Проклятою буде земля, так, ця земля, для кожного народу, коліна, язика і всіх людей, аж до знищення, хто чинить злочестиво, коли вони вже дозрілі; і як я сказав, так воно і буде; бо це є прокляття і благословення Бога на цю землю, бо Господь не може дивитися на гріх навіть до найменшої міри допущення."},{"vNo":17,"txt":"І тоді, коли Алма сказав ці слова, він благословив церкву, так, усіх тих, хто стоятиме твердо у своїй вірі з цього часу і надалі."},{"vNo":18,"txt":"І коли Алма зробив це, він пішов з землі Зарагемлі, нібито до землі Мелек. І сталося, що ніколи більше вже про нього не чули; про його смерть або поховання ми нічого не знаємо."},{"vNo":19,"txt":"Ось, те ми знаємо, що був він праведною людиною; і як кажуть повсюди в церкві, було його забрано Духом, або поховано рукою Господа, так само як Мойсея. Але ось писання каже, що Господь взяв Мойсея до Себе; і ми припускаємо, що Він також прийняв Алму в духові до Себе; отже, з цієї причини ми не знаємо нічого про його смерть і поховання."},{"vNo":20,"txt":"І ось сталося на початку дев'ятнадцятого року правління суддів над народом Нефія, що Геламан пішов до людей проголошувати їм Слово."},{"vNo":21,"txt":"Бо ось, через їхні війни з Ламанійцями і багато дрібних чвар і заворушень, які були серед людей, стало необхідним, щоб слово Бога було проголошено серед них, так, і щоб правило було встановлено по всій церкві."},{"vNo":22,"txt":"Отже, Геламан і його брати пішли, щоб знову встановити церкву на всій землі, так, у кожному місті по всій землі, якою володіли люди Нефія. І сталося, що вони призначили священиків і вчителів по всій землі, над усіма церквами."},{"vNo":23,"txt":"І тоді сталося, що після того як Геламан і його брати призначили священиків і вчителів над церквами, серед них виник розбрат, і вони не хотіли звертати увагу на слова Геламана і його братів;"},{"vNo":24,"txt":"Але вони стали гордовитими, будучи піднесеними у своїх серцях завдяки своїм надзвичайно великим багатствам; отже, вони здавалися багатими у своїх власних очах і не хотіли звертати уваги на їхні слова і ходити чесно перед Богом."}]}