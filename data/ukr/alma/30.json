{"heading":"Коригор, антихрист, глузує з Христа, Спокути і духа пророцтва—Він учить, що немає Бога, немає падіння людини, немає покарання за гріх і немає Христа—Алма свідчить, що Христос прийде і що все вказує на те, що Бог є—Коригор вимагає ознаки і раптово німіє—Диявол з'являвся Коригорові як ангел і вчив його, що говорити—Коригора затоптують, і він умирає. Близько 76–74 рр. до р.х.","prevAbbr":"alma","prevNo":29,"nextAbbr":"alma","nextNo":31,"chapterTitle":"Книга Алми 30","verses":[{"vNo":"1 ","txt":"Слухайте, тоді сталося, що після того як народ Аммона поселився на землі Єршона, так, і також після того як Ламанійців було вигнано з землі, і їхніх мертвих було поховано людьми цієї землі—"},{"vNo":"2 ","txt":"Тож їхніх мертвих було незліченно через величину їхнього числа; також і мертвих Нефійців було незліченно—але сталося, після того як вони поховали своїх мертвих, а також після днів посту, і оплакування, і молитви (а було це шістнадцятого року правління суддів над народом Нефія), встановився тривалий мир по всій землі."},{"vNo":"3 ","txt":"Так, і люди стежили за тим, щоб виконувати заповіді Господа; і вони були ретельними у виконанні таїнств Бога згідно з законом Мойсея; бо їх було навчено виконувати закон Мойсея, доки він не виповниться."},{"vNo":"4 ","txt":"І так люди не мали неспокою весь шістнадцятий рік правління суддів над народом Нефія."},{"vNo":"5 ","txt":"І сталося, що на початку сімнадцятого року правління суддів був довготривалий мир."},{"vNo":"6 ","txt":"Але сталося, наприкінці сімнадцятого року, прийшов чоловік на землю Зарагемлі, і був він Антихрист, бо він почав проповідувати людям проти пророцтв, які було сказано пророками, про пришестя Христа."},{"vNo":"7 ","txt":"Тож не було ніякого закону проти людських вірувань; бо це було прямо протилежно заповідям Бога, щоб був закон, який приводив би людей до нерівних умов."},{"vNo":"8 ","txt":"Бо так говорить писання: Виберіть собі сьогодні, кому будете служити."},{"vNo":"9 ","txt":"Тож якщо людина бажала служити Богові, це було її правом; або, іншими словами, якщо вона вірила в Бога, це було її правом служити Йому; але якщо вона не вірила в Нього, не було такого закону, щоб покарати її."},{"vNo":"10 ","txt":"Але якщо вона вбивала, її карали на смерть; і якщо вона грабувала, її також карали; і якщо вона крала, її також карали; і якщо вона чинила перелюб, її також карали; так, за всю цю злочестивість їх карали."},{"vNo":"11 ","txt":"Бо був такий закон, що людей засуджували за їхніми злочинами. Проте, не було закону проти людських вірувань; тому людину карали тільки за злочини, які вона вчинила; отже, у всіх людей були рівні умови."},{"vNo":"12 ","txt":"А цей Антихрист, чиє ім'я було Коригор (і закон не мав влади над ним), почав проповідувати людям, що не повинно бути ніякого Христа. І так він проповідував, кажучи:"},{"vNo":"13 ","txt":"О ви, які зв'язані безглуздою і марною надією, навіщо ви впрягаєте себе в ярмо таких дурниць? Навіщо ви шукаєте Христа? Адже жодна людина не може знати про те, що має статися."},{"vNo":"14 ","txt":"Слухайте, те, що ви називаєте пророцтвами, що, як ви кажете, передається святими пророками, слухайте, це є безглузді традиції ваших батьків."},{"vNo":"15 ","txt":"Як ви знаєте про їхню достовірність? Слухайте, ви не можете знати про те, чого не бачите; отже, ви не можете знати, чи буде такий Христос."},{"vNo":"16 ","txt":"Ви чекаєте і кажете, що бачите відпущення ваших гріхів. Але дивіться, це наслідок божевільного розуму; і це божевілля вашого розуму приходить через традиції ваших батьків, які ведуть вас геть до віри в те, що не є так."},{"vNo":"17 ","txt":"І ще багато такого він говорив їм, кажучи їм, що не може бути спокути, зробленої за гріхи людей, але кожній людині живеться в цьому житті згідно з умінням особи; тому кожна людина процвітає відповідно до свого генія, і що кожна людина перемагає відповідно до своєї сили; і що б людина не зробила, то не є злочин."},{"vNo":"18 ","txt":"І так він проповідував їм, відводячи серця багатьох, призводячи їх підняти голови свої у своїй злочестивості, так, ведучи багатьох жінок, а також чоловіків, до вчинення розпусти—кажучи їм, що коли людина мертва, то настає кінець їй."},{"vNo":"19 ","txt":"Тож цей чоловік пішов також на землю Єршона проповідувати таке серед людей Аммона, які колись були народом Ламанійців."},{"vNo":"20 ","txt":"Але знайте, вони були мудрішими, ніж багато хто з Нефійців; бо вони взяли його, і зв'язали його, і привели його до Аммона, який був первосвящеником над тим народом."},{"vNo":"21 ","txt":"І сталося, що він наказав, щоб його вивели з цієї землі. І він прийшов на землю Гедеона, і почав проповідувати їм також; і тут він не мав такого великого успіху, бо його було схоплено, і зв'язано, і приведено до первосвященика, і також до головного судді цієї землі."},{"vNo":"22 ","txt":"І сталося, що первосвященик сказав йому: Навіщо ти ходиш усюди, перекручуючи шляхи Господа? Навіщо ти вчиш цей народ, що не буде ніякого Христа, щоб перервати їхні радощі? Навіщо ти заперечуєш усі пророцтва святих пророків"},{"vNo":"23 ","txt":"Тож ім'я цього первосвященика було Ґіддона. І Коригор сказав йому: Тому, що я не навчаю безглуздим традиціям ваших батьків, і тому, що я не вчу цей народ зв'язувати себе безглуздими обрядами і трéбами, які започатковані давніми священиками, щоб узурпувати владу і повноваження над ними, щоб тримати їх у незнанні, щоб вони не могли підняти свої голови, але були принижені згідно з твоїми словами."},{"vNo":"24 ","txt":"Ви кажете, що цей народ є вільним народом. Слухайте, я кажу, що вони у залежності. Ви кажете, що ті давні пророцтва істинні. Ось, я кажу, що ви не знаєте, чи вони істинні."},{"vNo":"25 ","txt":"Ви кажете, що цей народ є винним і павшим народом через провину батька. Слухайте, я кажу, що дитина не винна через своїх батьків."},{"vNo":"26 ","txt":"І ви також кажете, що прийде Христос. Але ось, я кажу, що ви не знаєте, чи буде Христос. І ви також кажете, що Його буде вбито за гріхи світу—"},{"vNo":"27 ","txt":"І таким чином ведете цей народ за безглуздими традиціями ваших батьків, і згідно з вашими власними бажаннями; і ви тримаєте їх у покорі, саме так, немовби в неволі, щоб ви могли насичуватися трудами їхніх рук, щоб вони не наважувалися підвести очі з сміливістю, і щоб вони не наважувалися користуватися своїми правами і привілеями."},{"vNo":"28 ","txt":"Так, вони не наважуються користуватися тим, що є їхнім власним, щоб не образити своїх священиків, які впрягають їх у ярмо згідно з своїми бажаннями, і змусили їх повірити з допомогою їхніх традицій, і їхніх снів, і їхніх примх, і їхніх видінь, і їхніх удаваних таємниць, що вони, якщо не вчинять згідно з своїми словами, образять якусь невідому істоту, яку вони називають Богом—істоту, яку ніколи не бачили і не знали, якої ніколи не було і ніколи не буде."},{"vNo":"29 ","txt":"Тоді, коли первосвященик і головний суддя побачили закам'янілість його серця, так, коли вони побачили, що він кривдить навіть проти Бога, вони не відповіли на його слова; але вони наказали, щоб його зв'язали; і вони передали його в руки служників і відправили його до землі Зарагемлі, щоб його привели до Алми, і головного судді, який був правителем усієї землі."},{"vNo":"30 ","txt":"І сталося, що коли його було приведено до Алми і головного судді, він продовжував те саме, що він робив на землі Гедеона; так, він продовжував блюзнити."},{"vNo":"31 ","txt":"І він підвищував свій голос у пишномовних словах перед Алмою, і кривдив священиків і вчителів, звинувачуючи їх у тому, що ведуть людей за дурними традиціями їхніх батьків заради насичення трудами народу."},{"vNo":"32 ","txt":"Тоді Алма сказав йому: Ти знаєш, що ми не насичуємося за рахунок праці цього народу; бо, ось, я працював аж від початку правління суддів і дотепер своїми власними руками для свого утримання, незважаючи на мої численні мандрівки по всій цій землі, щоб проголошувати слово Бога моєму народові."},{"vNo":"33 ","txt":"І, незважаючи на те, що я виконував багато роботи у церкві, я ніколи не отримав навіть жодного сеніна за свою роботу; так само як і мої браття, за винятком того, що було в суді; і тоді ми отримували тільки згідно з законом нашого часу."},{"vNo":"34 ","txt":"І ось, якщо ми не отримуємо нічого за нашу роботу в церкві, яка нам користь працювати в церкві, крім того, щоб проголошувати істину, щоб ми могли втішатися радістю наших братів"},{"vNo":"35 ","txt":"Тоді навіщо ти говориш, що ми проповідуємо цьому народові, щоб мати вигоду, коли ти сам знаєш, що ми не отримуємо ніякої вигоди? І ось, чи ти віриш, що ми обманюємо цей народ, і це викликає таку радість у їхніх серцях"},{"vNo":"36 ","txt":"І Коригор відповів йому: Так."},{"vNo":"37 ","txt":"І тоді Алма сказав йому: Чи ти віриш, що є Бог"},{"vNo":"38 ","txt":"І він відповів: Ні."},{"vNo":"39 ","txt":"Тоді Алма сказав йому: Чи ти будеш знову заперечувати, що Бог існує, а також заперечувати Христа? Бо ось, я кажу тобі, я знаю, що Бог є, і також, що Христос прийде."},{"vNo":"40 ","txt":"І, ось, які докази ти маєш, що немає Бога або що Христос не прийде? Я кажу тобі, що в тебе немає ніяких, крім твого тільки слова."},{"vNo":"41 ","txt":"Але, дивись, я маю все як свідчення, що це істина; і ти також маєш усе як свідчення тобі, що це істина; і чи будеш ти заперечувати це? Чи ти віриш, що це істина"},{"vNo":"42 ","txt":"Слухай, я знаю, що ти віриш, але тобою заволодів лживий дух, і ти позбувся Духа Бога, так що Йому немає місця в тобі; але диявол має силу над тобою, і він водить тебе всюди, створюючи засоби, щоб ти міг знищити дітей Бога."},{"vNo":"43 ","txt":"І тоді Коригор сказав Алмі: Якщо ти покажеш мені ознаку, щоб я міг переконатися, що Бог існує, так, покажи мені, що Він має силу, і тоді я буду переконаний в істинності твоїх слів."},{"vNo":"44 ","txt":"Але Алма сказав йому: Ти вже мав досить ознак; чи будеш ти знову спокушати Бога твого? Чи скажеш ти: Покажи мені ознаку, коли ти маєш свідчення всіх цих твоїх братів, а також усіх святих пророків? Писання лежать перед тобою, так, і все вказує на те, що Бог є; так, саме земля, і все, що на лиці її, так, і її рух, так, і також усі планети, які рухаються у своєму правильному порядкові, свідчать про те, що існує Верховний Творець."},{"vNo":"45 ","txt":"А ти все ж таки ходиш всюди, відводячи геть серця цих людей, засвідчуючи їм, що Бога немає? І чи будеш ти все ж таки заперечувати всі ці докази? І він сказав: Так, я буду заперечувати, доки ти не покажеш мені ознаку."},{"vNo":"46 ","txt":"І ось сталося, що Алма сказав йому: Знай, я засмучений через закам'янілість твого серця, так, тому що ти все ще чиниш опір духові істини, так що твоя душа може бути знищена."},{"vNo":"47 ","txt":"Але знай, краще, щоб твою душу було згублено, ніж щоб ти був знаряддям приведення багатьох душ до знищення твоєю брехнею і твоїми улесливими словами; тому, якщо ти знову будеш заперечувати, ось, Бог покарає тебе так, що ти онімієш, що ти більше ніколи не відкриєш свого рота, щоб не обманювати більше цей народ."},{"vNo":"48 ","txt":"Тоді Коригор сказав йому: Я не заперечую існування Бога, але я не вірю, що Бог є; і я також кажу, що ви не знаєте, чи є Бог; і якщо ви не покажете мені ознаку, я не повірю."},{"vNo":"49 ","txt":"Тоді Алма сказав йому: Ось це я дам тобі як ознаку, щоб ти онімів, відповідно до моїх слів; і я кажу, що в ім'я Бога ти онімієш, що не зможеш більше нічого вимовити."},{"vNo":"50 ","txt":"Тож коли Алма промовив ці слова, Коригор онімів, так що не міг нічого вимовити, відповідно до слів Алми."},{"vNo":"51 ","txt":"І тоді, коли головний суддя побачив це, він простяг свою руку і написав Коригорові, кажучи: Чи ти переконався у силі Бога? На кому б ти хотів, щоб Алма показав його ознаку? Чи ти хотів би, щоб він уразив інших, щоб показати тобі ознаку? Дивись, він показав тобі ознаку; а тепер, чи будеш ти ще сперечатися"},{"vNo":"52 ","txt":"І Коригор простяг свою руку і написав, кажучи: Я знаю, що я онімів, бо я не можу говорити; і я знаю, що ніщо, крім сили Бога не могло б наслати це на мене; так, і я завжди знав, що Бог є."},{"vNo":"53 ","txt":"Але знайте, диявол обманув мене; бо він явився мені в образі ангела, і сказав мені: Йди і виправляй цей народ, бо всі вони збилися з пуття, йдучи за невідомим Богом. І він сказав мені: Бога немає; так, і він навчив мене того, що я повинен говорити. І я навчав його словам; і я навчав їм, тому що вони були приємними плотському розумові; і я навчав їм аж поки досяг великого успіху, так що я дійсно повірив, що вони були істинні; і з цієї причини я протистояв істині, аж доки не навів на себе це велике прокляття."},{"vNo":"54 ","txt":"Тоді, коли він сказав це, він благав, щоб Алма помолився Богові, щоб це прокляття могло бути знятим з нього."},{"vNo":"55 ","txt":"Але Алма сказав йому: Якщо це прокляття буде знято з тебе, ти знову будеш відводити серця людей; тому воно буде на тобі, саме так, як Господь хоче."},{"vNo":"56 ","txt":"І сталося, що те прокляття не було знято з Коригора; але його було знехтувано, і він пішов від хати до хати, просячи собі на харч."},{"vNo":"57 ","txt":"Тож звістку про те, що трапилося з Коригором, було негайно оголошено по всій цій землі; так, послання було відправлено головним суддею усім людям на цій землі, проголошуючи тим, хто повірив у слова Коригора, що вони повинні негайно покаятися, поки такий самий вирок не зійшов на них."},{"vNo":"58 ","txt":"І сталося, що всі вони переконалися у злочестивості Коригора; отже, їх усіх було знову навернено до Господа; і це поклало край беззаконням на зразок Коригорових. А Коригор усе ходив від хати до хати, просячи їжу на своє утримання."},{"vNo":"59 ","txt":"І сталося, що коли він пішов до людей, так, до людей, які відокремилися від Нефійців і назвали себе Зорамійцями, бо їх вела людина на ім'я Зорам—і коли він пішов поміж ними, ось, на нього наскочили і затоптали, аж на смерть."},{"vNo":"60 ","txt":"І так ми бачимо кінець того, хто перекручував шляхи Господа; і так ми бачимо, що диявол не буде підтримувати своїх дітей в останній день, але швидко затягне їх до пекла."}]}