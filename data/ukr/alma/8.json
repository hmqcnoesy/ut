{"heading":"Алма проповідує і христить на землі Мелек—Його не приймають на землі Аммонійга і він іде від них—Ангел наказує йому повернутися і закликати людей до покаяння—Його приймає Амулек, і вони вдвох проповідують на землі Аммонійга. Близько 82 р. до р.х.","prevAbbr":"alma","prevNo":7,"nextAbbr":"alma","nextNo":9,"chapterTitle":"Книга Алми 8","verses":[{"vNo":"1 ","txt":"І ось сталося, що Алма повернувся з землі Гедеона, після того як він навчав людей Гедеона багато чому, що не може бути записано, встановивши порядок у церкві, відповідно до того, що він перед тим зробив на землі Зарагемлі, так, він повернувся у свій власний будинок у Зарагемлі, щоб відпочити від трудів, які він виконав."},{"vNo":"2 ","txt":"І так закінчився дев'ятий рік правління суддів над народом Нефія."},{"vNo":"3 ","txt":"І сталося на початку десятого року правління суддів над народом Нефія, що Алма пішов звідтіля і вирушив у мандрівку до землі Мелек, на захід від ріки Сидон, на захід біля меж пустині."},{"vNo":"4 ","txt":"І він почав учити народ на землі Мелек згідно з святим чином Бога, за яким він був покликаний; і він почав учити людей по всій землі Мелек."},{"vNo":"5 ","txt":"І сталося, що люди приходили до нього через усі границі землі, яка була з боку пустині. І вони христилися по всій землі;"},{"vNo":"6 ","txt":"Так що коли він закінчив свою роботу в землі Мелек, він пішов звідти, і мандрував протягом трьох днів на північ від землі Мелек; і він прийшов у місто, яке називалося Аммонійга."},{"vNo":"7 ","txt":"Тож це був звичай народу Нефія називати свої землі, і свої міста, і свої села, так, навіть усі свої маленькі села, ім'ям того, хто перший володів ними; і так це було з землею Аммонійга."},{"vNo":"8 ","txt":"І сталося так, що коли Алма прийшов до міста Аммонійга, він почав проповідувати їм слово Бога."},{"vNo":"9 ","txt":"А Сатана здобув велику владу над серцями людей міста Аммонійга; тому вони не хотіли прислухатися до слів Алми."},{"vNo":"10 ","txt":"Проте Алма прикладав багато духовних зусиль, борючись з Богом в щирій молитві, щоб Він пролив Свій Дух на людей, які були в цьому місті; щоб Він також дав йому можливість христити їх на покаяння."},{"vNo":"11 ","txt":"Проте вони закам'яніли своїми серцями, кажучи йому: Слухай, ми знаємо, що ти є Алма; і ми знаємо, що ти є первосвященик над церквою, яку ти встановив у багатьох частинах землі, згідно з твоєю традицією; а ми не з твоєї церкви, і ми не віримо в такі нерозумні традиції."},{"vNo":"12 ","txt":"І ось ми знаємо, що через те, що ми не з твоєї церкви, ми знаємо, що ти не маєш влади над нами; і ти передав місце суду Нефійзі; тому ти не є головним суддею над нами."},{"vNo":"13 ","txt":"Тож коли люди сказали це, і протистояли всім його словам, і ганьбили його, і плювали на нього, і наказали, щоб його викинули з їхнього міста, він пішов звідти і вирушив у мандрівку до міста, яке називалося Аарон."},{"vNo":"14 ","txt":"І сталося, що коли він мандрував туди, пригнічений тугою, долаючи багато лиха і мук душі, через злочестивість людей, які були в місті Аммонійга, сталося, що коли Алма був пригнічений тугою, ось, ангел Господа з'явився йому, кажучи:"},{"vNo":"15 ","txt":"Благословенний ти, Алмо; тому підійми свою голову і звеселися, бо в тебе є велика причина звеселитися; бо ти був вірним у виконанні заповідей Бога з тих пір, коли ти отримав своє перше послання від Нього. Знай, я той, хто передав його тобі."},{"vNo":"16 ","txt":"І знай, мене послано наказати тобі, щоб ти повернувся до міста Аммонійга і проповідував знову людям цього міста; так, проповідував їм. Так, скажи їм: якщо вони не покаються, Господь Бог знищить їх."},{"vNo":"17 ","txt":"Бо знай, вони обмірковують тепер, як їм знищити волю твоїх людей (бо так каже Господь), що є всупереч уставам, і присудам, і заповідям, які Він дав Своєму народові."},{"vNo":"18 ","txt":"Тож сталося, що після того, як Алма отримав послання від ангела Господа, він з поспіхом повернувся на землю Аммонійга. І він увійшов у місто іншою дорогою, так, тією дорогою, що на південь від міста Аммонійга."},{"vNo":"19 ","txt":"І коли він увійшов у місто, він був зголоднілим, і він сказав якомусь чоловікові: Чи ти не даси смиренному слузі Бога щось попоїсти"},{"vNo":"20 ","txt":"І чоловік сказав йому: Я—Нефієць, і я знаю, що ти—святий пророк Бога, бо ти є та людина, про кого ангел сказав у видінні: Ти приймеш. Тому ходім зі мною в мій дім, і я поділюся з тобою своєю їжею; і я знаю, що ти будеш благословенням мені і моєму домові."},{"vNo":"21 ","txt":"І сталося, що чоловік запросив його у свій дім; і звали чоловіка Амулеком; і він приніс хліб і м'ясо і поставив перед Алмою."},{"vNo":"22 ","txt":"І сталося, що Алма з'їв хліб і наситився; і він благословив Амулека і його дім, і він склав дяку Богові."},{"vNo":"23 ","txt":"А після того як він поїв і наситився, він сказав Амулекові: Я—Алма, і я первосвященик над церквою Бога по всій землі."},{"vNo":"24 ","txt":"І знай, мене було покликано проповідувати слово Бога серед усіх цих людей, згідно з духом одкровення і пророцтва; і я був на цій землі, і вони не захотіли мене приймати, але вони викинули мене геть, і я збирався відвернутися від цієї землі назавжди."},{"vNo":"25 ","txt":"Але знай, мені було наказано, що мені слід повернутися знову і пророкувати цьому народові, так, і свідчити проти них щодо їхніх беззаконь."},{"vNo":"26 ","txt":"І ось, Амулеку, через те що ти нагодував мене і запросив мене, ти благословен; бо я був зголоднілим, бо я постився багато днів."},{"vNo":"27 ","txt":"І Алма провів багато днів з Амулеком, перед тим, як він почав проповідувати людям."},{"vNo":"28 ","txt":"І сталося, що люди ще більше погіршали у своїх беззаконнях."},{"vNo":"29 ","txt":"І слово дійшло до Алми, кажучи: Іди; і також скажи Моєму слузі Амулекові піти і пророкувати цьому народові, кажучи: Покайтеся ви, бо так каже Господь, якщо ви не покаєтеся, Я покараю цей народ у Своєму гніві; так, і Я не відверну Свій суворий гнів."},{"vNo":"30 ","txt":"І Алма пішов до народу, і також Амулек, проголосити слова Бога їм; і вони сповнилися Святим Духом."},{"vNo":"31 ","txt":"І вони мали силу, дану їм, так що їх не можна було утримати в темницях; а також неможливо було, щоб хто-небудь з людей міг убити їх; проте вони не використовували свою силу до тих пір, поки їх не зв'язали путами і не кинули до в'язниці. Отже, це було зроблено, щоб Господь міг проявити Свою силу через них."},{"vNo":"32 ","txt":"І сталося, що вони пішли і почали проповідувати і пророкувати людям, згідно з духом і силою, що Господь дав їм."}]}