{"heading":"Щоб здобути спасіння, люди повинні покаятися і виконувати заповіді, народитися знову, очистити свій одяг кров'ю Христа, бути смиренними, і зняти з себе гордовитість і заздрощі, і творити діяння праведності—Добрий Пастир скликає Свій народ—Ті, які чинять злі діяння, є дітьми диявола—Алма засвідчує істинність його вчення і заповідає людям покаятися—Імена праведних будуть записані в книгу життя. Близько 83 р. до р.х.","sectionHeading":"Слова, що їх Алма, первосвященик за святим чином Бога, передав людям у їхніх містах і селах по всій землі.","prevAbbr":"alma","nextAbbr":"alma","prevNo":4,"nextNo":6,"chapterTitle":"Книга Алми 5","prevTitle":"Книга Алми 4","nextTitle":"Книга Алми 6","verses":[{"vNo":1,"txt":"Тож сталося, що Алма почав передавати слово Бога людям, спочатку на землі Зарагемлі, а звідти—по всій землі."},{"vNo":2,"txt":"І ось ці слова, з якими він звертався до людей у церкві, яка була встановлена у місті Зарагемля, згідно з його власним записом, кажучи:"},{"vNo":3,"txt":"Я, Алма, будучи посвяченим моїм батьком, Алмою, у первосвященики над церквою Бога, а він мав владу і повноваження від Бога робити це, ось, я кажу вам, що він почав установлювати церкву на землі, яка була в границях Нефієвої; так, землі, яка називалася землею Мормона; так, і він христив своїх братів у водах Мормона."},{"vNo":4,"txt":"І слухайте, я кажу вам, їх було визволено від рук людей царя Ноя милістю і силою Бога."},{"vNo":5,"txt":"І знайте, після того їх було приведено у залежність руками Ламанійців у пустині; так, я кажу вам, вони були в неволі, і знову Господь визволив їх з залежності силою Свого слова; і нас було приведено на цю землю, і тут ми почали встановлювати церкву Бога по всій землі також."},{"vNo":6,"txt":"І ось слухайте, я кажу вам, мої браття, ви, хто належить до цієї церкви, чи належно ви зберігаєте пам'ять про неволю ваших батьків? Так, і чи належно ви зберігаєте пам'ять про Його милість і довготерпіння до них? І більш того, чи ви належно зберігаєте пам'ять про те, що Він визволив їхні душі з пекла"},{"vNo":7,"txt":"Знайте, Він змінив їхні серця; так, Він пробудив їх від глибокого сну, і вони пробудилися до Бога. Знайте, вони були посеред темряви; проте їхні душі були освітлені світлом вічного слова; так, їх було оточено навколо путами смерті, і ланцюгами пекла, і вічне знищення чекало на них."},{"vNo":8,"txt":"А тепер я запитую вас, мої браття, чи було їх знищено? Слухайте, я кажу вам: Ні, не було."},{"vNo":9,"txt":"І ще я питаю, чи було пута смерті розірвано, і ланцюги пекла, що оточували їх, послаблено? Я кажу вам: Так, їх було послаблено, і їхні душі зростали, і вони оспівували викуплюючу любов. І я кажу вам, що вони спасенні."},{"vNo":10,"txt":"І ось я питаю вас, згідно з якими умовами вони спасенні? Так, які підстави вони мають, щоб сподіватися на спасіння? Яка причина того, що їх визволено від пут смерті, так, і також від ланцюгів пекла"},{"vNo":11,"txt":"Слухайте, я можу сказати вам—хіба мій батько Алма не повірив словам, промовленим вустами Авінадія? І хіба не був той святим пророком? Хіба не говорив він словá Бога, і мій батько Алма хіба не повірив їм"},{"vNo":12,"txt":"І завдяки його вірі могутня зміна сталася в його серці. Знайте, я кажу вам, що все це є істинним."},{"vNo":13,"txt":"І слухайте, він проповідував Слово вашим батькам, і могутня зміна сталася також і в їхніх серцях, і вони упокорилися і поклали довіру на істинного й живого Бога. І знайте, вони були вірними до кінця; тому вони були спасенні."},{"vNo":14,"txt":"А тепер слухайте, я питаю вас, мої браття по церкві, хіба ви не народжені духовно від Бога? Хіба ви не отримали образ Його у виразі вашого обличчя? Хіба ви не відчули могутню зміну у ваших серцях"},{"vNo":15,"txt":"Чи виявляєте ви віру у викуплення Того, Хто створив вас? Чи ви чекаєте з вірою в очах, і чи бачите, як це смертне тіло підніметься у безсмерті, а це тління підніметься у нетлінні, щоб встати перед Богом для того, щоб бути судженими відповідно до діянь, які творилися у смертному тілі"},{"vNo":16,"txt":"Я кажу вам, чи можете ви уявити собі, що ви чуєте голос Господа, Який скаже вам того дня: Прийдіть до Мене ви, благословенні, бо знайте, ваші діяння були діяннями праведності на лиці землі"},{"vNo":17,"txt":"Або чи можете ви уявити собі, що ви можете обманути Господа того дня, і сказати: Господи, наші діяння були праведними діяннями на лиці землі,—і що Він спасе вас"},{"vNo":18,"txt":"Або, інакше, чи можете ви уявити собі, як вас приведено до суду Божого, а ваші душі сповнені провини і каяття, маючи спомини про всю вашу провину, авжеж, повний спомин про всю вашу злочестивість, так, спомин про те, що ви відверто відмовилися коритися заповідям Бога"},{"vNo":19,"txt":"Я кажу вам, чи зможете ви підвести очі на Бога того дня з щирим серцем і чистими руками? Я кажу вам, чи можете ви підвести очі, маючи образ Бога, вигравіюваний на ваших обличчях"},{"vNo":20,"txt":"Я кажу вам, чи можете ви думати про те, що будете спасенні, якщо ви погодилися стати підвладними дияволові"},{"vNo":21,"txt":"Я кажу вам, ви дізнаєтеся того дня, що не зможете бути спасенними; бо не може жодна людина бути спасенною, якщо її одяг не відмитий добíла; так, її одяг повинен бути очищений, доки він не стане чистим від усієї заплямованості через кров Того, про Кого говорили наші батьки, Хто прийде, щоб викупити Свій народ від їхніх гріхів."},{"vNo":22,"txt":"І ось я питаю вас, мої браття, як саме будь-хто з вас почуватиметься, якщо стоятиме перед судом Бога, маючи одяг, заплямований кров'ю і всілякою бруднотою? Тож про що це буде свідчити проти вас"},{"vNo":23,"txt":"Тож хіба це не буде свідчити, що ви вбивці, авжеж, і також, що ви винні у всілякій злочестивості"},{"vNo":24,"txt":"Послухайте, браття мої, чи ви припускаєте, що така особа матиме місце, щоб сидіти в царстві Бога з Авраамом, з Ісаком і з Яковом, і також з усіма святими пророками, чий одяг чистий і незаплямований, очищений і білий"},{"vNo":25,"txt":"Я кажу вам: Ні; якщо тільки ви не зробите нашого Творця обманщиком від початку або припустите, що він обманщик від початку, ви не можете припустити, що такі можуть мати місце в царстві небесному; але їх буде знехтувано, бо вони є дітьми царства диявола."},{"vNo":26,"txt":"І ось тоді я кажу вам, браття мої, чи пережили ви переміну в серці, і чи відчули ви, нібито співаєте пісню викупительної любові, я хочу спитати, чи можете ви відчувати це тепер"},{"vNo":27,"txt":"Чи пройшли ви, утримуючи себе невинними перед Богом? Чи могли б ви, якби вас було покликано вмерти в цей час, сказати собі, що ви були достатньо смиренними? Що ваш одяг було очищено і вибілено через кров Христа, Який прийде, щоб викупити Свій народ від їхніх гріхів"},{"vNo":28,"txt":"Тож чи повністю ви позбавилися гордовитості? Я кажу вам, якщо ні, то ви не готові зустрітися з Богом. Тож ви повинні підготуватися швидко; бо царство небесне вже незабаром буде поруч, і такий не матиме вічного життя."},{"vNo":29,"txt":"Слухайте, я кажу, чи є серед вас той, хто не позбавлений заздрості? Я кажу вам, що той не готовий; і я хотів би, щоб він підготувався швидко, бо ця година зовсім поруч, і він не знає, коли той час прийде; бо такого не буде визнано невинним."},{"vNo":30,"txt":"І знову я кажу вам, чи є серед вас той, хто піднімає на сміх свого брата або хто осипає його утисками"},{"vNo":31,"txt":"Горе тому, бо він не готовий, а час, коли він має покаятися, вже поруч, інакше він не може бути спасенним!"},{"vNo":32,"txt":"Так, дійсно, горе всім вам, творці беззаконня; покайтеся, покайтеся, бо Господь Бог сказав це!"},{"vNo":33,"txt":"Тож Він посилає запрошення всім людям, бо руки милості простерті до них, і Він каже: Покайтеся, і Я прийму вас."},{"vNo":34,"txt":"Дійсно, Він каже: Прийдіть до Мене, і ви скуштуєте від плоду дерева життя; так, ви будете їсти і пити хліб і воду життя вільно;"},{"vNo":35,"txt":"Так, прийдіть до Мене і принесіть діяння праведності, і ви не будете відрубані і вкинуті у вогонь—"},{"vNo":36,"txt":"Бо ось, той час вже поруч, коли той, хто не приносить хороший плід, або хто не чинить діянь праведності, той має підставу тужити і горювати."},{"vNo":37,"txt":"О ви, творці беззаконня; ви, хто чваниться суєтними речами світу, ви, які удавали, що знаєте путі праведності, однак заблукали, як вівці, не маючи пастиря, незважаючи на те, що пастир кликав вас і все ще кличе вас, але ви не прислухаєтеся до Його голосу!"},{"vNo":38,"txt":"Тож я кажу вам, що добрий пастир кличе вас; так, і Своїм власним іменем Він вас кличе, яке є іменем Христа; і якщо ви не прислухаєтеся до голосу доброго пастиря, до імені, яким вас кличуть, знайте, ви не вівці доброго пастиря."},{"vNo":39,"txt":"І от якщо ви не вівці доброго пастиря, з якої отари ви? Слухайте, я кажу вам, що диявол ваш пастир, і ви з його отари; і от, хто може заперечувати це? Слухайте, я кажу вам, хто заперечуватиме це, той брехун і породження диявола."},{"vNo":40,"txt":"Бо я кажу вам, усе, що є добро, походить від Бога, а все, що є зло, походить від диявола."},{"vNo":41,"txt":"Тому, якщо людина приносить добрі діяння, вона прислухається до голосу доброго пастиря, і вона слідує за ним; але той, хто приносить злі діяння, той стає породженням диявола, бо він прислухається до його голосу і слідує за ним."},{"vNo":42,"txt":"І той, хто робить це, повинен отримати свою плату від нього; тому як свою плату він отримує смерть, для того, що стосується праведності, будучи мертвим до всіх добрих діянь."},{"vNo":43,"txt":"І ось, мої браття, я б хотів, щоб ви почули мене, бо я говорю силою своєї душі; бо знайте, я говорив до вас прямо, щоб ви не змогли помилитися, тобто говорив згідно з заповідями Бога."},{"vNo":44,"txt":"Бо мене покликано говорити у такий спосіб, відповідно до священного чина Бога, який є в Христі Ісусі; так, мені заповідано стояти і свідчити цьому народові те, що говорилося нашими батьками стосовно того, що має статися."},{"vNo":45,"txt":"І це ще не все. Чи не здається вам, що я знаю про це сам? Знайте, я свідчу вам, що я знаю, що те, про що я говорив, істина. І звідки, на вашу думку, я знаю про точність цього"},{"vNo":46,"txt":"Слухайте, я кажу вам, це стало відомим мені через Святого Духа Божого. Знайте, я постився і молився багато днів, щоб знати це самому. І ось, я знаю сам, що це істина; бо Господь Бог зробив так, що це явилося мені через Його Святого Духа; і це й є дух одкровення, що в мені."},{"vNo":47,"txt":"І більш того, я кажу вам, що так було відкрито мені, що слова, які було сказано нашими батьками, істинні, таким чином це є, згідно з духом пророцтва, що в мені, що є теж через прояв Духа Божого."},{"vNo":48,"txt":"Я кажу вам, що знаю сам, що все, що я вам скажу про те, що має статися, істинне; і я кажу вам, що я знаю, що Ісус Христос прийде, так, Син, Єдинонароджений від Батька, сповнений благодаті, і милості, й істини. І знайте, це саме Він прийде забрати гріхи світу, так, гріхи кожної людини, хто твердо вірить в Його ім'я."},{"vNo":49,"txt":"І ось я кажу вам, що то і є чин, за яким я покликаний, так, проповідувати моїм улюбленим братам, так, і кожному, хто живе на цій землі; так, проповідувати всім, і старим, і молодим, і підневільним, і вільним; так, я кажу вам, похилого віку, і також середнього віку, і підростаючому поколінню; так, волати до них, що вони мають покаятися і народитися знову."},{"vNo":50,"txt":"Так, саме так каже Дух: покайтеся, всі ви, кінці землі, бо царство небесне вже незабаром буде поруч; так, Син Бога приходить у Своїй славі, у Своїй могутності, величності, силі і владі. Так, мої улюблені браття, я кажу вам, що Дух каже: Побачте славу Царя всієї землі; і Цар небес теж дуже скоро засяє серед усіх дітей людських."},{"vNo":51,"txt":"І ще Дух каже мені, так, волає до мене могутнім голосом, кажучи: Іди і скажи цьому народові: Покайтеся, бо якщо ви не покаєтеся, ви ніяк не зможете успадкувати царство небесне."},{"vNo":52,"txt":"І знову я кажу вам, Дух каже: Дивіться, сокиру занесено над корінням дерева; тому кожне дерево, яке не приносить хороших плодів, буде зрубано і кинуто у вогонь, так, у вогонь, який не можна загасити, а саме невгасимий вогонь. Слухайте і запам'ятайте, Святий Ізраїля сказав це."},{"vNo":53,"txt":"І ось, мої улюблені браття, я кажу вам, чи можете ви протистояти цим висловлюванням; так, чи можете ви відкласти це і розтоптати Святого Ізраїля під ногами; так, чи можете ви чванитися в гордовитості ваших сердець; так, чи будете ви все ще вперто продовжувати носити коштовний одяг і прагнути до суєтних речей світу, до своїх багатств"},{"vNo":54,"txt":"Так, чи будете ви вперто продовжувати вважати, що ви кращі один одного; так, чи будете ви вперто продовжувати утискувати своїх братів, які стали смиренними і йдуть за святим чином Бога, за яким їх було приведено до цієї церкви, будучи освяченими Святим Духом, і вони чинять діла, гідні покаяння—"},{"vNo":55,"txt":"Так, і чи ви будете вперто продовжувати повертатися спинами вашими до бідних і до нужденних, і утримувати своє майно від них"},{"vNo":56,"txt":"І нарешті, всі ви, хто буде вперто продовжувати свою злочестивість, я кажу вам, що це ті, кого буде зрубано і кинуто у вогонь, якщо вони швидко не покаються."},{"vNo":57,"txt":"І ось я кажу вам, усі ви, хто має бажання слідувати за голосом доброго пастиря, відійдіть геть від злочестивих, і відділіться, і не торкайтеся їхніх нечистих речей; і знайте, їхні імена буде викреслено, щоб імена злочестивих не було перечислено серед імен праведних, щоб могло бути виконаним слово Бога, яке каже: Імена злочестивих не буде змішано з іменами Мого народу;"},{"vNo":58,"txt":"Бо імена праведних буде записано в книзі життя, і їм Я подарую спадщину праворуч Мене. І ось, браття мої, що ви можете сказати проти цього? Я кажу вам, якщо ви й скажете проти цього, це не має значення, бо слово Бога повинно бути виконано."},{"vNo":59,"txt":"Бо чи є пастир серед вас, який, маючи багато овець, не доглядатиме їх, щоб вовки не увійшли і не зжерли його отару? І дивіться, якщо вовк увійде до отари, хіба він не вижене його геть? Так, зрештою, якщо він зможе, то знищить його."},{"vNo":60,"txt":"І ось я кажу вам, що добрий пастир кличе вас; і якщо ви прислухаєтеся до Його голосу, Він приведе вас до Своєї кошари, і ви—Його вівці; і Він заповідає вам, щоб ви не дозволяли жодному ненажерливому вовкові входити до вас, щоб вас не було знищено."},{"vNo":61,"txt":"І ось я, Алма, заповідаю вам мовою Того, Хто заповідав мені, щоб ви старанно виконували слова, які я сказав вам."},{"vNo":62,"txt":"Я кажу як заповідь вам, хто належить до церкви; а тим, хто не належить до церкви, я кажу як запрошення, кажучи: Прийдіть і христіться на покаяння, щоб ви також могли скуштувати плоду дерева життя."}]}