{"heading":"Аарон навчає Амалекійців про Христа і Його спокуту—Аарона і його братів ув'язнено в Міддонії—Після свого визволення вони навчають у синагогах і мають багато навернених—Ламоній дарує релігійну свободу людям на землі Ізмаїла. Близько 90–77 рр. до р.х.","sectionHeading":"Розповідь про проповідування Аарона, і Мулокія, і їхніх братів Ламанійцям.","prevAbbr":"alma","prevNo":20,"nextAbbr":"alma","nextNo":22,"chapterTitle":"Книга Алми 21","verses":[{"vNo":"1 ","txt":"Тоді, коли Аммон і його браття розділилися на границі землі Ламанійців, ось, Аарон вирушив у мандрівку до землі, яку Ламанійці називали Єрусалимом, названої так на честь землі народження їхніх батьків; і це було далеко, поблизу границь Мормона."},{"vNo":"2 ","txt":"Тож Ламанійці й Амалекійці і люди Амулона побудували велике місто, яке називалося Єрусалим."},{"vNo":"3 ","txt":"Тож Ламанійці самі по собі були досить закам'янілі, але Амалекійці й Амулонійці були ще більш закам'янілими; отже, вони зробили так, що Ламанійці закам'яніли своїми серцями, щоб посилити свою злочестивість і свої мерзоти."},{"vNo":"4 ","txt":"І сталося, що Аарон прийшов у місто Єрусалим, і спочатку почав проповідувати Амалекійцям. І він почав проповідувати їм у їхніх синагогах, бо вони побудували синагоги за чином Негорів; бо багато Амалекійців і Амулонійців були за чином Негорів."},{"vNo":"5 ","txt":"Отже, коли Аарон увійшов до однієї з їхніх синагог проповідувати людям, і коли він говорив з ними, ось, піднявся Амалекієць і почав сперечатися з ним, кажучи: Що то таке, про що ти свідчив? Чи ти бачив ангела? Чому ангели не являються нам? Дивись, хіба цей народ не такий хороший, як твій народ"},{"vNo":"6 ","txt":"Ти також кажеш, що якщо ми не покаємося, ми загинемо. Звідки знаєш ти думки і наміри наших сердець? Звідки знаєш ти, що ми маємо причину каятися? Звідки знаєш ти, що ми не праведний народ? Дивись, ми побудували святилища, і ми збираємося разом, щоб поклонятися Богові. Ми віримо, що Бог спасе всіх людей."},{"vNo":"7 ","txt":"Тоді Аарон сказав йому: Чи ти віриш, що Син Бога прийде, щоб викупити людство від їхніх гріхів"},{"vNo":"8 ","txt":"І чоловік сказав йому: Ми не віримо, що ти знаєш щось таке. Ми не віримо в такі дурні легенди. Ми не віримо, що ти знаєш про те, що має статися, а також не віримо ми, що твої батьки і також наші батьки знали те, що вони говорили, про те, що має статися."},{"vNo":"9 ","txt":"Тоді Аарон почав розкривати їм писання стосовно пришестя Христа, а також стосовно воскресіння мертвих, і про те, що не може бути викуплення для людства інакше, ніж через смерть і страждання Христа, і спокуту Його кров'ю."},{"vNo":"10 ","txt":"І сталося, що коли він почав роз'яснювати їм це, вони розсердилися на нього і почали насміхатися над ним; і вони не хотіли слухати слів, які він їм говорив."},{"vNo":"11 ","txt":"Отже, коли він побачив, що вони не хочуть слухати його слів, він пішов з їхньої синагоги і попрямував до села, яке називалося Ані-Антій, і там він зустрів Мулокія, який проповідував їм Слово; а також Амму і його братів. І вони сперечалися з багатьма про Слово."},{"vNo":"12 ","txt":"І сталося, що вони побачили, що люди закам'яніють серцями своїми, тому вони пішли звідти і попрямували до землі Міддонії. І вони проповідували Слово багатьом, і мало хто повірив словам, яким вони навчали."},{"vNo":"13 ","txt":"Проте Аарона і певну кількість його братів було схоплено і кинуто до в'язниці, а решта їх утекла з землі Міддонії до навколишніх країв."},{"vNo":"14 ","txt":"А ті, кого було кинуто до в'язниці, перестраждали багато, і їх було визволено рукою Ламонія й Аммона, і їх було нагодовано й одягнуто."},{"vNo":"15 ","txt":"І вони знову пішли проголошувати Слово, і ось так їх було визволено вперше з в'язниці; і ось так вони перестраждали."},{"vNo":"16 ","txt":"І вони пішли туди, куди їх вів Дух Господа, проповідуючи слово Бога в кожній синагозі Амалекійців, або на кожному зібранні Ламанійців, куди їм дозволено було входити."},{"vNo":"17 ","txt":"І сталося, що Господь почав благословляти їх, так що вони привели багатьох до пізнання істини; так, вони дійсно переконали багатьох в їхніх гріхах, і в традиціях їхніх батьків, що не були правильними."},{"vNo":"18 ","txt":"І сталося, що Аммон і Ламоній повернулися з землі Міддонії на землю Ізмаїла, яка була землею їхнього успадкування."},{"vNo":"19 ","txt":"І цар Ламоній не дозволив, щоб Аммон служив йому, тобто, щоб був його слугою."},{"vNo":"20 ","txt":"Але він наказав, щоб синагоги було побудовано на землі Ізмаїла; і він наказав, щоб його люди, тобто люди, які були під його царюванням, збиралися разом."},{"vNo":"21 ","txt":"І він зрадів за них, і він навчав їх багато чому. І він також проголошував їм, що вони є народом під його владою, і що вони є вільним народом, що вони вільні від гноблення царя, його батька; бо його батько обіцяв йому, що він може царювати над людьми, які жили на землі Ізмаїла, і на всій навколишній землі."},{"vNo":"22 ","txt":"І він також проголосив їм, що вони можуть мати волю поклонятися Господові Богу своєму відповідно до своїх бажань, в якому б місці вони не жили, аби тільки це було на землі, яка була під царюванням царя Ламонія."},{"vNo":"23 ","txt":"І Аммон проповідував народові царя Ламонія; і сталося, що він навчав їх усьому, що стосується речей праведних. І він закликав їх щоденно, з усією старанністю; і вони зважили на його слова, і вони завзято виконували заповіді Бога."}]}