{"heading":"Церкву в Зарагемлі очищено і в ній встановлено порядок—Алма йде до Гедеона проповідувати. Близько 83 р. до р.х.","prevAbbr":"alma","nextAbbr":"alma","prevNo":5,"nextNo":7,"chapterTitle":"Книга Алми 6","prevTitle":"Книга Алми 5","nextTitle":"Книга Алми 7","verses":[{"vNo":1,"txt":"І ось сталося, що після того як Алма закінчив промову до людей церкви, яку було встановлено у місті Зарагемля, він висвятив священиків і старійшин покладенням своїх рук згідно з чином Бога, щоб вони головували над церквою й пильнували її."},{"vNo":2,"txt":"І сталося, що всіх, хто не належав до церкви, але покаявся у своїх гріхах, було хрищено на покаяння, і прийнято в церкву."},{"vNo":3,"txt":"І ще сталося, що всі, хто належав до церкви, але не покаявся у своїй злочестивості і не став смиренним перед Богом—я маю на увазі тих, хто підносився в гордовитості своїх сердець—тих було відкинуто, і їхні імена було викреслено, щоб їхні імена не було причислено до імен праведних."},{"vNo":4,"txt":"І таким чином вони почали встановлювати порядок у церкві в місті Зарагемля."},{"vNo":5,"txt":"Тепер я хотів би, щоб ви зрозуміли, що слово Бога було вільним для всіх, щоб нікого не було позбавлено привілею збиратися разом для того, щоб почути слово Бога."},{"vNo":6,"txt":"Проте дітям Бога було заповідано, що їм слід збиратися разом часто й об'єднуватися в пості й щирій молитві за благополуччя душ тих, хто не знав Бога."},{"vNo":7,"txt":"І ось сталося, що коли Алма зробив ці настанови, він пішов від них, так, з церкви, яка була в місті Зарагемля, і пішов на схід від ріки Сидон, у долину Гедеон, туди, де було збудовано місто, яке називалося містом Гедеон, яке було в долині, що називалася Гедеон, будучи названою на честь людини, яку було вбито мечем рукою Негора."},{"vNo":8,"txt":"І Алма пішов і почав проголошувати слово Бога до церкви, яку було встановлено в долині Гедеон, згідно з одкровенням істини слова, яке було сказано їхніми батьками, і згідно з духом пророцтва, яке було в ньому, згідно з свідченням про Ісуса Христа, Сина Бога, Який має прийти, щоб викупити Свій народ від їхніх гріхів, і святим чином, за яким його було покликано. І так це написано. Амінь."}]}