{"heading":"Шиблона переслідувано за праведність—Спасіння є в Христі, Який є життям і світлом для світу—Стримуйте всі ваші пристрасті. Близько 74 р. до р.х.","sectionHeading":"Заповіді Алми його синові Шиблону.","prevAbbr":"alma","prevNo":37,"nextAbbr":"alma","nextNo":39,"chapterTitle":"Книга Алми 38","verses":[{"vNo":"1 ","txt":"Сину мій, прихили вухо до моїх слів, бо я кажу тобі, так само, як казав Геламанові: якщо ти будеш виконувати заповіді Бога, ти будеш процвітати на цій землі; а якщо ти не будеш виконувати заповідей Бога, ти будеш відсічений від Його присутності."},{"vNo":"2 ","txt":"А тепер, сину мій, я сподіваюся, що буду мати велику радість у тобі через твою непохитність і твою вірність Богові; бо як ти почав у своїй молодості покладатися на Господа Бога твого, так само я сподіваюся, що ти будеш продовжувати виконувати Його заповіді; бо благословенний той, хто витерпить до кінця."},{"vNo":"3 ","txt":"Я кажу тобі, сину мій, що я вже мав велику радість у тобі через твою вірність, і твою старанність, і твою терпеливість, і твоє довгостраждання серед народу Зорамійців."},{"vNo":"4 ","txt":"Бо я знаю, що ти був у путах; так, і я також знаю, що тебе каменували через Слово; і ти зносив усе це з терпеливістю, тому що Господь був з тобою; і тепер ти знаєш, що Господь визволив тебе."},{"vNo":"5 ","txt":"А тепер, сину мій Шиблоне, я б хотів, щоб ти запам'ятав, що наскільки ти будеш покладати довіру свою на Бога, настільки тебе буде визволено від твоїх випробувань, і твоїх бід, і твоїх скорбот, і тебе буде піднесено в останній день."},{"vNo":"6 ","txt":"Тож сину мій, я б не хотів, щоб ти вважав, що я знаю це від себе, але це Дух Бога, Який в мені, Який повідомляє мене про це, бо якби я не народився від Бога, я б не міг знати цього."},{"vNo":"7 ","txt":"Але ось, Господь у Його великій милості послав Свого ангела проголосити мені, що я маю зупинити дії руйнування серед Його народу; так, і я бачив ангела лице до лиця, і він говорив зі мною, і його голос був наче грім, і він потряс усю землю."},{"vNo":"8 ","txt":"І сталося, що я три дні і три ночі перебував у стані найгострішого болю і муки душі; і ніколи, аби я не заволав до Господа Ісуса Христа за милістю, я б не отримав прощення гріхів моїх. Але ось, я волав до Нього і дійсно знайшов спокій моїй душі."},{"vNo":"9 ","txt":"І ось, сину мій, я сказав тобі це, щоб ти міг навчитися мудрості, щоб ти міг навчитися від мене тому, що немає іншого шляху або засобу, якими людина могла б спастися, як тільки в Христі і через Нього. Знай, Він є життя і світло для світу. Знай, Він є слово істини і праведності."},{"vNo":"10 ","txt":"І ось, як ти почав навчати Слову, саме так я б хотів, щоб ти продовжував навчати; і я б хотів, щоб ти був старанним і стриманим в усьому."},{"vNo":"11 ","txt":"Гляди, щоб ти не підносився до гордовитості; так, гляди, щоб ти не хвалився ні своєю власною мудрістю, ані своєю великою силою."},{"vNo":"12 ","txt":"Користуйся сміливістю, а не зухвалістю; і також гляди, щоб ти стримував усі свої пристрасті, щоб ти сповнився любові; гляди, щоб ти утримувався від неробства."},{"vNo":"13 ","txt":"Не молися так, як Зорамійці роблять, бо ти бачив, що вони моляться, аби їх почули люди, і щоб їх хвалили за їхню мудрість."},{"vNo":"14 ","txt":"Не кажи: О Боже, я дякую Тобі за те, що ми кращі за наших братів; але краще кажи: О Господи, прости мою нікчемність і згадуй моїх братів з милістю—так, визнавай свою нікчемність перед Богом у всі часи."},{"vNo":"15 ","txt":"І нехай Господь благословить твою душу, і прийме тебе в останній день у Своєму царстві, щоб посісти у мирі. Тепер іди, сину мій, і навчай цих людей Слову. Будь розсудливим. Сину мій, прощавай."}]}