{"heading":"Шиблон, а згодом Геламан заволодівають священними літописами—Багато Нефійців мандрує до землі, що на півночі—Гаґот будує кораблі, які пливуть до західного моря—Моронійга перемагає Ламанійців у битві. Близько 56–52 рр. до р.х.","prevAbbr":"alma","nextAbbr":"hel","prevNo":62,"nextNo":1,"chapterTitle":"Книга Алми 63","prevTitle":"Книга Алми 62","nextTitle":"Книга Геламана 1","verses":[{"vNo":1,"txt":"І сталося на початку тридцять і шостого року правління суддів над народом Нефія, що Шиблон узяв у володіння ті священні речі, які було передано Геламанові Алмою."},{"vNo":2,"txt":"А був він справедливим чоловіком, і він ішов чесно перед Богом; і він прагнув постійно творити добро, виконувати заповіді Господа Бога свого; і так само чинив і його брат."},{"vNo":3,"txt":"І сталося, що Мороній також помер. І так закінчився тридцять і шостий рік правління суддів."},{"vNo":4,"txt":"І сталося, що в тридцять і сьомому році правління суддів велика група чоловіків, аж близько п'яти тисяч і чотирьохсот чоловіків з своїми жінками і своїми дітьми вийшли з землі Зарагемлі до землі, яка була на півночі."},{"vNo":5,"txt":"І сталося, що Гаґот, будучи надзвичайно допитливою людиною, отже, він пішов і побудував собі надзвичайно великий корабель, на межах землі Щедрої, поблизу землі Спустошення, і спустив його на воду в західному морі, поблизу вузького перешийка, який вів до землі на півночі."},{"vNo":6,"txt":"І ось, було багато з Нефійців, які зійшли на нього і попливли вперед з великою кількістю провізії, а також багато жінок і дітей; і вони взяли курс на північ. І так закінчився тридцять і сьомий рік."},{"vNo":7,"txt":"І в тридцять і восьмому році той чоловік побудував інші кораблі. І перший корабель також повернувся, і набагато більше людей зійшло на нього; і вони також узяли багато провізії, і знову вирушили до землі на півночі."},{"vNo":8,"txt":"І сталося, що більше про них нічого не було чути. І ми гадаємо, що вони потонули в глибинах моря. І сталося, що ще один корабель відплив; і куди він поплив, ми не знаємо."},{"vNo":9,"txt":"І сталося, що в цей рік було багато людей, які вирушили до землі на півночі. І так закінчився тридцять і восьмий рік."},{"vNo":10,"txt":"І сталося в тридцять і дев'ятому році правління суддів Шиблон також помер, а Коріантон вирушив до землі на півночі на кораблі, щоб доставити провізію людям, які до того вирушили до тієї землі."},{"vNo":11,"txt":"Отже, було необхідно, щоб Шиблон передав ті священні речі перед своєю смертю синові Геламана, якого назвали Геламаном, якого назвали ім'ям його батька."},{"vNo":12,"txt":"Тож дивіться, всі ті вигравіювання, які були у володінні Геламана, було переписано і розіслано серед дітей людських по всій землі, крім тих частин, які було заповідано Алмою не розсилати."},{"vNo":13,"txt":"Проте, ці речі повинні були зберігатися священними і передаватися від покоління до покоління; отже, цього року їх було передано Геламанові, перед смертю Шиблона."},{"vNo":14,"txt":"І сталося також цього року, що були деякі розкольники, які пішли до Ламанійців; і їх було знову підбурено до гніву проти Нефійців."},{"vNo":15,"txt":"І також того самого року вони прийшли з численним військом воювати проти народу Моронійги, тобто проти війська Моронійги, під час чого їх було розбито і вигнано знову до їхніх власних земель, і вони зазнали великих втрат."},{"vNo":16,"txt":"І так закінчився тридцять і дев'ятий рік правління суддів над народом Нефія."},{"vNo":17,"txt":"І так закінчилася розповідь Алми, і його сина Геламана, і також Шиблона, який був його сином."}]}