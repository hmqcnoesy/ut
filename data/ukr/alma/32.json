{"heading":"Алма навчає бідних, чиє лихо упокорило їх—Віра є надією на те, чого не видно, але що є істинне—Алма свідчить, що ангели священнослужать чоловікам, жінкам і дітям—Алма порівнює Слово з насінням—Воно має бути посіяне і підживлене—Тоді з нього виростає дерево, з якого знімають плід вічного життя. Близько 74 р. до р.х.","prevAbbr":"alma","prevNo":31,"nextAbbr":"alma","nextNo":33,"chapterTitle":"Книга Алми 32","verses":[{"vNo":"1 ","txt":"І сталося, що вони пішли й почали проповідувати слово Бога людям, входячи до їхніх синагог, і до їхніх будинків; так, і вони проповідували Слово навіть на їхніх вулицях."},{"vNo":"2 ","txt":"І сталося, що після багатьох зусиль вони почали добиватися успіху серед бідного класу людей; бо ось їх було вигнано з їхніх синагог через грубість їхнього одягу—"},{"vNo":"3 ","txt":"Отже, їм не було дозволено входити до їхніх синагог, щоб поклонятися Богові, через те, що вони вважалися за брудноту; отже, вони були бідними; так, вони вважалися своїми братами за жужіль; отже вони були бідними на речі світу; і також вони були бідними серцем."},{"vNo":"4 ","txt":"Тож коли Алма вчив і говорив до людей на горі Онійда, до нього прийшов великий натовп людей, тих, про кого ми говорили, хто був бідний серцем, через їхню бідність на речі світу."},{"vNo":"5 ","txt":"І вони прийшли до Алми; і один, який був найголовнішим серед них, сказав йому: Слухай, що цим моїм братам робити, адже їх зневажають усі люди через їхню бідність, авжеж, і найбільше наші священики; бо вони вигнали нас з наших синагог, будуючи які, ми трудилися багато своїми власними руками; і вони вигнали нас через нашу надзвичайну бідність; і в нас немає місця, щоб поклонятися нашому Богові; і ось, що нам робити"},{"vNo":"6 ","txt":"І тоді, коли Алма почув це, він повернувся обличчям прямо до нього, і він подивився з великою радістю; бо він побачив, що їхні скорботи дійсно упокорили їх, і вони були підготовлені почути Слово."},{"vNo":"7 ","txt":"Тому він нічого більше не сказав іншим з натовпу; але він простяг свою руку до тих, кого він побачив, хто дійсно покаявся, і сказав їм:"},{"vNo":"8 ","txt":"Я бачу, що ви принижені серцем; і якщо це так, благословенні ви."},{"vNo":"9 ","txt":"Ось ваш брат сказав: Що нам робити?—бо нас вигнано з наших синагог, так що ми не можемо поклонятися Богові нашому."},{"vNo":"10 ","txt":"Слухайте, я кажу вам, чи ви вважаєте, що не можете поклонятися Богові ніде, окрім як тільки в синагогах ваших"},{"vNo":"11 ","txt":"І більш того, я хочу запитати, чи ви вважаєте, що не повинні поклонятися Богові частіше, ніж тільки один раз на тиждень"},{"vNo":"12 ","txt":"Я кажу вам, це добре, що вас вигнано з ваших синагог, щоб ви могли бути покірливими, і щоб ви могли навчитися мудрості; бо це необхідно, щоб ви навчилися мудрості; бо саме через те, що вас вигнано, через те, що вас зневажають ваші браття через вашу надзвичайну бідність, вас приведено до приниженості серця; бо вас через необхідність приведено до покірливості."},{"vNo":"13 ","txt":"І ось, через те що ви змушені бути покірливими, благословенні ви; бо людина іноді, якщо вона змушена бути покірливою, прагне покаяння; а це певно, що той, хто кається, знаходить милість; а той, хто знаходить милість і витерпить до кінця, той буде спасенним."},{"vNo":"14 ","txt":"І ось, хоч я сказав вам, що через те, що ви були змушені бути покірливими, ви були благословенні, чи не вважаєте ви, що більш благословенні ті, хто дійсно упокорився сам через Слово"},{"vNo":"15 ","txt":"Так, той, хто дійсно упокорюється сам, і кається у своїх гріхах, і витерпить до кінця, той буде благословенним—так, набагато більше благословенним, ніж ті, хто змушений бути покірливими через свою надзвичайну бідність."},{"vNo":"16 ","txt":"Отже, благословенні ті, які упокорюються самі без того, щоб бути змушеними упокоритися; або, вірніше, іншими словами, благословенний той, хто вірить у слово Бога, і христиться без упертості серця, так, не будучи приведеним до пізнання Слова, або навіть змушеним пізнати, до того як вони повірять."},{"vNo":"17 ","txt":"Так, є багато таких, які кажуть: Якщо ти покажеш нам ознаку з небес, тоді ми будемо знати з упевненістю; тоді ми повіримо."},{"vNo":"18 ","txt":"Тож я питаю, чи то є віра? Слухайте, я кажу вам: Ні; бо якщо людина знає щось, у неї немає причини вірити, бо вона знає це."},{"vNo":"19 ","txt":"І ось, як набагато більше проклятий той, хто знає волю Бога і не виконує її, ніж той, хто тільки вірить, або тільки має причину вірити, і впадає у провину"},{"vNo":"20 ","txt":"Тож про це ви повинні розсудити. Слухайте, я кажу вам, що це як з одного боку, так само і з другого; і буде кожній людині відповідно до її діянь."},{"vNo":"21 ","txt":"І ось, як я сказав про віру—віра це не означає мати досконалі знання про щось; тому, якщо ви маєте віру, ви сподіваєтеся на те, чого не видно, але що є істинним."},{"vNo":"22 ","txt":"І ось, слухайте, я кажу вам, і я б хотів, щоб ви запам'ятали, що Бог милостивий до всіх, хто вірить в Його ім'я; отже, Він бажає спершу, щоб ви вірили, так, саме в Його Слово."},{"vNo":"23 ","txt":"І ось, Він передає Своє Слово через ангелів людям, так, не тільки чоловікам, але й жінкам також. Тож це ще не все; малі діти мають слова, дані їм багато разів, які примушують мовчати мудрих і освічених."},{"vNo":"24 ","txt":"І ось, мої улюблені браття, оскільки ви хотіли дізнатися від мене, що вам робити, через те що ви скривджені і знехтувані—тож я не хочу, щоб ви вважали, що я маю на думці судити вас інакше, як тільки згідно з тим, що є істинне—"},{"vNo":"25 ","txt":"Бо я не маю на думці, щоб ви всі були змушені упокоритися; бо я істинно вірю, що є серед вас дехто, хто б упокорився сам, незалежно від обставин, в яких вони можуть опинитися."},{"vNo":"26 ","txt":"Тож, як я сказав про віру—що це не є досконале знання—так само і з моїми словами. Ви не можете знати спочатку про їхню певність досконало, так само як і віра не є досконалим знанням."},{"vNo":"27 ","txt":"Але знайте, якщо ви прокинетеся і пробудите сили свого розуму, аж до того, щоб зробити дослід над моїми словами, і скористуєтеся принаймні частинкою віри, так, навіть якщо ви не можете нічого, окрім того, щоб мати бажання повірити, нехай це бажання працює в вас, аж до того, як ви повірите так, що зможете дати місце для частини моїх слів."},{"vNo":"28 ","txt":"Тепер ми порівняємо Слово з насінням. Тож, якщо ви знайдете місце, щоб насіння могло бути посіяне у вашому серці, знайте, якщо це справжнє насіння, тобто добре насіння, якщо ви не викинете його вашою зневірою, щоб чинити опір Духові Господа, знайте, воно почне розбухати у вашій душі; і коли ви відчуєте ці рухи розбухання, ви почнете говорити собі—Певно, що це є добре насіння, тобто що Слово є добрим, бо воно починає збільшувати мою душу; так, воно починає освітлювати моє розуміння, так, воно стає приємним для мене."},{"vNo":"29 ","txt":"Тепер дивіться, чи не збільшуватиме це вашу віру? Я кажу вам: Так; проте, вона не виросла у досконале знання."},{"vNo":"30 ","txt":"Але дивіться, коли насіння розбухає, і пускає паростки, і починає рости, тоді ви повинні сказати, що насіння добре; бо ось воно розростається, і пускає паростки, і починає рости. І ось дивіться, чи не буде це зміцнювати вашу віру? Так, це буде зміцнювати вашу віру, бо ви скажете: Я знаю, що це добре насіння; бо ось воно пустило паростки й починає рости."},{"vNo":"31 ","txt":"А тепер, ось, чи ви впевнені, що це добре насіння? Я кажу вам: Так; бо кожне насіння родить собі подібне."},{"vNo":"32 ","txt":"Отже, якщо насіння росте, то воно добре, але якщо воно не росте, ось, воно не добре, тому його викидають."},{"vNo":"33 ","txt":"А тепер дивіться, через те, що ви зробили спробу, і посадили насіння, і воно розбухає і пускає паростки, і починає рости, ви повинні знати, що те насіння добре."},{"vNo":"34 ","txt":"А тепер дивіться, чи ваше знання досконале? Так, ваше знання в цьому досконале, а ваша віра дрімає; і це через те, що ви знаєте, бо ви знаєте, що Слово розбухло у ваших душах, і ви також знаєте, що воно пустило паростки, що ваше розуміння почало просвітлюватися, і ваш розум почав розширюватися."},{"vNo":"35 ","txt":"О, тоді хіба це не є істинним? Я кажу вам: Так, тому що це світло; а все, що є світло, є добрим, тому що його помітно, отже, ви повинні знати, що воно є добрим; і ось дивіться, після того, як ви спробували це світло, чи ваше знання досконале"},{"vNo":"36 ","txt":"Ось, я кажу вам: Ні; не повинні ви також залишати в стороні вашу віру, бо ви тільки скористалися вашою вірою, щоб посіяти насіння, щоб ви могли спробувати на досліді дізнатися, чи добре було те насіння."},{"vNo":"37 ","txt":"І ось, коли дерево починає рости, ви скажете: Давайте підживляти його з великим піклуванням, щоб воно могло пустити коріння, щоб воно могло рости і давати плоди нам. А тепер ось, якщо ви будете підживлювати його з великим піклуванням, воно пустить коріння, і виросте, і дасть плоди."},{"vNo":"38 ","txt":"Але якщо ви не будете піклуватися про дерево, і не будете думати про його підживлення, знайте, воно не пустить ніякого коріння; і коли жар сонця прийде і спалить його, тому що воно не матиме коріння, воно висохне, і ви вирвете його і викинете його геть."},{"vNo":"39 ","txt":"Тож це не тому, що насіння було недобрим, і не тому, що плід його був би небажаним; але це тому, що ваше поле неродюче, і ви не підживлюєте дерево, тому ви не можете мати плоду з нього."},{"vNo":"40 ","txt":"І так, якщо ви не будете підживлювати Слово, чекаючи оком віри на плід його, ви ніколи не зможете зірвати плід з дерева життя."},{"vNo":"41 ","txt":"Але якщо ви будете підживлювати Слово, так, підживлювати дерево, як тільки починає воно рости, своєю вірою з великою старанністю, і з терпінням, сподіваючись на плід його, воно пустить коріння; і знайте, це буде дерево, що проростає у вічне життя."},{"vNo":"42 ","txt":"І через вашу старанність, і вашу віру, і ваше терпіння з Словом у підживленні його, щоб воно могло пустити коріння у вас, дивіться, поступово ви зірвете плід його, який є найціннішим, який є солодшим над усе солодке, і який є білішим над усе біле, так, і чистішим над усе чисте; і ви будете бенкетувати цим плодом, аж поки не насититеся, щоб не бути голодним, і не бути спраглим."},{"vNo":"43 ","txt":"Тоді, мої браття, ви будете пожинати нагороди за вашу віру, і за вашу старанність, і терпіння, і довготерпіння, чекаючи, щоб дерево принесло плід вам."}]}