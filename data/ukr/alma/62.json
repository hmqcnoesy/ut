{"heading":"Мороній вирушає на допомогу Пагоранові в землі Гедеона—Прихильників царя, які відмовляються захищати свою країну, віддають на смерть—Пагоран і Мороній знову захоплюють місто Нефійга—Багато Ламанійців приєднується до народу Аммона—Теанкум убиває Амморона, і його також убивають—Ламанійців виганяють з цієї землі, і мир відновлюється—Геламан повертається до священнослужіння і розбудовує церкву. Близько 62–57 рр. до р.х.","prevAbbr":"alma","prevNo":61,"nextAbbr":"alma","nextNo":63,"chapterTitle":"Книга Алми 62","verses":[{"vNo":"1 ","txt":"І ось сталося, що коли Мороній отримав це послання, його серце набралося мужності і сповнилося надзвичайно великою радістю через вірність Пагорана, що він не був теж зрадником свободи і справи своєї країни."},{"vNo":"2 ","txt":"Але він також засмутився надзвичайно беззаконням тих, хто вигнав Пагорана з місця суду, так, у цілому через тих, хто повстав проти своєї країни, а також свого Бога."},{"vNo":"3 ","txt":"І сталося, що Мороній взяв невелику кількість людей, відповідно до бажання Пагорана, і передав Легієві і Теанкумові командування рештою свого війська, і вирушив у похід до землі Гедеона."},{"vNo":"4 ","txt":"І він піднімав прапор волі, в яке б місце він не входив, і збирав яку міг силу під час свого походу до землі Гедеона."},{"vNo":"5 ","txt":"І сталося, що тисячі збиралися юрбою під його прапор і брали мечі на захист своєї свободи, щоб не потрапити у залежність."},{"vNo":"6 ","txt":"І таким чином, коли Мороній зібрав разом усіх чоловіків, яких він міг зібрати у своєму поході, він прийшов на землю Гедеона; і з'єднавшись своїми силами з силами Пагорана, вони стали надзвичайно сильними, навіть сильнішими від людей Пахуса, який був царем тих розкольників, які вигнали прихильників свободи з землі Зарагемлі і заволоділи землею."},{"vNo":"7 ","txt":"І сталося, що Мороній і Пагоран пішли з своїм військом на землю Зарагемлі, і виступили проти міста, і зустріли людей Пахуса, так що вони вийшли на битву."},{"vNo":"8 ","txt":"І ось, Пахуса було вбито, а його людей було взято в полон, і Пагорана було відновлено на його місці суду."},{"vNo":"9 ","txt":"А люди Пахуса стали перед судом згідно з законом, а також і ті прихильники царя, яких було схоплено і кинуто до в'язниці; і їх було страчено згідно з законом; так, тих людей Пахуса і тих прихильників царя, усіх, хто не хотів брати зброю на захист своєї країни, але боровся проти неї, було віддано на смерть."},{"vNo":"10 ","txt":"І таким чином стало необхідним, щоб цього закону суворо дотримувалися заради безпеки їхньої країни; так, і коли з'ясовувалося, що хтось заперечує їхню свободу, того негайно страчували згідно з законом."},{"vNo":"11 ","txt":"І так закінчився тридцятий рік правління суддів над народом Нефія; Мороній і Пагоран відновили мир на землі Зарагемлі, серед свого власного народу, заподіявши смерть усім тим, хто не був вірним справі свободи."},{"vNo":"12 ","txt":"І сталося на початку тридцять і першого року правління суддів над народом Нефія, Мороній негайно наказав, щоб провізію було відправлено, а також військо з шести тисяч чоловік було відправлено до Геламана, щоб допомогти йому в збереженні тієї частини землі."},{"vNo":"13 ","txt":"І він також наказав, щоб військо з шести тисяч чоловік з достатньою кількістю їжі було відправлено до війська Легія і Теанкума. І сталося, що це було зроблено, щоб укріпити землю проти Ламанійців."},{"vNo":"14 ","txt":"І сталося, що Мороній і Пагоран, залишивши великий загін на землі Зарагемлі, вирушили в похід з великим загоном до землі Нефійга, сповнені рішимості скинути Ламанійців у тому місті."},{"vNo":"15 ","txt":"І сталося, що коли вони прямували до цієї землі, вони захопили великий загін Ламанійців, і вбили багатьох з них, і відібрали їхню провізію і їхню зброю війни."},{"vNo":"16 ","txt":"І сталося після того, як вони захопили їх, вони примусили їх увійти в завіт, за яким вони більше не будуть братися до зброї війни проти Нефійців."},{"vNo":"17 ","txt":"І коли вони увійшли в цей завіт, вони відправили їх жити з людьми Аммона, і було їх числом близько чотирьох тисяч, кого не було вбито."},{"vNo":"18 ","txt":"І сталося, що коли вони відправили їх, вони продовжили свій похід до землі Нефійги. І сталося, що коли вони прийшли у місто Нефійга, вони поставили свої намети в долинах Нефійги, що поруч з містом Нефійга."},{"vNo":"19 ","txt":"Тож Мороній мав бажання, щоб Ламанійці вийшли на битву проти них, на долинах; але Ламанійці, знаючи про їхню надзвичайну хоробрість і побачивши величезність їхнього числа, отже, вони не наважувалися вийти проти них; тому вони не вийшли на битву того дня."},{"vNo":"20 ","txt":"А коли настала ніч, Мороній пішов у темряві ночі і забрався на верх стіни, щоб дізнатися, в якій частині міста Ламанійці розташувалися табором з своїм військом."},{"vNo":"21 ","txt":"І сталося, що вони були на сході, біля входу; і вони всі спали. І тоді Мороній повернувся до свого війська, і наказав, щоб вони спішно підготували міцні мотузки і драбини, щоб спустити їх з верху стіни по внутрішній стороні стіни."},{"vNo":"22 ","txt":"І сталося, що Мороній наказав, щоб його люди пішли і забралися на верх стіни, і спустилися в ту частину міста, так, саме на заході, де Ламанійці не розташувалися табором з своїм військом."},{"vNo":"23 ","txt":"І сталося, що вони всі спустилися в місто вночі за допомогою своїх мотузок і драбин; таким чином, коли настав ранок, вони всі були всередині в стінах міста."},{"vNo":"24 ","txt":"І ось, коли Ламанійці прокинулися і побачили, що військо Моронія всередині в стінах міста, вони злякалися надзвичайно, так, що втекли через прохід."},{"vNo":"25 ","txt":"І ось, коли Мороній побачив, що вони тікають від нього, він зробив так, що його люди виступили проти них, і вбили багатьох, і оточили багато інших, і взяли їх у полон; а решта їх утекла на землю Моронія, яка була в межах біля узбережжя."},{"vNo":"26 ","txt":"Таким чином Мороній і Пагоран оволоділи містом Нефійга, не втративши жодної душі; а Ламанійців було вбито багато."},{"vNo":"27 ","txt":"Тоді сталося, що багато Ламанійців, які були полоненими, мали бажання приєднатися до людей Аммона і стати свободним народом."},{"vNo":"28 ","txt":"І сталося, що всім, хто мав це бажання, їм було даровано за їхніми бажаннями."},{"vNo":"29 ","txt":"Отже, всі полонені серед Ламанійців приєдналися до народу Аммона, і почали трудитися надзвичайно, обробляючи землю, вирощуючи всіляке зерно, і отари, і стада різного виду; і так Нефійців було звільнено від великого тягаря; так, їх було позбавлено всіх полонених Ламанійців."},{"vNo":"30 ","txt":"Тоді сталося, що Мороній, після того як він оволодів містом Нефійга, захопивши багато полонених, що надзвичайно зменшило військо Ламанійців, і визволивши багато Нефійців, яких було взято в полон, що надзвичайно зміцнило військо Моронія; отже, Мороній пішов з землі Нефійги на землю Легія."},{"vNo":"31 ","txt":"І сталося, що коли Ламанійці побачили, що Мороній наступає на них, вони знову злякалися і втекли від війська Моронія."},{"vNo":"32 ","txt":"І сталося, що Мороній і його військо переслідували їх з міста до міста, доки їх не зустріли Легій і Теанкум; і Ламанійці втекли від Легія і Теанкума, аж до меж біля узбережжя, доки вони не прийшли на землю Моронія."},{"vNo":"33 ","txt":"І військо Ламанійців усе зібралося разом, так що всі вони були одним загоном на землі Моронія. Тож Амморон, цар Ламанійців, був також з ними."},{"vNo":"34 ","txt":"І сталося, що Мороній, і Легій, і Теанкум розташувалися табором з своїм військом повсюди вздовж границь землі Моронія, так що Ламанійців було оточено вздовж меж біля пустині на півдні і вздовж меж біля пустині на сході."},{"vNo":"35 ","txt":"І таким чином вони розташувалися табором на ніч. Бо ось Нефійці і Ламанійці також були втомлені тривалістю свого походу; отже, вони не зважилися ні на яку хитрість у нічний час, крім Теанкума; бо він був надзвичайно сердитий на Амморона, так, бо він вважав, що Амморон і його брат Амалікія стали причиною цієї великої і тривалої війни між ними і Ламанійцями, що стало причиною такої сильної боротьби і кровопролиття, так, і такого великого голоду."},{"vNo":"36 ","txt":"І сталося, що Теанкум у своєму гніві пішов у табір Ламанійців і переліз через стіни міста. І він ходив з мотузкою, від місця до місця, доки нарешті він не знайшов царя; і він метнув у нього спис, який проткнув його біля серця. Але ось, цар розбудив своїх служителів перед тим як померти, так що вони переслідували Теанкума і вбили його."},{"vNo":"37 ","txt":"Тоді сталося, що коли Легій і Мороній дізналися, що Теанкум мертвий, вони надзвичайно опечалилися; бо ось, був він людиною, яка доблесно боролася за свою країну, так, істинним другом волі; і він зніс дуже багато надзвичайно тяжких скорбот. Але ось він був мертвим і пройшов дорогою всієї землі."},{"vNo":"38 ","txt":"Тоді сталося, що Мороній наступного дня виступив уперед і напав на Ламанійців, так що вони стали вбивати їх великим убивством; і вони вигнали їх з цієї землі; і вони втекли, так що навіть і не повернулися того разу проти Нефійців."},{"vNo":"39 ","txt":"І так закінчився тридцять і перший рік правління суддів над народом Нефія; і таким чином вони мали війни, і кровопролиття, і голод, і скорботи протягом багатьох років."},{"vNo":"40 ","txt":"І були вбивства, і суперечки, і розколи, і всілякі беззаконня серед людей Нефія; проте, заради праведних, так, завдяки молитвам праведних, їх було помилувано."},{"vNo":"41 ","txt":"Але ось, через надзвичайно довгу тривалість війни між Нефійцями і Ламанійцями, багато хто став закам'янілим, через надзвичайно довгу тривалість війни; і багато хто став м'якшим через свої скорботи, так що вони упокорилися перед Богом, до самих глибин покірності."},{"vNo":"42 ","txt":"І сталося, що після того як Мороній укріпив ті частини землі, які найбільше були піддані нападам Ламанійців, так що вони стали достатньо міцними, він повернувся до міста Зарагемля; і також Геламан повернувся до місця свого успадкування; і знову було встановлено мир серед людей Нефія."},{"vNo":"43 ","txt":"І Мороній передав командування своїм військом в руки свого сина, чиє ім'я було Моронійга; а сам він повернувся до свого власного дому, щоб провести там решту своїх днів у спокої."},{"vNo":"44 ","txt":"А Пагоран повернувся до свого місця суду; а Геламан знову взявся до проповідування серед людей слова Бога; бо через таку велику кількість воєн і суперечок стало необхідним, щоб знову було встановлено порядок у церкві."},{"vNo":"45 ","txt":"Отже, Геламан і його брати пішли і проголошували слово Бога з великою силою, так, що переконали багатьох людей у їхній злочестивості, що зробило так, що вони покаялися у своїх гріхах і були хрищеними Господові Богу їхньому."},{"vNo":"46 ","txt":"І сталося, що вони знов організували церкву Бога по всій землі."},{"vNo":"47 ","txt":"Так, і порядок було встановлено за законом. І їхніх суддів, і їхніх головних суддів було обрано."},{"vNo":"48 ","txt":"І люди Нефія почали процвітати знову на цій землі, і почали розмножуватися і ставали надзвичайно сильними знову на цій землі. І вони ставали надзвичайно багатими."},{"vNo":"49 ","txt":"Але, незважаючи на їхні багатства, або їхню силу, або їхнє процвітання, вони не підносилися в гордовитості своїх очей; і не так швидко вони забували Господа Бога свого; але вони надзвичайно упокорилися перед Ним."},{"vNo":"50 ","txt":"Авжеж, вони пам'ятали, які великі справи Господь звершив для них, що Він визволив їх від смерті, і від пут, і від в'язниць, і від усіляких скорбот, і Він визволив їх з рук їхніх ворогів."},{"vNo":"51 ","txt":"І вони молилися Господові Богу своєму постійно, так що Господь благословив їх, згідно з Cвоїм словом, так що вони ставали сильними і процвітали на цій землі."},{"vNo":"52 ","txt":"І сталося, що все це було здійснено. І Геламан помер у тридцять і п'ятому році правління суддів над народом Нефія."}]}