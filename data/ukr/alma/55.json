{"heading":"Мороній відмовляється обмінювати полонених—Ламанійську охорону принаджують сп'яніти, і Нефійських полонених визволено—Місто Ґід узято без кровопролиття. Близько 63–62 рр. до р.х.","prevAbbr":"alma","nextAbbr":"alma","prevNo":54,"nextNo":56,"chapterTitle":"Книга Алми 55","prevTitle":"Книга Алми 54","nextTitle":"Книга Алми 56","verses":[{"vNo":1,"txt":"Тоді сталося, що коли Мороній отримав це послання, він ще більше розсердився, тому що він знав, що Амморон мав досконале знання про свій обман; так, він знав, що Амморон знав, що не була справедливою та причина, яка зробила так, що вони почали вести війну проти народу Нефія."},{"vNo":2,"txt":"І він сказав: Ось, я не буду обмінюватися полоненими з Аммороном, якщо він не відмовиться від свого замислу, як я вже заявив у моєму посланні; бо я не дозволю йому, щоб він мав більше влади, ніж він уже має."},{"vNo":3,"txt":"Ось, я знаю місце, де Ламанійці охороняють моїх людей, яких вони взяли в полон; і оскільки Амморон не погодився з тим, про що я прошу в моєму посланні, знайте, я зроблю йому згідно з моїми словами; так, я буду прагнути смерті їхньої, доки вони не благатимуть миру."},{"vNo":4,"txt":"І ось сталося, що коли Мороній промовив ці слова, він наказав, щоб було зроблено пошук серед його людей, щоб, можливо, він знайшов би серед них чоловіка, який був би нащадком Ламана."},{"vNo":5,"txt":"І сталося, що вони знайшли одного, чиє ім'я було Ламан; і він був одним з служителів царя, якого було вбито Амалікією."},{"vNo":6,"txt":"Тож Мороній наказав, аби Ламан і невелика кількість його людей пішли до охорони, яка була біля Нефійців."},{"vNo":7,"txt":"Тож Нефійців охороняли в місті Ґід; тому Мороній призначив Ламана і наказав, щоб невелика кількість людей пішла з ним."},{"vNo":8,"txt":"І коли настав вечір, Ламан пішов до охорони, яка була біля Нефійців, і ось вони побачили, що він іде, і вони озвалися до нього; але він каже їм: не бійтеся; бачите, я—Ламанієць. Дивіться, ми втекли від Нефійців, і вони сплять; і дивіться, ми взяли їхнього вина і принесли з собою."},{"vNo":9,"txt":"Тож коли Ламанійці почули ці слова, вони прийняли його з радістю; і вони сказали йому: Дай нам свого вина, щоб ми могли випити; ми дуже раді, що ти отак узяв вина з собою, бо ми втомлені."},{"vNo":10,"txt":"Але Ламан сказав їм: Давайте збережемо наше вино, доки ми підемо битися з Нефійцями. Але ці слова тільки підсилили їхнє бажання випити вина;"},{"vNo":11,"txt":"Бо сказали вони: Ми втомлені, тому давайте вип'ємо вина, а незабаром ми отримаємо вино з нашою провізією, що зміцнить нас іти проти Нефійців."},{"vNo":12,"txt":"А Ламан сказав їм: Ви можете робити згідно з вашими бажаннями."},{"vNo":13,"txt":"І сталося, що вони пили вино досхочу; і воно було приємним на їхній смак, тому вони ще пили його досхочу; а воно було міцним, бо його було приготовлено міцним."},{"vNo":14,"txt":"І сталося, що вони випили і звеселилися, і невдовзі вони всі сп'яніли."},{"vNo":15,"txt":"І тоді, коли Ламан і його люди побачили, що ті всі сп'яніли, і були в глибокому сні, вони повернулися до Моронія і розповіли йому все, що трапилося."},{"vNo":16,"txt":"А це все було за планом Моронія. І Мороній приготував для своїх людей зброю війни; і він пішов до міста Ґід, поки Ламанійці були в глибокому сні і сп'янілі, і кинув зброю війни полоненим, так що їх усіх було озброєно;"},{"vNo":17,"txt":"Так, навіть жінкам, і всім їхнім дітям, тим, хто міг тримати зброю війни, коли Мороній озброїв усіх тих полонених; і все це було зроблено в повній тиші."},{"vNo":18,"txt":"Але якби вони і збудили Ламанійців, ось, були вони сп'янілі, і Нефійці могли б убити їх."},{"vNo":19,"txt":"Але ось, не це було бажанням Моронія; він не насолоджувався вбивством або кровопролиттям, але він насолоджувався врятуванням своїх людей від знищення; і заради цієї мети, щоб не брати на себе несправедливість, він не хотів нападати на Ламанійців і знищувати їх у стані сп'яніння."},{"vNo":20,"txt":"Але він домігся своїх бажань; бо він озброїв тих полонених Нефійців, які були в межах стіни міста, і дав їм силу заволодіти тими частинами, які були всередині стін."},{"vNo":21,"txt":"І тоді він наказав чоловікам, які були з ним, відійти на крок від них і оточити військо Ламанійців."},{"vNo":22,"txt":"Тож бачите, це було в нічний час, так що коли Ламанійці прокинулися вранці, вони побачили, що зовні їх було оточено Нефійцями, а зсередини їхні полонені були озброєні."},{"vNo":23,"txt":"І таким чином вони побачили, що Нефійці мають силу над ними; і за цих обставин вони зрозуміли, що воювати з Нефійцями недоцільно; отже, їхні головні полководці вимагали їхню зброю війни, і вони принесли її і кинули її до ніг Нефійців, благаючи милості."},{"vNo":24,"txt":"Тож бачите, таким було бажання Моронія. Він захопив їх як військовополонених, і оволодів містом, і наказав, щоб усіх полонених, які були Нефійцями було визволено; і вони приєдналися до війська Моронія, і були великою силою для його війська."},{"vNo":25,"txt":"І сталося, що він наказав Ламанійцям, яких він захопив у полон, що їм слід почати роботу по зміцненню укріплень навколо міста Ґід."},{"vNo":26,"txt":"І сталося, що коли він укріпив місто Ґід відповідно до своїх бажань, він наказав, щоб його полонених було взято до міста Щедре; і він також охороняв те місто надзвичайно міцною силою."},{"vNo":27,"txt":"І сталося, що вони, незважаючи на всі підступи Ламанійців, таки утримали і захистили всіх полонених, яких вони захопили, і також відстояли всю територію і перевагу, яку вони здобули знову."},{"vNo":28,"txt":"І сталося, що Нефійці знову почали перемагати і відновлювати свої права і привілеї."},{"vNo":29,"txt":"Багато разів Ламанійці намагалися оточити їх уночі, але в цих намаганнях вони втратили багато полонених."},{"vNo":30,"txt":"І багато разів вони пробували дати їхнього вина Нефійцям, щоб вони могли знищити їх отрутою або сп'янінням."},{"vNo":31,"txt":"Але дивіться, Нефійці були не такими повільними згадувати Господа Бога свого в цей час своїх скорбот. Їх не можна було піймати в пастку; так, вони не хотіли куштувати їхнього вина без того, щоб спочатку не дати трохи його Ламанійським полоненим."},{"vNo":32,"txt":"І вони були настільки обережними, що ніякої отрути не можна було їм дати; бо якби їхнє вино отруїло Ламанійця, воно також отруїло б і Нефійця; і таким чином вони перевіряли всі їхні напої."},{"vNo":33,"txt":"І ось сталося, що необхідним було Моронієві зробити приготування, щоб напасти на місто Моріантон; бо дивіться, Ламанійці своїми зусиллями укріпили місто Моріантон, так що воно стало надзвичайною фортецею."},{"vNo":34,"txt":"І вони постійно направляли нові сили в те місто, і також нові припаси провізії."},{"vNo":35,"txt":"І так закінчився двадцять і дев'ятий рік правління суддів над народом Нефія."}]}