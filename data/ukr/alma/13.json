{"heading":"Чоловіків покликають у первосвященики через їхню надзвичайну віру і добрі діяння—Вони мають навчати заповідям—Через праведність вони очищені і входять до покою Господа—Мелхиседек був одним з них—Ангели проголошують радісну новину по всій землі—Вони відкриють дійсне пришестя Христа. Близько 82 р. до р.х.","prevAbbr":"alma","nextAbbr":"alma","prevNo":12,"nextNo":14,"chapterTitle":"Книга Алми 13","prevTitle":"Книга Алми 12","nextTitle":"Книга Алми 14","verses":[{"vNo":1,"txt":"І ще, мої браття, я б хотів, щоб ваш розум звертався до того часу, коли Господь Бог дав ці заповіді Своїм дітям; і я б хотів, щоб ви запам'ятали, що Господь Бог посвятив священиків, за Своїм святим чином, який був за чином Його Сина, щоб навчати цьому людей."},{"vNo":2,"txt":"І ті священики були посвячені за чином Його Сина у такий спосіб, щоб з допомогою цього люди могли знати, у який спосіб чекати на Його Сина для викуплення."},{"vNo":3,"txt":"І ось спосіб, у який їх було посвячено—будучи покликаними і підготовленими від заснування світу відповідно до передбачення Бога, через їхню надзвичайну віру і добрі діяння; перш за все їх було поставлено перед вибором добра чи зла; отже, вони, вибравши добро і виявляючи надзвичайно велику віру, покликаються святим покликанням, так, тим святим покликанням, яке було підготовлено з допомогою і відповідно до підготовчого викуплення таких."},{"vNo":4,"txt":"І таким чином їх було покликано до цього святого покликання через їхню віру, тоді як інші заперечували Дух Бога через закам'янілість своїх сердець і сліпоти свого розуму, і якби не це, вони б могли мати такі самі великі привілеї, як і їхні брати."},{"vNo":5,"txt":"Або, в цілому, спочатку вони були в такому самому становищі, як і їхні брати; таким чином це святе покликання, що було підготовлене від заснування світу для тих, хто не закам'яніє серцем своїм, що приходить у спокутуванні і через спокутування Єдинонародженого Сина, Який був підготовлений—"},{"vNo":6,"txt":"І таким чином, будучи покликаними тим святим покликанням і посвяченими у первосвященство святого чину Бога, щоб учити Його заповідям дітей людських, щоб вони також могли увійти в Його покій—"},{"vNo":7,"txt":"Це первосвященство було за чином Його Сина, за чином, який був від заснування світу; або, іншими словами, було без початку днів або без кінця років, було підготовлене від вічності до всієї вічності, згідно з Його передбаченням всього—"},{"vNo":8,"txt":"Тож вони були посвячені у цей спосіб—будучи покликаними святим покликанням і посвяченими святим посвяченням, і беручи на себе первосвященство святого чину, це покликання, і посвячення, і первосвященство є без початку і без кінця—"},{"vNo":9,"txt":"Таким чином вони стають первосвящениками назавжди, за чином Сина, Єдинонародженого від Батька, Який є без початку днів або без кінця років, Який є сповненим благодаті, справедливості й істини. І так це є. Амінь."},{"vNo":10,"txt":"Тож, як я сказав про святий чин, або про це первосвященство, було багато тих, які були посвячені і стали первосвящениками Бога; і це сталося внаслідок їхньої надзвичайної віри і покаяння, і їхньої праведності перед Богом, тому що вони обрали покаяння і чинення праведності замість того, щоб загинути;"},{"vNo":11,"txt":"Тому їх було покликано за цим святим чином, і освячено, і їхній одяг було вибілено через кров Агнця."},{"vNo":12,"txt":"Тоді вони, після того як їх було освячено Святим Духом, а їхній одяг було вибілено, будучи чистими і незаплямованими перед Богом, не могли дивитися на гріх інакше, як з огидою; і було багато, надзвичайно багато таких, яких було очищено і які увійшли в покій Господа Бога їхнього."},{"vNo":13,"txt":"І ось, мої браття, я б хотів, щоб ви упокорилися перед Богом і принесли плід, гідний покаяння, щоб ви теж могли увійти в той покій."},{"vNo":14,"txt":"Так, упокорюйтеся саме так, як люди в дні Мелхиседека, який був також первосвящеником за тим самим чином, про який я говорив, який також узяв на себе первосвященство назавжди."},{"vNo":15,"txt":"І це був той самий Мелхиседек, якому Авраам сплачував десятину; так, навіть наш батько Авраам сплачував десятину в розмірі однієї десятої частини від усього, чим він володів."},{"vNo":16,"txt":"Тож ці обряди було дано у цей спосіб, щоб з допомогою цього люди могли чекати на Сина Бога, це було символом Його чину, або це був Його чин, і це для того, щоб вони могли чекати на Нього для прощення їхніх гріхів, щоб вони могли увійти у покій Господа."},{"vNo":17,"txt":"Тож цей Мелхиседек був царем на землі Салима; а його народ став сильним у беззаконні і мерзоті; так, вони всі збилися з пуття; вони були повні всілякої злочестивості;"},{"vNo":18,"txt":"Але Мелхиседек, виявивши могутню віру і отримавши посаду первосвященика згідно з святим чином Бога, проповідував покаяння своєму народові. І дивіться, вони покаялися; і Мелхиседек установив мир на землі у свої дні; тому його називали князем миру, бо він був царем Салима; і він царював, будучи підлеглим своєму батькові."},{"vNo":19,"txt":"Тож було багато перед ним, і ще було багато після нього, але ніхто не був величнішим за нього; тому про нього вони більш докладно згадують."},{"vNo":20,"txt":"Тож мені не треба повторювати це; того, що я сказав, може бути досить. Бачите, писання перед вами; якщо ви перекручуватимете їх, це приведе до вашого власного знищення."},{"vNo":21,"txt":"І ось сталося, що коли Алма сказав ці слова їм, він простер уперед свою руку до них і заволав могутнім голосом, кажучи: Тепер прийшов час покаятися, бо день спасіння наближається;"},{"vNo":22,"txt":"Так, і голос Господа, вустами ангелів, проголосив це всім народам; так, проголосив це, що вони можуть мати добру новину великої радості; так, і Він розголосив цю добру новину серед усіх Своїх людей, так, навіть серед тих, хто розсіяний за кордонами на лиці землі; тому вона прийшла до нас."},{"vNo":23,"txt":"І вона стала відомою нам у простих висловах, щоб ми могли зрозуміти, щоб ми не могли помилитися; і це через те, що ми мандрівники на чужій землі; отже, ми таким чином дуже благословленні, бо ми маємо цю добру новину, проголошену нам в усіх частинах нашого виноградника."},{"vNo":24,"txt":"Бо знайте, ангели проголошують це багатьом у цей час на нашій землі; і це з метою підготувати серця дітей людських для сприйняття Його слова в час Його пришестя в Його славі."},{"vNo":25,"txt":"І ось ми тільки чекаємо, щоб почути радісну новину, проголошену нам вустами ангелів, про Його пришестя; бо цей час приходить, ми не знаємо, як швидко. Я б хотів від Бога, щоб це збулося в мої дні; але, чи то буде раніше, чи пізніше, я радітиму цьому."},{"vNo":26,"txt":"І це стане відомо справедливим і святим людям з вуст ангелів у час Його пришестя, що слова наших батьків можуть виповнитися, згідно з тим, що вони казали про Нього, що було згідно з духом пророцтва, який був у них."},{"vNo":27,"txt":"І ось, мої браття, я бажаю з глибин мого серця, так, з великою тривогою, що викликає біль, щоб ви прислухалися до моїх слів, і відкинули свої гріхи, і не відкладали день вашого покаяння;"},{"vNo":28,"txt":"Але щоб ви упокорилися перед Господом і прикликали Його святе ім'я, і пильнували, і молилися постійно, щоб вас не можна було спокусити понад те, що ви можете витримати, і таким чином щоб вас вів Дух Святий, щоб ви ставали покірними, лагідними, смиренними, терплячими, сповненими любові і всього довготерпіння;"},{"vNo":29,"txt":"Маючи віру в Господа; маючи надію, що ви отримаєте вічне життя; маючи любов Бога завжди у ваших серцях, щоб ви могли бути піднесеними в останній день і увійти до Його покою."},{"vNo":30,"txt":"І нехай Господь дарує вам покаяння, щоб ви не могли викликати Його гнів на вас, щоб ви могли не бути скутими путами пекла, щоб ви могли не зносити другу смерть."},{"vNo":31,"txt":"І Алма сказав людям ще багато слів, які не записані в цій книзі."}]}