{"heading":"Алма христить тисячі навернених—Беззаконня проникає у Церкву, і розвиток церкви натикається на перешкоди—Нефíйгу призначають головним суддею—Алма як первосвященик віддається священнослужінню. Близько 86–83 рр. до р.х.","prevAbbr":"alma","nextAbbr":"alma","prevNo":3,"nextNo":5,"chapterTitle":"Книга Алми 4","prevTitle":"Книга Алми 3","nextTitle":"Книга Алми 5","verses":[{"vNo":1,"txt":"Ось сталося, шостого року правління суддів над народом Нефія не було ні суперечок, ані воєн на землі Зарагемлі;"},{"vNo":2,"txt":"Але люди бідували, так, дуже бідували через втрату своїх братів, а також через втрату своїх отар і стад, а також через втрату їхніх ланів зерна, які було витоптано під ногами і знищено Ламанійцями."},{"vNo":3,"txt":"І такими великими були їхні бідування, що кожна душа мала причину тужити; і вони вірили в те, що то були покарання Бога, послані на них через їхню злочестивість і їхні мерзоти; отже, вони були пробуджені, щоб пам'ятати свій обов'язок."},{"vNo":4,"txt":"І вони почали встановлювати церкву більш повно; так, і багато було хрищено у водах Сидону і приєдналося до церкви Бога; так, їх було хрищено рукою Алми, який був посвячений в первосвященики над людьми церкви, рукою його батька Алми."},{"vNo":5,"txt":"І сталося сьомого року правління суддів, що було близько трьох тисяч п'ятисот душ, які об'єдналися в церкву Бога й були хрищені. І так закінчився сьомий рік правління суддів над народом Нефія; і був тривалий мир увесь цей час."},{"vNo":6,"txt":"І сталося восьмого року правління суддів, що люди церкви ставали гордовитими через свої величезні багатства, і свої тонкі шовки, і своє тонкоткане полотно, і через велику кількість своїх отар і стад, і свого золота та свого срібла, і всіляких коштовностей, які вони отримали завдяки своїй працьовитості; і від усього цього вони заносилися гордовито у своїх очах, бо почали носити дуже коштовний одяг."},{"vNo":7,"txt":"Ось це було причиною багатьох бідувань Алми, так, і багатьох людей, яких Алма висвятив на вчителів, і священиків, і старійшин у церкві; так, багато глибоко горювали через злочестивість, що, як вони бачили, з'явилася серед їхнього народу."},{"vNo":8,"txt":"Бо вони побачили і зрозуміли з великим сумом, що люди церкви почали заноситися гордовито у своїх очах, і прикипати серцями до багатств і до суєтних речей цього світу, що вони стали зневажливими один до одного, і почали утискувати тих, хто не вірив, згідно з їхніми волею і бажанням."},{"vNo":9,"txt":"І таким чином, цього восьмого року правління суддів почалися великі суперечки серед народу церкви; так, були заздрощі, і розбрат, і злоба, і утиски, і гордовитість, яка навіть перевищувала гордовитість тих, хто не належав до церкви Бога."},{"vNo":10,"txt":"І так закінчився восьмий рік правління суддів; і злочестивість церкви була великим каменем спотикання для тих, хто не належав до церкви; і тому церква почала зазнавати невдачі у своєму розвиткові."},{"vNo":11,"txt":"І сталося на початку дев'ятого року, Алма побачив злочестивість церкви, і він побачив також, що приклад церкви почав вести тих, хто був невіруючим, від одного прояву беззаконня до іншого, таким чином викликаючи винищення народу."},{"vNo":12,"txt":"Так, він бачив велику нерівність серед людей, дехто заносився своєю гордовитістю, зневажаючи інших, повертаючись спинами своїми до нужденних, і нагих, і тих, хто голодний, і тих, хто спраглий, і тих, хто хворий і стражденний."},{"vNo":13,"txt":"Тож це було серйозною причиною для плачу серед людей, в той час, як інші принижували себе, допомагаючи тим, хто мав потребу в їхній допомозі, такій, як передати частину свого майна бідним і нужденним, нагодувати голодних, а також зносячи всілякі бідування заради Христа, Який прийде згідно з духом пророцтва;"},{"vNo":14,"txt":"Чекаючи з нетерпінням того дня, таким чином зберігаючи прощення своїх гріхів; сповнюючись великою радістю через воскресіння мертвих, згідно з волею, і владою, і визволенням Ісуса Христа з пут смерті."},{"vNo":15,"txt":"І ось сталося, що Алма, побачивши бідування покірних послідовників Бога, і утиски, які навалилися на них з боку решти його народу, і споглядаючи всю їхню нерівність, дуже засмутився; проте Дух Господа не полишив його."},{"vNo":16,"txt":"І він вибрав мудрого чоловіка, який був серед старійшин церкви, і дав йому владу через голосування людей, щоб він мав владу запроваджувати закони згідно з законами, що було дано, і втілювати їх у життя відповідно до злочестивості і злочинів людей."},{"vNo":17,"txt":"Тож ім'я цього чоловіка було Нефíйга, і він був призначений головним суддею; і він посів місце суду, щоб судити людей і керувати ними."},{"vNo":18,"txt":"Тож Алма не передав йому посаду первосвященика у церкві, але він залишив посаду первосвященика за собою; але місце суду він передав Нефійгові."},{"vNo":19,"txt":"І це він зробив для того, щоб він сам міг піти поміж своїми людьми, або поміж людьми Нефія, щоб він міг проповідувати їм слово Бога, щоб збудити їх пам'ятати свій обов'язок, і щоб він міг збити з допомогою слова Бога всю гордовитість, і хитрість, і всі суперечки, які були між його людьми, не вбачаючи ніякого іншого способу, яким би він міг виправити їх, окрім такого, щоб подолати їх щирим свідченням проти них."},{"vNo":20,"txt":"І так, на початку дев'ятого року правління суддів над народом Нефія, Алма передав місце суду Нефійгові і обмежився тільки первосвященством святого чина Бога, свідченням про Слово, згідно з духом одкровення і пророцтва."}]}