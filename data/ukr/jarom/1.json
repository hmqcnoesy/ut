{"heading":"Нефійці додержуються закону Мойсея, чекають на прихід Христа і процвітають на землі—Багато пророків докладають зусиль, щоб тримати людей на шляху істини. Близько 399–361 рр. до р.х.","prevAbbr":"enos","prevNo":1,"nextAbbr":"omni","nextNo":1,"chapterTitle":"Книга Ярома 1","verses":[{"vNo":"1 ","txt":"ОСЬ знайте, я, Яром, пишу декілька слів згідно з заповіддю мого батька Еноша, щоб наш родовід міг бути збереженим."},{"vNo":"2 ","txt":"І оскільки ці пластини малі, а ці речі пишуться з тим наміром, щоб бути на користь нашим братам Ламанійцям, отже, є необхідність у тому, щоб я писав коротко; але я не писатиму ні про моє пророкування, ні про мої одкровення. Бо хіба я можу написати більше, ніж мої батьки написали? Бо хіба вони не відкрили план спасіння? Я кажу вам: Так; і це задовольняє мене."},{"vNo":"3 ","txt":"Знайте, що необхідно багато зробити серед цього народу через закам'янілість їхніх сердець, і глухоту їхніх вух, і сліпоту їхнього розуму, і твердість їхніх ший; однак Бог надзвичайно милосердний до них, і ще не змів їх геть з лиця землі."},{"vNo":"4 ","txt":"І багато є серед нас тих, хто мав багато одкровень, бо вони не всі твердошиї. І ті, хто не твердошиїй і має віру, мають спілкування з Духом Святим, Який ясно показує дітям людським згідно з їхньою вірою."},{"vNo":"5 ","txt":"І ось бачите, двісті років пройшло, і народ Нефія став сильним на цій землі. Вони пильнували за тим, щоб дотримуватися закону Мойсея і залишати суботній день священним для Господа. І вони не богохульствували; вони також не блюзнили. І закони цієї землі були надзвичайно суворі."},{"vNo":"6 ","txt":"І їх було розсіяно по великій частині лиця землі, і Ламанійців також. І було їх набагато більше, ніж тих, хто був з Нефійців; і вони любили вбивство і пили кров тварин."},{"vNo":"7 ","txt":"І сталося, що вони багато разів приходили проти нас, Нефійців, битися. Але наші царі і наші провідники були міцними людьми у вірі в Господа; і вони навчали людей шляхам Господа; отже, ми протистояли Ламанійцям і вигнали їх геть з наших земель, і почали укріплювати наші міста, та інші місця нашого успадкування."},{"vNo":"8 ","txt":"І нас збільшувалося надзвичайно, і поширювалося на лиці землі, і ми збагатилися надзвичайно золотом, і сріблом, і коштовними речами, і витонченими виробами з дерева, будинками, механізмами, а також залізом і міддю, і латунню і сталлю, роблячи всілякі інструменти різних видів, щоб обробляти землю, і зброю для війни—так, гостроконечну стрілу, і сагайдак, і дротик, і спис, і всі пристосування для війни."},{"vNo":"9 ","txt":"І були ми таким чином підготовлені до зустрічі з Ламанійцями, щоб вони не перемогли нас. Але слово Господа було підтверджене, те, що Він сказав нашим батькам, кажучи таке: Якщо будете виконувати Мої заповіді, досягнете успіху на цій землі."},{"vNo":"10 ","txt":"І сталося, що пророки Господа погрожували народові Нефія, згідно з словом Бога, що якщо вони не дотримуватимуться заповідей, а впадуть у провину, то їх буде знищено з лиця землі."},{"vNo":"11 ","txt":"Отже, пророки, і священики, і вчителі працювали старанно, з довготерпінням закликаючи людей до старанності; навчаючи законові Мойсея і меті, для якої він був даний; переконуючи їх чекати на Месію, і вірити, що Він прийде, наче Він вже є. І в такий спосіб вони навчали їх."},{"vNo":"12 ","txt":"І сталося, що роблячи так, вони зберегли їх від знищення з лиця землі; бо вони кололи їхні серця словом, постійно спонукаючи їх до покаяння."},{"vNo":"13 ","txt":"І сталося, що двісті і тридцять і вісім років пройшло—у війнах, і суперечках, і розбраті, протягом більшості часу."},{"vNo":"14 ","txt":"І я, Яром, не пишу більше, бо пластини малі. Але знайте, мої браття, ви можете звернутися до інших пластин Нефія; бо ось, на них літописи наших воєн вигравіювані, згідно з записами царів або тих, кому вони наказали записувати."},{"vNo":"15 ","txt":"І я передаю ці пластини в руки мого сина Омнія, щоб вони могли зберігатися за заповідями моїх батьків."}]}