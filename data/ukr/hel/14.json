{"heading":"Самуїл передрікає світло вночі і нову зірку при народженні Христа—Христос викупляє людей від фізичної і духовної смерті—Ознаками Його смерті будуть три дні темряви, розколення скель і великі зрушення в природі. Близько 6 р. до р.х.","prevAbbr":"hel","prevNo":13,"nextAbbr":"hel","nextNo":15,"chapterTitle":"Книга Геламана 14","verses":[{"vNo":"1 ","txt":"І ось сталося, що Самуїл, Ламанієць, пророкував ще багато великого, чого не можна записати."},{"vNo":"2 ","txt":"І ось, він сказав їм: Бачите, я даю вам ознаку; бо пройде ще п'ять років, і ось, тоді прийде Син Бога викупити всіх тих, хто віритиме в Його ім'я."},{"vNo":"3 ","txt":"І знайте, це я вам даю як ознаку часу Його пришестя; бо знайте, будуть у небесах великі вогні, такі, що вночі перед тим, як Він прийде, не буде темряви, так що здаватиметься людині, що це день."},{"vNo":"4 ","txt":"Отже, буде один день, і ніч, і день—нібито один тільки день і не буде ночі; і це буде вам за ознаку; бо ви знатимете про схід сонця і також про його захід; отже, вони знатимуть напевно, що буде два дні і ніч; проте, вночі не стемніє; і це буде ніч перед тим, як Він народиться."},{"vNo":"5 ","txt":"І ось, зійде нова зірка, така, яку ви ніколи не бачили; і це теж буде ознакою вам."},{"vNo":"6 ","txt":"І ось це ще не все, буде багато ознак і чудес на небесах."},{"vNo":"7 ","txt":"І станеться, що ви будете всі здивовані і здивуєтеся так, що впадете на землю."},{"vNo":"8 ","txt":"І станеться, що всі, які віритимуть в Сина Бога, ті матимуть вічне життя."},{"vNo":"9 ","txt":"І ось, так Господь наказав мені через Свого ангела, щоб я прийшов і розповів це вам; так, Він наказав, щоб я пророкував це вам; так, Він сказав мені: волай до цього народу, щоб покаялися і готували дорогу Господові."},{"vNo":"10 ","txt":"І ось, тому що я Ламанієць і переказав вам ті слова, що Господь наказав мені, і тому що вони були сильно проти вас, ви обурюєтеся проти мене, і прагнете знищити мене, і прогнали мене з-поміж себе."},{"vNo":"11 ","txt":"І ви почуєте мої слова, бо задля цієї мети піднявся я на стіни цього міста, щоб ви могли почути і знати вироки Бога, які очікують на вас через ваші беззаконня, і ще щоб ви могли знати умови покаяння;"},{"vNo":"12 ","txt":"І ще, щоб ви могли знати про пришестя Ісуса Христа, Сина Бога, Батька небес і землі, Творця всього від початку; і щоб ви могли знати про ознаки Його пришестя з тим наміром, щоб ви могли повірити в Його ім'я."},{"vNo":"13 ","txt":"І якщо ви повірите в Його ім'я, ви покаєтеся в усіх своїх гріхах, щоб у такий спосіб ви могли мати прощення їх через Його заслуги."},{"vNo":"14 ","txt":"І дивіться, ще одну ознаку я даю вам, так, ознаку Його смерті."},{"vNo":"15 ","txt":"Бо знайте, Він обов'язково має вмерти, щоб могло прийти спасіння; так, Йому належить і необхідно вмерти, щоб принести воскресіння мертвим, щоб у такий спосіб люди могли бути приведеними у присутність Господа."},{"vNo":"16 ","txt":"Так, знайте, ця смерть приносить воскресіння і викупляє все людство від першої смерті—тієї духовної смерті; бо все людство, падінням Адама будучи відсіченим від присутності Господа, вважається мертвим, стосовно того, що фізичне, і того, що духовне."},{"vNo":"17 ","txt":"Але ось, воскресіння Христа викупляє все людство, так, дійсно все людство, і приводить їх назад до присутності Господа."},{"vNo":"18 ","txt":"Так, і воно створює умови для покаяння, щоб усіх, хто кається, не було зрубано і кинуто у вогонь; але всіх, хто не кається, буде зрубано і кинуто у вогонь; і тоді находить на них знову духовна смерть, так, друга смерть, бо їх буде відсічено знову від усього, що стосується праведності."},{"vNo":"19 ","txt":"А тому, покайтеся ви, покайтеся ви, щоб не сталося так, що, знаючи це і не виконуючи, ви дозволите собі підпасти під засудження, і вас буде приведено до цієї другої смерті."},{"vNo":"20 ","txt":"Але ось, як я сказав вам стосовно іншої ознаки, ознаки Його смерті, знайте, того дня, коли Він зазнає смерті, сонце потьмяніє і відмовиться давати світло вам; і також місяць і зірки; і не буде світла на лиці цієї землі, аж відтоді, коли Він зазнає смерті й протягом трьох днів, до тих пір, коли Він устане знову з мертвих."},{"vNo":"21 ","txt":"Так, і тоді, коли Він віддасть дух, будуть громи і блискавки протягом багатьох годин, і земля буде трястися і тремтіти; і скелі, що на лиці цієї землі, ті, що і на землі, і під нею, ті, що, як ви знаєте, зараз тверді, або краще сказати, більша частина яких є однією твердою масою, будуть розколюватися;"},{"vNo":"22 ","txt":"Так, вони розколяться надвоє, і з того часу вони будуть у рубцях, і тріщинах, і розбитих уламках по лицю всієї землі, так, і над землею, і під нею."},{"vNo":"23 ","txt":"І ось, будуть великі бурі, буде багато гір зроблено плоскими, як долини, і буде багато місць, які зараз називаються долинами, що стануть горами великої висоти."},{"vNo":"24 ","txt":"І багато доріг буде розбито, і багато міст буде спустошено."},{"vNo":"25 ","txt":"І багато могил відкриються і віддадуть багатьох з своїх мертвих; і багато святих являться багатьом."},{"vNo":"26 ","txt":"І ось, таким чином ангел говорив до мене; бо він сказав мені, що будуть громи і блискавки протягом багатьох годин."},{"vNo":"27 ","txt":"І він сказав мені, що поки грім і блискавка триватимуть, і буря, що це має статися, і що темрява вкриє лице всієї землі протягом трьох днів."},{"vNo":"28 ","txt":"І ангел сказав мені, що багато хто побачить величніші за ці справи для того, щоб вони могли повірити, що ці ознаки і ці чудеса повинні статися на всьому лиці цієї землі, для того, щоб не було причини для невіри серед дітей людських—"},{"vNo":"29 ","txt":"І це для того, щоб усі, хто повірять, могли бути спасенні, а на тих, хто не повірить, праведне засудження зійде на них; і також, якщо їх буде засуджено, вони накличуть на себе своє власне засудження."},{"vNo":"30 ","txt":"А тепер пам'ятайте, пам'ятайте, мої браття, що всі, хто загине, загине через себе; а той, хто чинить беззаконня, чинить його собі; бо ось, ви свободні; вам дозволено діяти за себе; бо ось, Бог дав вам знання і зробив вас свободними."},{"vNo":"31 ","txt":"Він надав вам можливість відрізняти добро від зла, і Він надав вам можливість вибирати життя або смерть; і ви можете творити добро, і вас буде відновлено в тому, що є добро, тобто ви матимете те, що є добро, відновленим для вас; або ви можете чинити зло і мати те, що є зло, відновленим для вас."}]}