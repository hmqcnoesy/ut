{"heading":"Нефій переконує Господа замінити їхню війну голодом—Багато людей гине—Вони каються, і Нефій благає у Господа дощу—Нефій і Легій отримують багато одкровень—Ґадіантонові розбійники укріплюються на цій землі. Близько 20–6 рр. до р.х.","prevAbbr":"hel","nextAbbr":"hel","prevNo":10,"nextNo":12,"chapterTitle":"Книга Геламана 11","prevTitle":"Книга Геламана 10","nextTitle":"Книга Геламана 12","verses":[{"vNo":1,"txt":"І ось сталося сімдесят і другого року правління суддів, що суперечки збільшилися, так що почалися війни по всій землі серед усього народу Нефія."},{"vNo":2,"txt":"І саме ця таємна банда розбійників виконувала цю роботу знищення і злочестивості. І ця війна продовжувалася весь той рік; і в сімдесят і третьому році вона також продовжувалася."},{"vNo":3,"txt":"І сталося, що того року Нефій волав до Господа, кажучи:"},{"vNo":4,"txt":"О Господи, не дозволяй, щоб цей народ було знищено мечем; але, о Господи, краще нехай буде голод на цій землі, щоб збудити в них спогад про Господа Бога їхнього, і, може, вони покаються і звернуться до Тебе."},{"vNo":5,"txt":"І так було зроблено, згідно з словами Нефія. І був страшний голод на землі, серед усіх людей Нефія. І таким чином у сімдесят і четвертому році голод продовжувався, і робота знищення мечем припинилася, але стала тяжкою через голод."},{"vNo":6,"txt":"І ця робота знищення продовжувалася в сімдесят і п'ятому році. Бо землю було проклято, щоб вона стала сухою і не давала зерна в пору зерна; і всю землю було проклято, і серед Ламанійців, і так само серед Нефійців, так що їх було покарано, щоб вони гинули тисячами в найзлочестивіших частинах землі."},{"vNo":7,"txt":"І сталося, що люди побачили, що вони от-от загинуть від голоду, і вони почали згадувати Господа Бога свого; і вони почали згадувати слова Нефія."},{"vNo":8,"txt":"І люди почали благати своїх головних суддів і своїх вождів, щоб вони сказали Нефієві: Слухай, ми знаємо, що ти людина Бога, і тому волай до Господа Бога нашого, щоб Він відвернув від нас цей голод, щоб усі слова, які ти казав про наше знищення, не здійснилися."},{"vNo":9,"txt":"І сталося, що судді сказали Нефієві все згідно з словами, яких від них бажали. І сталося, що коли Нефій побачив, що люди покаялися і упокорилися у волосяниці, він заволав до Господа знову, кажучи:"},{"vNo":10,"txt":"О Господи, дивись, цей народ кається; і вони змели геть банду Ґадіантона з-поміж себе, так що ті вимерли і сховали свої таємні плани в землю."},{"vNo":11,"txt":"Тож, о Господи, через цю їхню покірність відверни Свій гнів, і нехай Твій гнів удовольниться знищенням тих злочестивих людей, яких Ти вже знищив."},{"vNo":12,"txt":"О Господи, відверни Свій гнів, так, Свій лютий гнів, і зроби так, щоб цей голод припинився на цій землі."},{"vNo":13,"txt":"О Господи, вислухай мене, і зроби, щоб було вчинено відповідно до моїх слів, і пошли дощ на лице землі, щоб вона могла приносити свої плоди і своє зерно в пору зерна."},{"vNo":14,"txt":"О Господи, Ти прислухався до моїх слів, коли я казав: Нехай буде голод, щоб пошесть від меча могла припинитися; і я знаю, що Ти, саме в цей час, прислухаєшся до моїх слів, бо Ти сказав: Якщо ці люди покаються, Я помилую їх."},{"vNo":15,"txt":"Так, о Господи, і Ти бачиш, що вони покаялися через голод, і пошесть, і знищення, яке зійшло на них."},{"vNo":16,"txt":"А тепер, о Господи, відверни Свій гнів і спробуй ще раз, чи будуть вони служити Тобі? І якщо так, о Господи, Ти можеш благословити їх згідно з Твоїми словами, які Ти сказав."},{"vNo":17,"txt":"І сталося, що в сімдесят і шостому році Господь відвернув Свій гнів від людей і зробив так, щоб дощ упав на землю, так що вона вродила плоди свої в пору плодів своїх. І сталося, що вона вродила зерно своє в пору зерна свого."},{"vNo":18,"txt":"І ось, люди зраділи і прославляли Бога, і все лице землі було сповнене радістю; і вони більше не намагалися знищити Нефія, але поважали його як великого пророка і людину від Бога, яка має велику силу і владу, дану йому від Бога."},{"vNo":19,"txt":"І ось, Легій, брат його, аніскільки не відставав від нього, що стосується праведності."},{"vNo":20,"txt":"І так сталося, що люди Нефія почали процвітати знову на землі, і почали забудовувати свої спустошені місця, і почали розмножуватися і поширюватися, аж поки не вкрили все лице землі, і на півночі, і на півдні, від моря на заході до моря на сході."},{"vNo":21,"txt":"І сталося, що сімдесят і шостий рік закінчився в мирі. І сімдесят і сьомий рік почався в мирі; і церква поширилася по всьому лицю землі; і більшість людей, і Нефійців, і Ламанійців, належала до церкви; і в них був надзвичайно стійкий мир на землі; і так закінчився сімдесят і сьомий рік."},{"vNo":22,"txt":"І також у них був мир і в сімдесят і восьмому році, за винятком декількох суперечок стосовно питань учення, яке було встановлене пророками."},{"vNo":23,"txt":"А в сімдесят і дев'ятому році почалася велика боротьба. Але сталося, що Нефій, і Легій, і багато з їхніх братів, які знали про істинні питання вчення, маючи багато одкровень щодня, отже, вони проповідували людям, так що вони поклали край їхній боротьбі ще того самого року."},{"vNo":24,"txt":"І сталося, що у вісімдесятому році правління суддів над народом Нефія була деяка кількість розкольників з народу Нефія, які декілька років перед тим перейшли до Ламанійців і взяли на себе ім'я Ламанійців, а також деяка кількість тих, які були справжніми нащадками Ламанійців, яких було підбурено на гнів ними, тобто тими розкольниками, отже, вони почали війну з своїми братами."},{"vNo":25,"txt":"І вони чинили вбивство і грабіж; а потім відходили назад у гори, і в пустиню, і в таємні місця, переховуючися, щоб їх не можна було знайти, отримуючи щоденно поповнення до своєї кількості, оскільки були розкольники, які приходили до них."},{"vNo":26,"txt":"І так з часом, так, саме протягом небагатьох років, вони стали надзвичайно великою бандою розбійників; і вони проникли у всі таємні плани Ґадіантона; і таким чином вони стали розбійниками Ґадіантона."},{"vNo":27,"txt":"Тож ось, ці розбійники завдавали великого руйнування, так, дійсно великого знищення серед народу Нефія, а також серед народу Ламанійців."},{"vNo":28,"txt":"І сталося, що було необхідно покласти кінець цій роботі знищення; отже вони послали військо сильних чоловіків у пустиню і в гори розшукати цю банду розбійників і знищити їх."},{"vNo":29,"txt":"Але ось сталося, що того самого року їх було відкинуто назад аж у їхні власні землі. І так закінчився вісімдесятий рік правління суддів над народом Нефія."},{"vNo":30,"txt":"І сталося, на початку вісімдесят і першого року вони знову пішли проти банди розбійників і знищили багатьох; і багато з них самих теж підпало під велике знищення."},{"vNo":31,"txt":"І вони знову були змушені повернутися з пустині і з гір до своїх земель через надзвичайну величезність чисельності тих розбійників, якими кишіли гори і пустиня."},{"vNo":32,"txt":"І сталося, що так закінчився цей рік. І розбійників ставало більше, і вони ставали сильнішими, так що вони протистояли цілому військові Нефійців і також Ламанійців; і вони викликали великий страх у людей повсюди на лиці землі."},{"vNo":33,"txt":"Авжеж, бо вони чинили напади на багато частин землі і піддавали їх великому знищенню; авжеж, убивали багатьох, а інших забирали в полон до пустині, так, і особливо їхніх жінок і їхніх дітей."},{"vNo":34,"txt":"Тож це велике зло, яке зійшло на людей через їхні беззаконня, знову збудило їх пригадати Господа Бога їхнього."},{"vNo":35,"txt":"І так закінчився вісімдесят і перший рік правління суддів."},{"vNo":36,"txt":"А в вісімдесят і другому році вони почали знову забувати Господа Бога свого. А в вісімдесят і третьому році вони сильніше піддалися беззаконню. І в вісімдесят і четвертому році вони не виправили своїх шляхів."},{"vNo":37,"txt":"І сталося, що у вісімдесят і п'ятому році вони все сильніше і сильніше зростали у своїй гордовитості і своїй злочестивості; і таким чином вони знову дозріли для знищення."},{"vNo":38,"txt":"І так закінчився вісімдесят і п'ятий рік."}]}