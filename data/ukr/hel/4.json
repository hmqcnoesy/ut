{"heading":"Нефійські розкольники і Ламанійці об'єднують свої сили і захоплюють землю Зарагемлі—Нефійці зазнають поразок через свою злочестивість—Церква вироджується, а люди стають такими слабкими, як Ламанійці. Близько 38–30 рр. до р.х.","prevAbbr":"hel","prevNo":3,"nextAbbr":"hel","nextNo":5,"chapterTitle":"Книга Геламана 4","verses":[{"vNo":"1 ","txt":"І сталося, в п'ятдесят і четвертому році було багато розколів у церкві, і була також суперечка серед народу, так що було багато кровопролиття."},{"vNo":"2 ","txt":"І бунтівну частину було вбито і вигнано з землі, і вони пішли до царя Ламанійців."},{"vNo":"3 ","txt":"І сталося, що вони намагалися підбурювати Ламанійців до війни проти Нефійців; але, бачите, Ламанійці були надзвичайно налякані, так що вони не прислухалися до слів тих розкольників."},{"vNo":"4 ","txt":"Але сталося п'ятдесят і шостого року правління суддів, були розкольники, які перейшли від Нефійців до Ламанійців; і їм удалося з тими другими підбурити їхній гнів проти Нефійців; і вони весь той рік готувалися до війни."},{"vNo":"5 ","txt":"І п'ятдесят і сьомого року вони пішли проти Нефійців на битву і почали діяння смерті; так, такою мірою, що в п'ятдесят і восьмому році правління суддів їм удалося заволодіти землею Зарагемлі; так, і також усіма землями, аж до землі, яка була біля землі Щедрої."},{"vNo":"6 ","txt":"І Нефійців, і військо Моронійги було вигнано аж до землі Щедрої;"},{"vNo":"7 ","txt":"І там вони зводили укріплення проти Ламанійців від західного моря аж до східного; було то на відстані одноденної мандрівки для Нефійця, вздовж лінії, яку вони укріпили і вздовж якої вони розмістили своє військо, щоб захищати свою північну країну."},{"vNo":"8 ","txt":"І так ті розкольники з Нефійців з допомогою численного війська Ламанійців здобули всі володіння Нефійців, які були на землі, що на півдні. І все це відбулося в п'ятдесят і восьмому і дев'ятому роках правління суддів."},{"vNo":"9 ","txt":"І сталося в шістдесятому році правління суддів, Моронійзі вдалося з своїм військом здобути багато частин землі; так, вони знову заволоділи багатьма містами, які до того попали в руки Ламанійців."},{"vNo":"10 ","txt":"І сталося в шістдесят і першому році правління суддів їм удалося знову заволодіти аж половиною всіх своїх володінь."},{"vNo":"11 ","txt":"Тож ця велика втрата Нефійців, і велике вбивство, яке було серед них, не сталися б, якби не їхня злочестивість і їхні мерзоти, що були серед них; так, і це було також серед тих, хто заявляв, що належить до церкви Бога."},{"vNo":"12 ","txt":"І було це через гордовитість їхніх сердець, через надзвичайні багатства, так, це було через те, що вони гнобили бідних, не давали їжі голодним, не давали одягу роздягненим, і били своїх покірливих братів по щоці, глузували з того, що є священним, заперечували дух пророцтва й одкровення через убивства, грабежі, брехню, крадіжки, чинення перелюбу, повставання у великих суперечках, втечу до землі Нефія, серед Ламанійців—"},{"vNo":"13 ","txt":"І через цю їхню велику злочестивість і їхнє вихваляння своєю власною силою їх було залишено з їхньою власною силою; отже, вони не процвітали, але були страждаючими, і побитими, і гнаними Ламанійцями, доки вони не втратили володіння майже всіма своїми землями."},{"vNo":"14 ","txt":"Але ось, Моронійга проповідував багато чого людям через їхні беззаконня, і також Нефій і Легій, які були синами Геламана, проповідували багато чого людям, так, і пророкували їм багато чого стосовно їхніх беззаконь, і що станеться з ними, якщо вони не покаються у своїх гріхах."},{"vNo":"15 ","txt":"І сталося, що вони покаялися, і наскільки вони покаялися, настільки вони почали процвітати."},{"vNo":"16 ","txt":"Бо коли Моронійга побачив, що вони покаялися, він зважився повести їх з місця до місця, і від міста до міста, аж поки вони не повернуть одну половину своєї власності й одну половину всіх своїх земель."},{"vNo":"17 ","txt":"І так закінчився шістдесят і перший рік правління суддів."},{"vNo":"18 ","txt":"І сталося у шістдесят і другому році правління суддів, що Моронійга не міг більше здобути володінь у Ламанійців."},{"vNo":"19 ","txt":"Отже, вони облишили свій план отримати решту своїх земель, бо такими численними були Ламанійці, що Нефійці вже не могли здобувати більше влади над ними; отже, Моронійга використав усе своє військо для утримування тих частин, якими вони вже оволоділи."},{"vNo":"20 ","txt":"І сталося, через величезну кількість Ламанійців, Нефійці були у великому страхові, що їх буде переможено, і роздавлено, і вбито, і знищено."},{"vNo":"21 ","txt":"Так, вони почали згадувати пророцтва Алми, а також слова Мосії; і вони побачили, що вони були твердошиїм народом, і що вони зневажали заповіді Бога;"},{"vNo":"22 ","txt":"І що вони змінили і розтоптали під ногами закони Мосії; тобто, ті закони, які Господь заповідав йому передати людям; і вони побачили, що їхні закони було перекручено, і що вони стали злочестивим народом, до того, що вони були такими самими злочестивими, як і Ламанійці."},{"vNo":"23 ","txt":"І через їхні беззаконня церква почала вироджуватися; і вони піддалися зневірі в духові пророцтва і духові одкровення; і вироки Бога дивилися їм прямо в обличчя."},{"vNo":"24 ","txt":"І вони побачили, що вони стали слабкішими, як і їхні брати Ламанійці, і що Дух Господа не оберігає їх більше; так, Він полишив їх, тому що Дух Господа не живе в несвятих храмах—"},{"vNo":"25 ","txt":"Отже, Господь перестав оберігати їх Своєю дивовижною і незрівнянною силою, бо вони впали в стан зневіри і жахливої злочестивості; і вони бачили, що Ламанійці були надзвичайно численнішими за них, і якщо вони не припадуть до Господа Бога їхнього, вони неминуче загинуть."},{"vNo":"26 ","txt":"Бо ось, вони побачили, що сила Ламанійців була так само великою, як і їхня сила, тобто чоловік за чоловіка. І таким чином вони впали у цю велику провину; так, таким чином вони стали слабкими через свою провину протягом не дуже багатьох років."}]}