{"heading":"Багато Нефійців переселяються на землю, що на півночі—Вони будують дома з цементу і ведуть багато літописів—Десятки тисяч навертаються і христяться—Слово Бога веде людей до спасіння—Нефій, син Геламана, посідає місце суду. Близько 49–39 рр. до р.х.","prevAbbr":"hel","nextAbbr":"hel","prevNo":2,"nextNo":4,"chapterTitle":"Книга Геламана 3","prevTitle":"Книга Геламана 2","nextTitle":"Книга Геламана 4","verses":[{"vNo":1,"txt":"І ось сталося в сорок і третьому році правління суддів, не було суперечок серед людей Нефія, крім невеликої гордовитості, що була в церкві, яка викликала деякі розколи серед людей, чиї справи було впорядковано наприкінці сорок і третього року."},{"vNo":2,"txt":"І не було суперечок між людьми в сорок і четвертому році; не було також багато суперечок і в сорок і п'ятому році."},{"vNo":3,"txt":"І сталося в сорок і шостому році, так, було багато суперечок і багато розколів, через які надзвичайно багато людей залишило землю Зарагемлі й пішло на землю, що на півночі, щоб успадкувати цю землю."},{"vNo":4,"txt":"І вони пройшли надзвичайно велику відстань, доки не прийшли до великих вод і багатьох рік."},{"vNo":5,"txt":"Так, і вони розселилися по всіх частинах землі, по всіх частинах, які не було перетворено на спустошені і без дерев, через багато жителів, які до того успадковували землю."},{"vNo":6,"txt":"І ось, жодна частина цієї землі не була спустошена, тільки без дерев; але через величезність знищення народу, який перед тим населяв цю землю, її було названо спустошеною."},{"vNo":7,"txt":"І через те, що було мало дерев на лиці землі, люди, які пішли, стали надзвичайно досвідченими у застосуванні цементу; отже, вони будували з цементу доми, в яких жили."},{"vNo":8,"txt":"І сталося, що вони дійсно розмножувалися і розселялися, і пішли з землі, що на півдні, на землю, що на півночі, і розселилися так, що почали покривати лице всієї землі, від моря, що на півдні, до моря, що на півночі, від моря, що на заході, до моря, що на сході."},{"vNo":9,"txt":"І люди, які були на півночі, жили в наметах, і в домах з цементу, і вони дозволяли будь-якому дереву, що проростало на лиці землі, щоб воно виростало, щоб свого часу мати деревину для зведення їхніх осель, так, їхніх міст, і їхніх храмів, і їхніх синагог, і їхніх святилищ, і всіляких будівель."},{"vNo":10,"txt":"І сталося, що оскільки деревини надзвичайно не вистачало на землі, що на півночі, вони переправляли багато її за допомогою кораблів."},{"vNo":11,"txt":"І таким чином вони давали змогу людям, які жили на півночі, будувати багато міст і з деревини, і з цементу."},{"vNo":12,"txt":"І сталося, що багато людей Аммона, які були Ламанійцями за походженням, також прийшли на цю землю."},{"vNo":13,"txt":"І ось, є багато літописів, написаних багатьма з цього народу про те, що відбувалося з цим народом, докладних і дуже великих, стосовно їх."},{"vNo":14,"txt":"Але дивіться, й соту частину того, що відбувалося з цим народом, так, розповідь про Ламанійців і про Нефійців, і їхні війни, і суперечки, і розколи, і їхнє проповідування, і їхні пророцтва, і їхні плавання на кораблях та будування кораблів, і їхнє будування храмів, і синагог, і їхніх святилищ, і їхню праведність, і їхню злочестивість, і їхні вбивства, і їхні грабежі, і їхні пограбування, і всілякі мерзоти й розпусту, не можна вмістити в цей літопис."},{"vNo":15,"txt":"Але дивіться, є багато книг і багато літописів різного роду, і вони велися головним чином Нефійцями."},{"vNo":16,"txt":"І їх передавали від одного покоління до іншого Нефійці, аж до тих пір, доки вони не впали у провину і їх було вбито, пограбовано, і переслідувано, і вигнано, і знищено, і розсіяно по всьому лицю землі, і змішано з Ламанійцями, після чого їх більше вже не називали Нефійцями, і вони стали злочестивими, і дикими, і лютими, так, саме стали Ламанійцями."},{"vNo":17,"txt":"А тепер я знову повертаюся до своєї розповіді; отже, те, про що я говорив, відбувалося після того, як були великі суперечки, і занепокоєння, і війни, і розколи серед людей Нефія."},{"vNo":18,"txt":"Сорок і шостий рік правління суддів закінчився;"},{"vNo":19,"txt":"І сталося, що все ще були великі суперечки на цій землі, так, саме в сорок і сьомому році, а також і в сорок і восьмому році."},{"vNo":20,"txt":"Проте, Геламан посідав місце суду з правосуддям і справедливістю; так, він дотримувався уставів, і присудів, і заповідей Бога; і він чинив те, що було правильно в очах Бога, постійно; і він ішов шляхами своїх батьків, так що він процвітав на цій землі."},{"vNo":21,"txt":"І сталося, що було в нього двоє синів. Він дав найстаршому ім'я Нефій, а наймолодшому—ім'я Легій. І вони почали рости в Господі."},{"vNo":22,"txt":"І сталося, що війни і суперечки почали вщухати потроху серед народу Нефійців у другій половині сорок і восьмого року правління суддів над народом Нефія."},{"vNo":23,"txt":"І сталося в сорок і дев'ятому році правління суддів, було встановлено тривалий мир на цій землі, тільки окрім таємних змов, які організував Ґадіантон-грабіжник у більш населених частинах землі, і які в той час не були відомі тим, хто був на чолі уряду; отже, їх не було знищено з цієї землі."},{"vNo":24,"txt":"І сталося, що того самого року було надзвичайно велике процвітання у церкві, так що були тисячі таких, хто приєднався до церкви і христився на покаяння."},{"vNo":25,"txt":"І таким великим було процвітання  церкви, і так багато благословень було вилито на людей, що навіть первосвященики і вчителі були самі здивовані понад міру."},{"vNo":26,"txt":"І сталося, що робота Господа процвітала так, що христилося і приєдналося до церкви Бога багато душ, так, саме десятки тисяч."},{"vNo":27,"txt":"І так ми можемо бачити, що Господь милостивий до всіх, хто в щирості своїх сердець прикликає Його святе ім'я."},{"vNo":28,"txt":"Так, таким чином ми бачимо, що ворота небес відчинено для всіх, саме тих, хто повірить в ім'я Ісуса Христа, Який є Сином Бога."},{"vNo":29,"txt":"Так, ми бачимо, що той, хто захоче, може володіти словом Бога, яке є живим і сильним, яке розірве на шматки всяку підступність, і пастки, і хитрощі диявола, і поведе людину Христа тісним і вузьким шляхом через ту вічну безодню нещастя, яка приготовлена, щоб поглинути злочестивих—"},{"vNo":30,"txt":"І привести їхні душі, так, їхні безсмертні душі, по правицю Бога в царстві небесному, щоб сидіти поруч з Авраамом, і Ісаком, і з Яковом, і з усіма нашими святими батьками, щоб більше не покидати того місця."},{"vNo":31,"txt":"І того року була тривала радість на землі Зарагемлі, і в усіх краях навколо, дійсно по всій землі, якою володіли Нефійці."},{"vNo":32,"txt":"І сталося, що був мир і надзвичайно велика радість до кінця сорок і дев'ятого року; так, і також був тривалий мир і велика радість у п'ятдесятому році правління суддів."},{"vNo":33,"txt":"А в п'ятдесят і першому році правління суддів був також мир, за винятком того, що була гордовитість, яка почала проникати до церкви—не до церкви Бога, але в серця людей, які заявляли, що належать до церкви Бога—"},{"vNo":34,"txt":"І вони підносилися в гордовитості аж до того, що переслідували багатьох з своїх братів. Тож це було велике зло, через яке покірливіша частина народу зазнала великих переслідувань і долала багато скорбот."},{"vNo":35,"txt":"Проте, вони постилися і молилися часто, і ставали все сильнішими і сильнішими в своїй покірливості, і все стійкішими і стійкішими у вірі в Христа, до того, що наповнило їхні душі радістю і втіхою, авжеж, аж до очищення й освячення їхніх сердець, освячення, яке приходить через те, що вони віддають свої серця Богові."},{"vNo":36,"txt":"І сталося, що п'ятдесят і другий рік закінчився в мирі також, за винятком надзвичайно великої гордовитості, яка увійшла в серця людей; а було це через їхні надзвичайні багатства і їхнє процвітання на цій землі; і вона зростала в них з дня на день."},{"vNo":37,"txt":"І сталося, у п'ятдесят і третьому році правління суддів Геламан помер, а його старший син Нефій почав правити замість нього. І сталося, що він посідав місце суду з правосуддям і справедливістю; так, він дотримувався заповідей Бога і йшов шляхами свого батька."}]}