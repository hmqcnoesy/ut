{"heading":"Посланці знаходять головного суддю мертвим на місці суду—Їх ув'язнюють і згодом відпускають—За натхненням Нефій визначає Сеантума як убивцю—Дехто сприймає Нефія як пророка. Близько 23–21 рр. до р.х.","prevAbbr":"hel","prevNo":8,"nextAbbr":"hel","nextNo":10,"chapterTitle":"Книга Геламана 9","verses":[{"vNo":"1 ","txt":"Ось тоді сталося, що коли Нефій промовив ці слова, деякі чоловіки, які були серед них, побігли до місця суду; так, а саме п'ятеро було тих, котрі пішли, і вони говорили між собою, поки йшли:"},{"vNo":"2 ","txt":"Бачите, зараз ми будемо знати напевно, чи цей чоловік пророк і чи Бог наказав йому пророкувати такі дивовижні речі нам. Бачите, ми не віримо, що Він наказав йому; так, ми не віримо, що він є пророком; проте, якщо те, що він сказав стосовно головного судді, істинне, що він буде мертвим, тоді ми повіримо, що й інші слова, які він говорив, істинні."},{"vNo":"3 ","txt":"І сталося, що вони побігли щосили і ввійшли до місця суду; і ось головний суддя, впавши на землю, лежав у своїй крові."},{"vNo":"4 ","txt":"І тоді ось, коли вони побачили це, вони були здивовані надзвичайно, так що вони впали на землю; бо вони до того не вірили словам, які говорив Нефій стосовно головного судді."},{"vNo":"5 ","txt":"Але тепер, коли вони побачили, вони повірили, і страх зійшов на них, що всі вироки, про які Нефій говорив, прийдуть на людей; отже, вони затремтіли і впали на землю."},{"vNo":"6 ","txt":"Тож, негайно, коли суддю було вбито—його заколов його брат, замаскувавшись з допомогою одягу, і він утік, а слуги побігли і розповіли людям, зчинивши серед них галас про вбивство;"},{"vNo":"7 ","txt":"І ось люди зібралися разом там, де було місце суду—і ось на їхній подив вони побачили тих п'ятьох чоловіків, які впали на землю."},{"vNo":"8 ","txt":"І ось дивіться, люди нічого не знали про натовп, який зібрався разом у саду Нефія; тому вони говорили між собою: Ці люди є тими, хто вбив суддю, і Бог покарав їх, щоб вони не могли втекти від нас."},{"vNo":"9 ","txt":"І сталося, що вони схопили їх, і зв'язали їх, і кинули до в'язниці. І було надіслано повсюди проголошення, що суддю вбито, а вбивців схоплено і кинуто до в'язниці."},{"vNo":"10 ","txt":"І сталося, що наступного дня люди зібралися разом оплакувати і поститися на похороні великого головного судді, якого було вбито."},{"vNo":"11 ","txt":"І таким чином ті судді, які також були в саду Нефія, і почули його слова, також зібралися разом на похороні."},{"vNo":"12 ","txt":"І сталося, що вони розпитували серед людей, кажучи: Де ті п'ятеро, яких послали дізнатися про головного суддю, чи був він мертвим? І вони відповідали і сказали: Про цих п'ятьох, яких, як ви кажете, ви послали, ми нічого не знаємо; але є п'ятеро, які є вбивцями, котрих ми кинули до в'язниці."},{"vNo":"13 ","txt":"І сталося, що судді зажадали, щоб їх привели; і їх привели, і ось вони виявилися тими, кого було послано; і ось судді спитали в них, що вони знають стосовно цієї справи, і вони розповіли їм усе, що вони робили, кажучи:"},{"vNo":"14 ","txt":"Ми побігли й опинилися на тому місці, де було місце суду, і коли ми побачили все те, про що саме Нефій свідчив, ми були настільки здивовані, що впали на землю; а коли ми отямилися від здивування, ось, вони кинули нас у в'язницю."},{"vNo":"15 ","txt":"Тож стосовно вбивства цього чоловіка, ми не знаємо, хто це вчинив; а ми знаємо тільки те, що ми побігли й опинилися там згідно з тим, як ви хотіли, і ось він був мертвим, згідно з словами Нефія."},{"vNo":"16 ","txt":"І тоді сталося, що судді роз'яснили цю справу народові, і кричали проти Нефія, кажучи: Дивіться, ми знаємо, що цей Нефій певно домовився з кимось убити суддю, і щоб потім оголосити нам про це, щоб навернути нас у свою віру, щоб він міг представити себе наче він велика людина, обрана Богом, і пророк."},{"vNo":"17 ","txt":"І тепер ось ми викриємо цього чоловіка, і він зізнається у своєму злочині і скаже нам, хто є справжнім убивцею цього судді."},{"vNo":"18 ","txt":"І сталося, що тих п'ятьох було звільнено в день похорону. Проте вони докоряли суддям за слова, які ті говорили проти Нефія, і сперечалися з ними поодинці, так що примусили їх замовкнути."},{"vNo":"19 ","txt":"Проте, ті вчинили так, що Нефія було схоплено, і зв'язано, і приведено перед натовпом, і вони почали допитувати його різними способами, щоб примусити його протирічити собі, щоб його можна було засудити на смерть—"},{"vNo":"20 ","txt":"Кажучи йому: Ти—співучасник; хто той чоловік, який учинив це вбивство? Тепер скажи нам і зізнайся у своєму злочині; кажучи Бачиш, ось гроші; і ми також даруємо тобі твоє життя, якщо ти скажеш нам і зізнаєшся у тій змові, в яку ти ввійшов з ним."},{"vNo":"21 ","txt":"Але Нефій сказав їм: О ви, дурні, ви, необрізані серцем, ви, сліпі, і ви, твердошиї люди, чи знаєте ви, як довго Господь Бог ваш дозволятиме вам продовжувати йти цим вашим шляхом гріха"},{"vNo":"22 ","txt":"О, вам слід починати голосити і тужити через велике знищення, яке на цей раз очікує вас, якщо ви не покаєтеся."},{"vNo":"23 ","txt":"Ось ви кажете, що я змовився з якимось чоловіком, щоб він убив Сизорама, нашого головного суддю. Але ось, я кажу вам, що все це через те, що я свідчив вам, щоб ви могли знати про це; авжеж, саме за свідчення вам, що я знаю про злочестивість і мерзоти, які є серед вас."},{"vNo":"24 ","txt":"І через те, що я зробив це, ви кажете, що я змовився з якимось чоловіком, щоб він учинив це; так, тому що я показав вам цю ознаку, ви розсердилися на мене і прагнете знищити моє життя."},{"vNo":"25 ","txt":"А тепер ось, я покажу вам ще одну ознаку і подивлюся, чи будете ви за це прагнути знищити мене."},{"vNo":"26 ","txt":"Ось я кажу вам: Ідіть у дім Сеантума, який є братом Сизорама, і скажіть йому:"},{"vNo":"27 ","txt":"Чи Нефій, удаваний пророк, який пророкував так багато зла стосовно цього народу, змовився з тобою, щоб ти вбив Сизорама, який є твоїм братом"},{"vNo":"28 ","txt":"І дивіться, він скаже вам: Ні."},{"vNo":"29 ","txt":"А ви скажете йому: Це ти вбив свого брата"},{"vNo":"30 ","txt":"А він стоятиме переляканий і не знатиме, що сказати. І ось, він заперечуватиме вам; і він буде вдавати, нібито він здивований; проте він заявить вам, що невинний."},{"vNo":"31 ","txt":"Але ось, ви перевірятимете його і виявите кров на полі його плаща."},{"vNo":"32 ","txt":"А коли ви побачите це, ви скажете: Звідки взялася ця кров? Хіба ми не знаємо, що це кров твого брата"},{"vNo":"33 ","txt":"І тоді він затремтить і зблідне, неначе смерть прийшла до нього."},{"vNo":"34 ","txt":"А тоді ви скажете: Через цей страх і цю блідість, яка вкрила обличчя твоє, ось, ми знаємо, що ти винен."},{"vNo":"35 ","txt":"І тоді ще більший страх зійде на нього; і тоді він зізнається вам і не заперечуватиме більше, що він учинив це вбивство."},{"vNo":"36 ","txt":"І тоді він скаже вам, що я, Нефій, нічого не знав би про цю справу, якби те не було відомо мені силою Бога. І тоді ви будете знати, що я чесна людина і що мене послано до вас від Бога."},{"vNo":"37 ","txt":"І сталося, що вони пішли і зробили саме так, як Нефій їм сказав. І ось, слова, які він сказав, були правдивими; бо відповідно до цих слів, він заперечував; і також відповідно до цих слів, він зізнався."},{"vNo":"38 ","txt":"І його було приведено до підтвердження того, що саме він був убивцею, так що тих п'ятьох було відпущено на волю, а також і Нефія."},{"vNo":"39 ","txt":"І дехто з Нефійців повірив словам Нефія; і дехто також повірив через свідчення п'ятьох, бо їх було навернено, поки вони були у в'язниці."},{"vNo":"40 ","txt":"І ось дехто серед людей говорив, що Нефій—пророк."},{"vNo":"41 ","txt":"І були такі, які говорили: Дивіться, він є бог, бо якби він не був богом, він не міг би знати про все. Бо ось, він розповідав нам думки наших сердець, і також розповідав нам про події; і навіть дав нам знання про те, хто є справжнім убивцею нашого головного судді."}]}