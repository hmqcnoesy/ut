{"heading":"Господь дає Нефієві силу запечатування—Він має силу зв'язувати ірозв'язувати на землі і на небесах—Він заповідає людям каятися, або загинути—Дух веде його від громади до громади. Близько 21–20 рр. до р.х.","prevAbbr":"hel","prevNo":9,"nextAbbr":"hel","nextNo":11,"chapterTitle":"Книга Геламана 10","verses":[{"vNo":"1 ","txt":"І сталося, що виникло розділення серед людей, так що вони розділилися на групи і пішли своїми шляхами, залишаючи Нефія одного стояти серед них."},{"vNo":"2 ","txt":"І сталося, що Нефій пішов своєю дорогою до свого власного дому, обдумуючи те, що Господь показав йому."},{"vNo":"3 ","txt":"І сталося, коли він так роздумував—будучи дуже пригніченим через злочестивість народу Нефійців, їхніх таємних діянь темряви, і їхніх убивств, і їхніх грабежів, і всіляких беззаконь—і сталося, коли він так роздумував у серці своєму, ось, голос дійшов до нього, кажучи:"},{"vNo":"4 ","txt":"Благословенний ти, Нефію, за те, що ти зробив; бо Я бачив, як ти невтомно проголошував Слово, яке Я дав тобі, цьому народові. І ти не злякався їх і не прагнув врятувати своє власне життя, але прагнув виконати Мою волю і дотримуватися Моїх заповідей."},{"vNo":"5 ","txt":"І ось, через те що ти робив це так невтомно, ось, Я благословлю тебе назавжди; і я зроблю тебе могутнім у слові і вчинках, у вірі і в діяннях; так, дійсно все буде зроблено тобі відповідно до твого слова, бо ти не будеш просити того, що суперечить Моїй волі."},{"vNo":"6 ","txt":"Слухай, ти—Нефій, а Я—Бог. Слухай, Я проголошую тобі у присутності Моїх ангелів, що ти матимеш силу над цими людьми і покараєш землю голодом, і чумою, і знищенням, згідно з злочестивістю цього народу."},{"vNo":"7 ","txt":"Ось, Я даю тобі владу, що все, що ти запечатаєш на землі, буде запечатано на небесах; і все, що ти розв'яжеш на землі, буде розв'язано на небесах; і таким чином ти матимеш владу серед цього народу."},{"vNo":"8 ","txt":"І таким чином, якщо ти скажеш цьому храмові, щоб він розділився надвоє, так і буде зроблено."},{"vNo":"9 ","txt":"І якщо ти скажеш цій горі: Опустися і стань рівною, так і буде зроблено."},{"vNo":"10 ","txt":"І ось, якщо ти скажеш, що Бог покарає цей народ, так і станеться."},{"vNo":"11 ","txt":"А тепер ось, Я наказую тобі, що ти підеш і проголосиш цьому народові, що так каже Господь Бог, Який є Всемогутнім: Якщо ви не покаєтеся, вас буде покарано, аж до знищення."},{"vNo":"12 ","txt":"І ось, тоді сталося, що коли Господь промовив ці слова Нефієві, він зупинився і не пішов до свого власного дому, а повернувся до натовпу, який розсіявся по лицю землі, і почав проголошувати їм слово Господа, яке було сказано йому стосовно їхнього знищення, якщо вони не покаються."},{"vNo":"13 ","txt":"Тож ось, незважаючи на таке велике чудо, яке Нефій вчинив, сказавши їм стосовно смерті головного судді, вони закам'яніли серцями своїми і не прислухалися до слів Господа."},{"vNo":"14 ","txt":"Отже, Нефій проголосив їм слово Господа, кажучи: Якщо ви не покаєтеся, так каже Господь, вас буде покарано аж до знищення."},{"vNo":"15 ","txt":"І сталося, що коли Нефій проголосив їм Слово, ось, вони все ще були закам'янілі серцями своїми і не прислухалися до його слів; отже, вони кривдили його і намагалися накласти руки на нього, щоб кинути його до в'язниці."},{"vNo":"16 ","txt":"Але ось, сила Бога була з ним, і вони не могли схопити його, щоб кинути його до в'язниці, бо його було охоплено Духом і перенесено геть з-посеред них."},{"vNo":"17 ","txt":"І сталося, що таким чином він переносився Духом від натовпу до натовпу, проголошуючи слово Бога, аж доки він не проголосив його всім їм, або передав його всім людям."},{"vNo":"18 ","txt":"І сталося, що вони не прислухалися до його слів; і почалися суперечки, так що вони розділилися між собою і почали вбивати один одного мечем."},{"vNo":"19 ","txt":"І так закінчився сімдесят і перший рік правління суддів над народом Нефія."}]}