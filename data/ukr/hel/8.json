{"heading":"Продажні судді намагаються підбурити людей проти Нефія—Авраам, Мойсей, Зинос, Зинок, Езія, Ісая, Єремія, Легій і Нефій—всі свідчили про Христа—За натхненням Нефій проголошує вбивство головного судді. Близько 23–21 рр. до р.х.","prevAbbr":"hel","prevNo":7,"nextAbbr":"hel","nextNo":9,"chapterTitle":"Книга Геламана 8","verses":[{"vNo":"1 ","txt":"І тоді сталося, що коли Нефій промовив ці слова, ось, були люди, які були суддями, які теж належали до таємної банди Ґадіантона, і вони розгнівалися, і вони вигукували проти нього, кажучи людям: Чому ви не схопите цього чоловіка і не приведете його, щоб обвинуватити його відповідно до злочину, який він учинив"},{"vNo":"2 ","txt":"Чому ви дивитеся на цього чоловіка і слухаєте, як він ганьбить цей народ і наш закон"},{"vNo":"3 ","txt":"Бо ось, Нефій говорив їм про продажність їхнього закону; так, багато чого Нефій говорив такого, що не може бути записано; і нічого він не казав такого, що було б усупереч заповідям Бога."},{"vNo":"4 ","txt":"А ті судді були розгнівані на нього через те, що він говорив їм відверто про їхні таємні діяння темряви; проте, вони не наважувалися накласти руки на нього, бо боялися, що люди будуть обурені ними."},{"vNo":"5 ","txt":"Отже, вони закричали до людей, кажучи: Чому ви дозволяєте цьому чоловікові ганьбити нас? Бо ось, він звинувачує весь цей народ, і навіть каже про знищення; так, і також що ці наші великі міста буде забрано в нас, щоб не мати нам місця в них."},{"vNo":"6 ","txt":"І тепер ми знаємо, що це неможливо, бо ось ми сильні, і наші міста великі, отже наші вороги не можуть мати влади над нами."},{"vNo":"7 ","txt":"І сталося, що таким чином вони підбурювали людей до гніву проти Нефія і викликали суперечки серед них; бо там були деякі, які кричали: Не чіпайте цього чоловіка, бо він хороший чоловік, і те, що він каже, точно здійсниться, якщо ми не покаємося;"},{"vNo":"8 ","txt":"Так, знайте, всі вироки зійдуть на нас, про які він свідчив нам; бо ми знаємо, що він свідчив нам правильно стосовно наших беззаконь. І знайте, їх багато, і він знає також про все, що трапиться з нами, так само як він знає про наші беззаконня;"},{"vNo":"9 ","txt":"Так, і знайте, якби він не був пророком, він не міг би свідчити про це."},{"vNo":"10 ","txt":"І сталося, що ті люди, які намагалися знищити Нефія, були змушені через їхній страх не накладати руки на нього; отже, він почав знову говорити до них, побачивши, що він здобув прихильність в очах декого, так що решта боялася робити щось."},{"vNo":"11 ","txt":"Отже, він був змушений ще звернутися до них, кажучи: Слухайте, браття мої, хіба ви не читали, що Бог дав силу одному чоловікові, а саме Мойсеєві, вдарити по водах Червоного моря, і вони розступилися в обидві сторони, так що Ізраїльтяни, які були нашими батьками, пройшли крізь них посуху, а води зійшлися над військом Єгиптян і поглинули їх"},{"vNo":"12 ","txt":"І ось знайте, якщо Бог дав цьому чоловікові таку силу, тоді чому ви сперечаєтеся між собою і кажете, що Він не дав мені ніякої сили, через яку я можу знати стосовно вироків, які зійдуть на вас, якщо ви не покаєтеся"},{"vNo":"13 ","txt":"Але ось ви не тільки заперечуєте мої слова, але ви також заперечуєте всі слова, сказані нашими батьками, і також слова, сказані цим чоловіком, Мойсеєм, який мав таку велику силу, дану йому, так, слова, які він сказав про пришестя Месії."},{"vNo":"14 ","txt":"Так, хіба він не дав свідчення, що Син Бога має прийти? І так само, як він підносив мідяного змія в пустині, саме так буде піднесено і Того, Хто прийде."},{"vNo":"15 ","txt":"І так само, як всі, хто дивився на того змія, залишалися живими, саме так усі, хто дивитиметься на Сина Бога з вірою, маючи упокорений дух, можуть жити, аж до того життя, яке вічне."},{"vNo":"16 ","txt":"А тепер дивіться, не тільки Мойсей свідчив про це, але й усі святі пророки від його днів аж до днів Авраама."},{"vNo":"17 ","txt":"Так, і ось Авраам мав видіння про Його пришестя і був сповнений задоволенням і втішився."},{"vNo":"18 ","txt":"Так, і дивіться, я кажу вам, що Авраам був не єдиний, хто знав про це, але було багато таких до днів Авраама, кого було покликано за чином Бога; так, саме за чином Його Сина; і це для того, щоб показати людям, за дуже багато тисяч років до Його пришестя, що дійсно викуплення прийде до них."},{"vNo":"19 ","txt":"І тепер я хотів би, щоб ви знали, що аж від днів Авраама було багато пророків, які свідчили це; так, ось, пророк Зинос свідчив сміливо; і за це його було вбито."},{"vNo":"20 ","txt":"І ось, також Зинок, і також Езія, і також Ісая, і Єремія (Єремія був тим пророком, який свідчив про знищення Єрусалима), і тепер ми знаємо, що Єрусалим було знищено, відповідно до слів Єремії. О чому ж тоді не прийде Син Бога, відповідно до його пророцтва"},{"vNo":"21 ","txt":"А тепер чи заперечуватимете ви, що Єрусалим було зруйновано? Чи говоритимете ви, що синів Седекії не було вбито, всіх, за винятком Мулека? Так, і хіба не бачите ви, що сíм'я Седекії з нами, і їх було вигнано з землі Єрусалима? Але знайте, це не все—"},{"vNo":"22 ","txt":"Нашого батька, Легія, було вигнано з Єрусалима через те, що він свідчив про це. Нефій також свідчив про це, і також майже всі з наших батьків, аж дотепер; так, вони свідчили про пришестя Христа, і чекали на це, і втішалися Його днем, який настане."},{"vNo":"23 ","txt":"І знайте, Він є Бог, і Він з ними, і Він являвся їм, щоб їх було викуплено Ним; і вони склали Йому хвалу за те, що станеться."},{"vNo":"24 ","txt":"А тепер, побачивши, що ви знаєте це і не можете заперечувати це, якщо не будете брехати, отже, ось у чому ви грішні, бо ви заперечували все це, незважаючи на так багато свідчень, які ви отримали; так, ви дійсно отримали все, і те, що на небесах, і те, що на землі, як свідчення, що це істинно."},{"vNo":"25 ","txt":"Але знайте, ви заперечили істину і повстали проти вашого святого Бога; і саме в цей час, замість того, щоб складати для себе скарби на небесах, де нічого не торкається тління, і куди ніщо не може прийти, якщо воно нечисте, ви нагромаджуєте на себе гнів на день суду."},{"vNo":"26 ","txt":"Так, саме в цей час ви дозріваєте, через ваші вбивства, і ваш блуд, і злочестивість, для вічного знищення; так, і якщо ви не покаєтеся, воно прийде до вас скоро."},{"vNo":"27 ","txt":"Так, дивіться, воно вже тепер саме біля ваших дверей; так, ідіть до місця суду і шукайте; і дивіться, вашого суддю вбито, і він лежить у своїй крові; і його було вбито його братом, який прагне посісти місце суду."},{"vNo":"28 ","txt":"І знайте, вони обидва належать до вашої таємної банди, чий засновник Ґадіантон і Злий, який прагне знищити душі людей."}]}