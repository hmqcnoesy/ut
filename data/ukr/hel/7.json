{"heading":"Нефія заперечують на півночі і він повертається до Зарагемлі—Він молиться на вежі у своєму саду і потім закликає людей покаятися або загинути. Близько 23–21 рр. до р.х.","sectionHeading":"Пророцтво Нефія, сина Геламана—Бог погрожує людям Нефія, що Він у Своєму гніві покарає їх, аж до повного знищення, якщо вони не покаються у своїй злочестивості. Бог карає людей Нефія пошестю; вони каються і повертаються до Нього. Самуїл, Ламанієць, пророкує Нефійцям.","prevAbbr":"hel","nextAbbr":"hel","prevNo":6,"nextNo":8,"chapterTitle":"Книга Геламана 7","prevTitle":"Книга Геламана 6","nextTitle":"Книга Геламана 8","verses":[{"vNo":1,"txt":"Ось тоді сталося в шістдесят і дев'ятому році правління суддів над народом Нефійців, що Нефій, син Геламана, повернувся на землю Зарагемлі з землі, що на півночі."},{"vNo":2,"txt":"Бо він ходив поміж людей, які були на землі, що на півночі, і проповідував слово Бога їм, і пророкував багато чого їм;"},{"vNo":3,"txt":"А вони заперечували всі слова його, так що він не міг залишатися серед них, але повернувся знову до землі свого народження."},{"vNo":4,"txt":"І він побачив, що народ перебуває у стані такої жахливої злочестивості, а ті Ґадіантонові розбійники посідають місця суду—узурпували силу і владу на цій землі; не звертають уваги на заповіді Бога, і анітрохи не праві перед Ним; не чинять правосуддя серед дітей людських;"},{"vNo":5,"txt":"Обвинувачують праведних через їхню праведність; дозволяють винуватим і злочестивим залишатися непокараними за їхні гроші; і більше того, утримувати основні посади в уряді, правити і чинити за своїми бажаннями, щоб вони могли мати вигоду і славу світу, і, більше того, щоб вони могли легше чинити перелюб, і красти, і вбивати, і чинити за своїми власними бажаннями—"},{"vNo":6,"txt":"Тож таке велике беззаконня зійшло на Нефійців протягом кількох років; і коли Нефій побачив це, його серце сповнилося смутком у грудях; і він вигукнув у агонії своєї душі:"},{"vNo":7,"txt":"О, якби ж то я міг прожити свої дні у дні, коли мій батько Нефій вперше вийшов з землі Єрусалима, щоб я міг радіти з ним на землі обіцяній; тоді його люди легше сприймали, твердо виконували заповіді Бога, і не поспішали чинити беззаконня; але вони поспішали прислухатися до слів Господа—"},{"vNo":8,"txt":"Так, якби мої дні пройшли в ті дні, тоді душа моя б утішалася праведністю моїх братів."},{"vNo":9,"txt":"Але ось, мені призначено, щоб саме ці дні були моїми, і щоб мою душу сповнював смуток через злочестивість моїх братів."},{"vNo":10,"txt":"І ось, тоді сталося, і було це на вежі, що в саду Нефія, який був біля дороги, що вела до головного ринку, який був у місті Зарагемля; отже, Нефій вклонився на вежі, що була в його саду, вежа, що була також поруч з садовими воротами, повз які пролягала дорога."},{"vNo":11,"txt":"І сталося, що мимо проходили якісь люди і побачили Нефія, коли він виливав свою душу Богові на вежі; і вони побігли і сказали людям про те, що вони бачили, і люди зібралися у натовп, щоб узнати причину такого великого оплакування злочестивості людей."},{"vNo":12,"txt":"І тоді, коли Нефій підвівся, він побачив натовп людей, які зібралися разом."},{"vNo":13,"txt":"І сталося, що він відкрив свої вуста і сказав їм: Слухайте, чому ви зібралися разом? Щоб я міг розповісти вам про ваші беззаконня"},{"vNo":14,"txt":"Так, тому що я зійшов на вежу, щоб вилити свою душу моєму Богові через надзвичайний смуток мого серця, який є через ваші беззаконня!"},{"vNo":15,"txt":"І через моє оплакування і голосіння ви зібралися разом і дивуєтеся; так, і ви маєте велику потребу дивуватися; так, вам слід дивуватися, тому що ви піддалися, так що диявол має такий великий вплив на ваші серця."},{"vNo":16,"txt":"Так, як ви могли піддатися спокусам того, хто прагне кинути ваші душі у вічне нещастя і нескінченне горе"},{"vNo":17,"txt":"О покайтеся ж ви, покайтеся! Для чого вам умирати? Поверніться ви, поверніться ви до Господа Бога вашого. Чому Він покинув вас"},{"vNo":18,"txt":"Це тому, що ви закам'яніли серцями своїми; так, ви не прислухаєтеся до голосу Доброго Пастиря; так, ви викликали в Нього великий гнів проти вас."},{"vNo":19,"txt":"І дивіться, замість того, щоб зібрати вас, якщо ви не покаєтеся, дивіться, Він розсіє вас повсюди, щоб ви стали м'ясом для собак і диких звірів."},{"vNo":20,"txt":"О, як же ви могли забути вашого Бога в той самий день, коли Він визволив вас"},{"vNo":21,"txt":"Але ось, це для того, щоб отримати вигоду, щоб вас хвалили люди, так, і щоб ви могли отримати золото і срібло. І ви прикипіли своїми серцями до багатств і марних речей цього світу, за які ви вбиваєте, і грабуєте, і крадете, і неправдиво свідчите проти ближнього свого, і чините всілякі беззаконня."},{"vNo":22,"txt":"І з цієї причини горе прийде до вас, якщо ви не покаєтеся. Бо якщо ви не покаєтеся, знайте, це велике місто, а також усі ті великі навколишні міста, що є на землі нашого володіння,  будуть забрані, щоб вам не було місця в них; бо знайте, Господь не дасть вам сили, як Він досі чинив, щоб протистояти вашим ворогам."},{"vNo":23,"txt":"Бо знайте, так каже Господь: Я не покажу злочестивим Моєї сили, ніякому народу більше, за винятком тих, хто кається у своїх гріхах і прислухається до Моїх слів. Ось тому я б хотів, щоб ви зрозуміли, мої браття, що Ламанійцям буде краще, ніж вам, якщо ви не покаєтеся."},{"vNo":24,"txt":"Бо ось, вони праведніші за вас, бо вони не грішили проти того великого знання, яке ви отримали; отже, Господь буде милостивим до них; так, Він подовжить їхні дні і збільшить їхнє сíм'я, тоді як вас буде повністю знищено, якщо ви не покаєтеся."},{"vNo":25,"txt":"Так, горе вам через ту велику мерзоту, яка скоїлася серед вас; і ви приєдналися до цього, так, до тієї таємної банди, яку було створено Ґадіантоном!"},{"vNo":26,"txt":"Так, горе прийде до вас через ту гордовитість, якій ви дозволили увійти у ваші серця, яка піднесла вас за межі того, що є добрим, через ваші великі багатства!"},{"vNo":27,"txt":"Так, горе вам через ваші злочестивість і мерзоти!"},{"vNo":28,"txt":"І якщо ви не покаєтеся, то ви загинете; так, навіть ваші землі буде забрано від вас, і вас буде знищено з лиця землі."},{"vNo":29,"txt":"Дивіться тепер, я не кажу, що це станеться, від себе, тому що не від себе я знаю це; але ось, я знаю, що це істинно, тому що Господь Бог повідомив це мені, тому я свідчу, що все це станеться."}]}