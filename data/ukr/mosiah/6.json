{"heading":"Цар Веніямин записує імена людей і призначає священиків навчати їх—Мосія царює як праведний цар. Близько 124–121 рр. до р.х.","prevAbbr":"mosiah","nextAbbr":"mosiah","prevNo":5,"nextNo":7,"chapterTitle":"Книга Мосії 6","prevTitle":"Книга Мосії 5","nextTitle":"Книга Мосії 7","verses":[{"vNo":1,"txt":"І ось, цар Веніямин подумав, що після того як він закінчив промовляти до народу, доцільно записати імена тих, хто увійшов у завіт з Богом, щоб виконувати Його заповіді."},{"vNo":2,"txt":"І сталося, що не було жодної душі, за винятком малих дітей, хто б не увійшов у завіт і не взяв би на себе ім'я Христа."},{"vNo":3,"txt":"І ще сталося, що коли цар Веніямин закінчив усе це і посвятив свого сина Мосію у правителі і царі над його народом, і надав йому всі обов'язки щодо царства, а також призначив священиків навчати людей, щоб таким чином вони могли почути і знати заповіді Бога, і спонукати їх пам'ятати клятву, яку вони дали, він відпустив увесь натовп, і вони повернулися, кожний з них, разом з своїми сім'ями, до своїх рідних домівок."},{"vNo":4,"txt":"І Мосія почав царювати замість свого батька. І він почав царювати на тридцятому році свого життя, а взагалі це становило близько чотирьохсот і семдесяти шести років від того часу, коли Легій залишив Єрусалим."},{"vNo":5,"txt":"І цар Веніямин прожив три роки і помер."},{"vNo":6,"txt":"І сталося, що цар Мосія ходив шляхами Господа, і дотримувався Його правосуддя і Його уставів, і виконував Його заповіді в усьому, що тільки Він йому заповідав."},{"vNo":7,"txt":"І цар Мосія звелів своєму народові, щоб вони обробляли землю. І він сам також обробляв землю, щоб таким чином не бути тягарем для свого народу, щоб він міг робити так, як його батько робив в усьому. І не було ніякого розбрату серед його народу протягом трьох років."}]}