{"heading":"Цар Веніямин продовжує своє звертання—Господь Вседержитель буде проповідувати серед людей у скинії з глини—Кров буде виходити з кожної пори, коли Він спокутуватиме гріхи світу—Його ім'я є єдиним, через яке приходить спасіння—Люди можуть скинути з себе оболонку тілесної людини і стати Святими через Спокутування—Муки злочестивих будуть як озеро вогню й сірки. Близько 124 р. до р.х.","prevAbbr":"mosiah","prevNo":2,"nextAbbr":"mosiah","nextNo":4,"chapterTitle":"Книга Мосії 3","verses":[{"vNo":"1 ","txt":"І знову, браття мої, я хочу привернути вашу увагу, бо я маю ще дещо сказати вам; бо ось, я маю сказати вам про те, що настане."},{"vNo":"2 ","txt":"І те, що я скажу вам, стало відомо мені від Бога через ангела. І він сказав мені: Пробудися; і я пробудився, і побачив, що він стояв переді мною."},{"vNo":"3 ","txt":"І він сказав мені: Пробудися, і послухай слова, які я скажу тобі; бо знай, я прийшов, щоб звістити тобі приємну новину великої радості."},{"vNo":"4 ","txt":"Бо Господь почув твої молитви, і оцінив твою праведність, і послав мене звістити тебе, щоб ти міг втішитися; і щоб ти міг звістити твій народ, щоб вони також могли сповнитися радості."},{"vNo":"5 ","txt":"Бо знай, час настає, і він вже не так далеко, що з силою Господь Вседержитель, Який царює, Який був, і є од усієї вічності до всієї вічності, зійде з небес до дітей людських, і буде жити в скинії з глини, і піде до людей, творячи могутні чудеса, буде зціляти хворих, оживляти мертвих, дасть кульгавим ходити, сліпим поверне зір, і глухим—слух, і буде виліковувати всілякі хвороби."},{"vNo":"6 ","txt":"І Він виганятиме дияволів, або злих духів, які живуть у серцях дітей людських."},{"vNo":"7 ","txt":"І ось, Він витерпить спокуси, і біль у тілі, голод, спрагу і втому, навіть більше, ніж людина може витерпіти, якщо це не до смерті; бо знай, кров виступить з кожної пори, таким великим буде Його страждання за злочестивість і мерзоти Його народу."},{"vNo":"8 ","txt":"І Його називатимуть Ісус Христос, Син Бога, Батько небес і землі, Творець усього від початку; і Його мати буде зватися Марією."},{"vNo":"9 ","txt":"І ось, Він приходить до Своїх, щоб спасіння могло прийти до дітей людських саме через віру в Його ім'я; і навіть після всього цього вони вважатимуть Його людиною, і скажуть, що Він має диявола, і бичуватимуть Його, і розіпнуть Його."},{"vNo":"10 ","txt":"І Він встане на третій день з мертвих; і знайте, Він стоїть, щоб судити світ; і знайте, все це робиться для того, щоб праведний суд прийшов на дітей людських."},{"vNo":"11 ","txt":"Бо знайте, Його кров спокутує також і гріхи тих, хто пав через провину Адама, хто помер, не знаючи волю Бога щодо них, або хто грішив через незнання."},{"vNo":"12 ","txt":"Але горе, горе тому, хто знає, що повстає проти Бога! Бо спасіння не прийде до жодного з таких, тільки через покаяння і віру в Господа Ісуса Христа."},{"vNo":"13 ","txt":"І Господь Бог послав Своїх святих пророків поміж усіх дітей людських, проголосити це кожному колінові, народові і язикові, щоб з допомогою цього той, хто віритиме, що Христос прийде, зміг отримати прощення своїх гріхів, і втішитися надзвичайно великою радістю, саме так, немов Він вже прийшов до них."},{"vNo":"14 ","txt":"Усе ж Господь Бог побачив, що Його люди були твердошиїм народом, і Він призначив для них закон, а саме закон Мойсея."},{"vNo":"15 ","txt":"І багато ознак, і чудес, і символів, і натяків показав Він їм про Своє пришестя; і також святі пророки казали їм про Його пришестя; і все-таки вони закам'яніли своїми серцями, і не розуміли, що закон Мойсея не має ніякої користі без спокути Його кров'ю."},{"vNo":"16 ","txt":"І навіть якби було можливо, щоб малі діти грішили, вони б не могли бути спасенними; але я кажу тобі, що вони благословенні; бо ось, як в Адамові, або від народження, вони пали, так само кров Христа спокутує їхні гріхи."},{"vNo":"17 ","txt":"І більше того, я кажу тобі, що не буде дано ніяке інше ім'я або іншу путь, чи засіб, якими спасіння може прийти до дітей людських, тільки в імені Христа, Господа Вседержителя, і через нього."},{"vNo":"18 ","txt":"Бо знайте, Він судить, і Його суд справедливий; і не гине та дитина, яка вмирає в своєму дитинстві; але люди п'ють прокляття для своїх власних душ, якщо вони не упокоряться і не стануть як малі діти, і не повірять, що спасіння було, і є, і має прийти, в спокутуючій крові Христа, Господа Вседержителя, і через неї."},{"vNo":"19 ","txt":"Бо тілесна людина є ворогом для Бога, і була від падіння Адама, і буде на віки вічні, доки вона не піддасться натхненню Духа Святого, і не скине з себе оболонку тілесної людини, і не стане святою через спокуту Христа Господа, і не стане як дитина, смиренною, лагідною, покірною, терпеливою, сповненою любові, бажаючою підкорятися усьому, що Господь вважає за належне заподіяти їй, саме як дитина підкоряється своєму батькові."},{"vNo":"20 ","txt":"І більше того, я скажу тобі, що прийде час, коли пізнання Спасителя пошириться серед кожного народу, коліна, язика і всіх людей."},{"vNo":"21 ","txt":"І дивіться, коли прийде той час, ніхто не залишиться безвинним перед Богом, за винятком малих дітей, лише тільки через покаяння і віру в ім'я Господа Бога Вседержителя."},{"vNo":"22 ","txt":"І саме в цей час, коли ти навчиш свій народ тому, що Господь Бог твій наказав тобі, навіть тоді вони зможуть стати безвинними в очах Бога тільки згідно з словами, які я сказав тобі."},{"vNo":"23 ","txt":"І ось я сказав слова, які Господь Бог наказав мені."},{"vNo":"24 ","txt":"І так каже Господь: Вони стоятимуть як яскраве свідчення проти цього народу в день суду; за цим їх судитимуть, кожну людину згідно з її діяннями, чи добрими, чи злими."},{"vNo":"25 ","txt":"І якщо вони злі, їх призначено до жахливого огляду своєї власної провини і мерзот, які зроблять так, що вони відсахнуться від присутності Господа в стан нещастя і нескінченних мук, звідкіля вони більше не зможуть повернутися; отже, вони випили прокляття для своїх власних душ."},{"vNo":"26 ","txt":"Отже, вони випили з чаші гніву Бога, чого правосуддя не могло відвернути від них, так само як воно не могло відвернути падіння Адама через те, що він скуштував забороненого плоду; отже, милість більше не має позову на них назавжди."},{"vNo":"27 ","txt":"І їхня мука подібна до озера вогню і сірки, чиє полум'я незгасиме, і чий дим підніматиметься на віки вічні. Так наказав мені Господь. Амінь."}]}