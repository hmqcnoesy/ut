{"heading":"Авінадія ув'язнено за пророкування про знищення народу і смерть царя Ноя—Лжесвященики цитують Писання і роблять вигляд, що виконують закон Мойсея—Авінадій починає навчати їх Десяти Заповідям. Близько 148 р. до р.х.","prevAbbr":"mosiah","nextAbbr":"mosiah","prevNo":11,"nextNo":13,"chapterTitle":"Книга Мосії 12","prevTitle":"Книга Мосії 11","nextTitle":"Книга Мосії 13","verses":[{"vNo":1,"txt":"І сталося, що через два роки Авінадій прийшов до них переодягнений, щоб вони не впізнали його, і почав пророкувати серед них, кажучи: Так наказав мені Господь, кажучи: Авінадію, іди і пророкуй цьому Моєму народові, бо вони закам'яніли серцями своїми проти Моїх слів; вони не покаялися у своїх злих вчинках; тому, Я покараю їх у Моєму гніві, так, у Моєму страшному гніві Я покараю їх за їхні беззаконня і мерзоти."},{"vNo":2,"txt":"Так, горе цьому поколінню! І Господь сказав мені: Простягни свою руку і пророкуй, кажучи: Так каже Господь, станеться так, що це покоління через свої беззаконня буде приведено у залежність, і їх битимуть по щоці; так, і переслідуватимуть люди, і вбиватимуть; і хижаки повітряні, і собаки, так, і дикі звірі пожиратимуть їхню плоть."},{"vNo":3,"txt":"І станеться, що життя царя Ноя буде цінитися так само, як одяг у розпаленому горнилі; бо він знатиме, що Я є Господь."},{"vNo":4,"txt":"І станеться, що Я покараю цей Мій народ тяжкими скорботами, так, голодом і пошестю; і Я зроблю так, що вони будуть вити цілий день."},{"vNo":5,"txt":"Так, і Я зроблю так, що вони матимуть тягарі, прив'язані до їхніх спин; і їх будуть поганяти, як безсловесного осла."},{"vNo":6,"txt":"І станеться, що Я нашлю град на них, і він поб'є їх; і вони також будуть побиті східним вітром; і комахи також надокучатимуть їхній землі, і пожиратимуть їхнє зерно."},{"vNo":7,"txt":"І вони будуть покарані великою пошестю—і все це Я зроблю через їхні беззаконня і мерзоти."},{"vNo":8,"txt":"І станеться, якщо вони не покаються, Я цілком знищу їх з лиця землі; все-таки вони залишать літопис після себе, і Я збережу їх для інших народів, які володітимуть землею; так, саме це Я зроблю, щоб показати мерзоти цього народу перед іншими народами. І багато чого Авінадій пророкував проти цього народу."},{"vNo":9,"txt":"І сталося, що вони дуже розгнівалися на нього; і вони взяли його і привели його зв'язаного до царя, і сказали цареві: Дивись, ми привели чоловіка до тебе, який пророкував зле про твоїх людей, і каже, що Бог знищить їх."},{"vNo":10,"txt":"І він також пророкував зле про твоє життя, і каже, що твоє життя буде, як одяг у горнилі вогню."},{"vNo":11,"txt":"І ще він каже, що ти будеш, як стерня, саме як суха стерня в полі, по якій біжать звірі і топчуть її ногами."},{"vNo":12,"txt":"І ще він каже, що ти будеш, як квіти чортополоху, які, коли цілком дозріють, якщо подує вітер, розносяться по лицю землі. І він робить вигляд, що Господь сказав це. І він каже, що все це станеться з тобою, якщо ти не покаєшся, і все це через твої беззаконня."},{"vNo":13,"txt":"І ось, о царю, яке велике зло ти вчинив або які великі гріхи твої люди вчинили, що нас має обвинувачувати Бог або засуджувати цей чоловік"},{"vNo":14,"txt":"І ось, о царю, бачиш, ми безвинні, і ти, о царю, не грішив; тому цей чоловік каже неправду про нас, і він пророкував даремно."},{"vNo":15,"txt":"І дивись, ми сильні, ми не підемо у залежність, і не поневолять нас наші вороги; так, і ти процвітав на цій землі, і ти ще будеш процвітати."},{"vNo":16,"txt":"Бачиш, ось цей чоловік, ми передаємо його в твої руки; ти можеш робити з ним те, що тобі здається найкращим."},{"vNo":17,"txt":"І сталося, що цар Ной наказав, щоб Авінадія було кинуто до в'язниці; і він наказав, щоб священики зібралися разом, щоб він міг держати раду з ними, що він має зробити з ним."},{"vNo":18,"txt":"І сталося, що вони сказали цареві: Приведи його сюди, щоб ми могли запитати в нього; і цар наказав, щоб його привели до них."},{"vNo":19,"txt":"І вони почали запитувати в нього, щоб суперечити йому, аби тим самим знайти щось для звинувачення його; але він відповідав їм сміливо, і витримав усі їхні запитання, так, на їхнє здивування; бо він дійсно протистояв їм в усіх їхніх запитаннях, і заганяв їх у глухий кут в усіх їхніх словах."},{"vNo":20,"txt":"І сталося, що один з них сказав йому: Що означають слова, які записані, і яким навчали наші батьки, кажучи:"},{"vNo":21,"txt":"Які прекрасні на горах ноги того, хто приносить добру новину; хто проголошує мир; хто приносить добру новину про добро; хто проголошує спасіння; хто каже Сіонові: Твій Бог царює;"},{"vNo":22,"txt":"Твої вартові здіймуть свій голос; голосом разом будуть співати вони; бо вони побачать віч-на-віч, коли Господь знову збере Сіон;"},{"vNo":23,"txt":"Радійте; співайте разом, ви, руїни Єрусалима; бо Господь втішив Свій народ, Він викупив Єрусалим;"},{"vNo":24,"txt":"Господь обнажив Своє святе рамено перед очима всіх народів, і всі кінці землі побачать спасіння нашого Бога"},{"vNo":25,"txt":"І тоді Авінадій сказав їм: Чи ви священики, і твердите, що вчите цей народ, і розумієте дух пророцтва, і все ж бажаєте знати від мене, що означають ці речі"},{"vNo":26,"txt":"Я кажу вам, горе вам за те, що перекручуєте шляхи Господа! Бо якщо ви і розумієте ці речі, ви не навчали їм; отже, ви перекрутили шляхи Господа."},{"vNo":27,"txt":"Ви не спрямували свої серця на розуміння; отже, ви не були мудрими. Отже, чого ви навчаєте цей народ"},{"vNo":28,"txt":"І вони сказали: Ми навчаємо законові Мойсея."},{"vNo":29,"txt":"І ще він сказав їм: Якщо ви навчаєте законові Мойсея, чому ви не виконуєте його? Чому ви прикипіли серцями до багатств? Чому ви чините розпусту і витрачаєте свою силу на повій, так, і робите так, що цей народ починає чинити гріх, так що Господь мав причину послати мене пророкувати проти цього народу, так, саме велике зло проти цього народу"},{"vNo":30,"txt":"Хіба ви не знаєте, що я кажу правду? Так, ви знаєте, що я кажу правду; і вам слід тремтіти перед Богом."},{"vNo":31,"txt":"І станеться, що ви будете покарані за ваші беззаконня, бо ви сказали, що ви навчаєте законові Мойсея. А що ви знаєте про закон Мойсея? Чи приходить спасіння через закон Мойсея? Що ви скажете"},{"vNo":32,"txt":"І вони відповіли і сказали, що спасіння приходить через закон Мойсея."},{"vNo":33,"txt":"Але тоді Авінадій сказав їм: Я знаю, якщо ви виконуєте заповіді Бога, ви будете спасенними; так, якщо ви виконуєте заповіді, які Господь передав Мойсеєві на горі Сінай, кажучи:"},{"vNo":34,"txt":"Я є Господь Бог твій, Який вивів тебе з землі Єгипту, з дому залежності."},{"vNo":35,"txt":"Не буде в тебе ніякого іншого Бога переді Мною."},{"vNo":36,"txt":"Не роби собі ніякого кумира, або якої-небудь подоби того, що на небесах угорі, або того, що на землі внизу."},{"vNo":37,"txt":"Тоді Авінадій сказав їм: Чи зробили ви все це? Я кажу вам: Ні, не зробили. І чи навчали ви цей народ, що вони повинні зробити все це? Я кажу вам: Ні, не навчали."}]}