{"heading":"Бог спокутує людей з їхнього загубленого і занепалого стану—Ті, хто є тілесними, залишаються, неначе й не було ніякого спокутування—Христос приносить воскресіння для нескінченного життя або нескінченного прокляття. Близько 148 р. до р.х.","prevAbbr":"mosiah","nextAbbr":"mosiah","prevNo":15,"nextNo":17,"chapterTitle":"Книга Мосії 16","prevTitle":"Книга Мосії 15","nextTitle":"Книга Мосії 17","verses":[{"vNo":1,"txt":"І ось сталося, що після того як Авінадій промовив ці слова, він простер свою руку і сказав: Прийде час, коли всі побачать спасіння Господа; коли кожний народ, коліно, язик і всі люди побачать навіч і зізнаються перед Богом, що Його вироки справедливі."},{"vNo":2,"txt":"І тоді буде злочестивих знехтувано, і вони матимуть причину вити, і плакати, і голосити, і скреготати зубами своїми; і все це тому, що вони не прислухаються до голосу Господа; отже, Господь не викупляє їх."},{"vNo":3,"txt":"Бо вони тілесні і диявольські, і диявол має владу над ними; так, саме той старий змій, який обманув наших перших батьків, що стало причиною їхнього падіння; що стало причиною того, що все людство стало тілесним, хтивим, диявольським, пізнавшим зло в порівнянні з добром, підкоряючим себе дияволу."},{"vNo":4,"txt":"Так усе людство було загублено; і знайте, вони були б навічно загублені, якби Бог не викупив Свій народ з їхнього загубленого і занепалого стану."},{"vNo":5,"txt":"Але пам'ятайте, що той, хто вперто продовжує додержуватися своєї тілесної природи, і йде путями гріха і бунту проти Бога, залишається в своєму занепалому стані, і диявол має повну владу над ним. Тому він існує, неначе не відбулося ніякого викуплення, будучи ворогом Богові; і диявол також є ворогом Богові."},{"vNo":6,"txt":"І ось, якби Христос не прийшов у світ, говорячи про те, що настане, неначе воно вже настало, не могло б бути ніякого викуплення."},{"vNo":7,"txt":"І якби Христос не встав з мертвих, або не розірвав пута смерті, щоб могила не мала перемоги, і щоб смерть не мала жала, не могло б бути ніякого воскресіння."},{"vNo":8,"txt":"Але є воскресіння, тому могила не має перемоги, і жало смерті поглинуто в Христі."},{"vNo":9,"txt":"Він є світло і життя світу; так, світло, що є нескінченним, що ніколи не затьмариться; так, і також життя, що є нескінченним, так що більше не може бути смерті."},{"vNo":10,"txt":"Навіть це смертне зодягнеться у безсмертя, і це тління зодягнеться у нетління, і буде приведене, щоб стояти перед судом Бога, щоб Він судив їх за їхніми діяннями, чи вони добрі, чи вони злі—"},{"vNo":11,"txt":"Якщо вони добрі, у воскресінні до нескінченного життя і щастя; а якщо вони злі, у воскресінні до нескінченного прокляття, будучи переданими дияволу, який підкорив їх, що є прокляттям—"},{"vNo":12,"txt":"Живучи згідно з їхніми власними тілесними намірами і бажаннями; ніколи не прикликаючи Господа, тоді як рамена милості було простягнуто до них; бо рамена милості було простягнуто до них, а вони не хотіли; їх було попереджено про їхні беззаконня, і все ж вони не хотіли відмовлятися від них; і їм було наказано покаятися і все ж вони не хотіли покаятися."},{"vNo":13,"txt":"Так от, чи не слід вам тремтіти і каятися у ваших гріхах, і пам'ятати, що тільки у Христі і через Нього ви можете бути спасенними"},{"vNo":14,"txt":"Отже, якщо ви навчаєте законові Мойсея, також учить, що це натяк на те, що настане—"},{"vNo":15,"txt":"Учить їх, що викуплення приходить через Христа Господа, Який є Сам Вічний Батько. Амінь."}]}