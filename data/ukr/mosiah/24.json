{"heading":"Амулон переслідує Алму і його народ—Їх буде віддано на смерть, якщо вони будуть молитися—Господь робить так, щоб їхні тягарі здавалися легшими—Він визволяє їх з залежності, і вони повертаються на землю Зарагемлі. Близько 145–120 рр. до р.х.","prevAbbr":"mosiah","nextAbbr":"mosiah","prevNo":23,"nextNo":25,"chapterTitle":"Книга Мосії 24","prevTitle":"Книга Мосії 23","nextTitle":"Книга Мосії 25","verses":[{"vNo":1,"txt":"І сталося, що Амулон здобув прихильність в очах царя Ламанійців; тому цар Ламанійців дозволив йому і його братам бути призначеними вчителями над його людьми, так, саме над людьми, які були на землі Шемлон, і на землі Шилом, і на землі Амулон."},{"vNo":2,"txt":"Бо Ламанійці заволоділи всіма цими землями; тому цар Ламанійців призначив царів над усіма цими землями."},{"vNo":3,"txt":"І тоді ім'я царя Ламанійців було Ламан, бо він був названий за ім'ям його батька; і тому його називали цар Ламан. І він був царем над великою кількістю людей."},{"vNo":4,"txt":"І він призначив учителями братів Амулона на кожній землі, якою володіли його люди; і таким чином мову Нефія почали вивчати серед усього народу Ламанійців."},{"vNo":5,"txt":"5 І то були люди, дружні між собою; проте, вони не знали Бога; і не вчили їх брати Амулона нічого про Господа Бога їхнього, ані про закон Мойсея; і не вчили вони їх словам Авінадія;"},{"vNo":6,"txt":"Але вони вчили їх, щоб вони вели свої літописи; і щоб вони писали один одному."},{"vNo":7,"txt":"І таким чином Ламанійці почали збільшувати свої багатства, і почали торгувати один з одним і стали багатими, і стали лукавим і мудрим народом стосовно мудрості світу, так, дуже лукавим народом, втішаючися у всілякій злочестивості і грабунках, тільки не серед своїх власних братів."},{"vNo":8,"txt":"І ось сталося, що Амулон почав використовувати свою владу над Алмою і його братами, і почав утискувати його, і зробив так, щоб його діти утискували їхніх дітей."},{"vNo":9,"txt":"Бо Амулон знав Алму, коли той був одним з царевих священиків, і що саме він повірив словам Авінадія і був притягнутий до царя, і тому він гнівався на нього; бо він був підвладним цареві Ламанові, все-таки користувався своєю владою над ними, і давав їм завдання, і поставив наглядачів над ними."},{"vNo":10,"txt":"І сталося, що такими великими були їхні скорботи, що вони почали з усієї сили волати до Господа."},{"vNo":11,"txt":"І Амулон наказав їм, щоб вони припинили свої волання; і він поставив сторожу над ними, щоб стежити за ними, і якщо кого-небудь знайдуть волаючим до Бога, того буде віддано на смерть."},{"vNo":12,"txt":"І Алма і його люди не здіймали своїх голосів до Господа Бога їхнього, але виливали Йому серця свої; і Він знав думки їхніх сердець."},{"vNo":13,"txt":"І сталося, що голос Господа дійшов до них в їхніх скорботах, кажучи: Підійміть голови свої і перебувайте у повному спокої, бо Я знаю про завіт, який ви склали зі Мною; і Я складу завіт з Моїм народом і визволю його від залежності."},{"vNo":14,"txt":"І Я також полегшу тягарі, які покладені на ваші плечі, щоб ви навіть не відчували їх на своїх спинах, навіть коли ви у залежності; і це Я зроблю для того, щоб ви предстали свідками Моїми після того, і щоб ви могли знати з впевненістю, що Я, Господь Бог, відвідую Мій народ в їхніх скорботах."},{"vNo":15,"txt":"І тоді сталося, що тягарі, які було покладено на Алму і його братів, зробилися легшими; так, Господь зміцнив їх, щоб вони могли зносити свої тягарі з легкістю, і вони підкорилися життєрадісно і з терпінням усій волі Господа."},{"vNo":16,"txt":"І сталося, що настільки великою була їхня віра і їхнє терпіння, що голос Господа дійшов до них знову, кажучи: Перебувайте у повному спокої, бо завтрашнього дня Я визволю вас від залежності."},{"vNo":17,"txt":"І Він сказав Алмі: Ти підеш попереду цього народу, і Я піду з тобою і визволю цей народ від залежності."},{"vNo":18,"txt":"Тож сталося, що Алма і його народ у нічний час зібрали свої отари разом, і також від свого зерна; так, саме весь час нічний збирали вони свої отари разом."},{"vNo":19,"txt":"І вранці Господь викликав глибокий сон у Ламанійців, так, і всі наглядачі були в глибокому сні."},{"vNo":20,"txt":"І Алма і його народ вирушили в пустиню; і після того як вони йшли протягом цілого дня, вони поставили свої намети в долині, і назвали цю долину Алма, тому що він очолював їхній шлях у пустині."},{"vNo":21,"txt":"Так, і в долині Алма вони вилили свою подяку Богові, тому що Він був милосердним до них, і полегшив їхні тягарі, і визволив їх від залежності; бо вони були в залежності, і ніхто не міг визволити їх, окрім Господа Бога їхнього."},{"vNo":22,"txt":"І вони склали дяку Богові, так, усі їхні чоловіки, і всі їхні жінки, і всі їхні діти, які могли говорити, здійняли свої голоси у хвалі своєму Богові."},{"vNo":23,"txt":"І тоді Господь сказав Алмі: Поспішай і виходь сам і з  своїм народом з цієї землі, бо Ламанійці прокинулися і переслідують тебе; отже, іди з цієї землі, а Я зупиню Ламанійців у цій долині, щоб вони не пішли далі у переслідуванні цього народу."},{"vNo":24,"txt":"І сталося, що вони вирушили з цієї долини, і почали свої мандри пустинею."},{"vNo":25,"txt":"І після того як вони перебували в пустині дванадцять днів, вони прибули на землю Зарагемлі; і цар Мосія прийняв їх з радістю."}]}