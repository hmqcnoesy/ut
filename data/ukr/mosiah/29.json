{"heading":"Мосія пропонує, щоб суддів обирали замість царя—Неправедні царі ведуть свій народ до гріха—Алму молодшого обрано головним суддею голосом народу—Він також є первосвящеником у церкві—Алма старший і Мосія помирають. Близько 92–91 рр. до р.х.","prevAbbr":"mosiah","nextAbbr":"alma","prevNo":28,"nextNo":1,"chapterTitle":"Книга Мосії 29","prevTitle":"Книга Мосії 28","nextTitle":"Книга Алми 1","verses":[{"vNo":1,"txt":"Тож, коли Мосія зробив це, він послав по всій землі, до всіх людей, бажаючи знати їхню волю про те, хто має бути їхнім царем."},{"vNo":2,"txt":"І сталося, що голос народу дійшов, кажучи: Ми маємо бажання, щоб Аарон, твій син, був нашим царем і нашим правителем."},{"vNo":3,"txt":"Тож Аарон пішов до землі Нефія, тому цар не міг передати йому царство; та Аарон і не хотів узяти на себе царство; а також ніхто з синів Мосії не хотів узяти на себе царство."},{"vNo":4,"txt":"Тому цар Мосія послав знову до народу; так, саме написане слово послав він до народу. І ті слова, що були написані, казали:"},{"vNo":5,"txt":"Слухайте, о ви, мої люди, або мої браття, бо я вважаю вас за таких, я бажаю, щоб ви обміркували справу, яку вас покликано обміркувати—бо ви бажаєте мати царя."},{"vNo":6,"txt":"Тож я проголошую вам, що той, кому царство справедливо належить, відмовився, і не хоче взяти царство на себе."},{"vNo":7,"txt":"І от, якщо буде когось іншого призначено замість нього, знайте, я боюся, що можуть виникнути суперечки серед вас. І хто знає, може, мій син, кому царство належить, стане гніватися і потягне частину цього народу за собою, що викликає війни й суперечки серед вас, що стане причиною великого кровопролиття і перекручення путі Господа, так, і знищить душі багатьох людей."},{"vNo":8,"txt":"Тож я кажу вам, давайте будемо мудрими і розглянемо це, бо ми не маємо права знищувати мого сина, а також ми не повинні мати ніякого права знищувати іншого, якщо той буде призначений замість нього."},{"vNo":9,"txt":"І якщо мій син повернеться знову до своєї гордовитості і суєтних справ, він може скасувати те, що він казав, і заявити про своє право на царство, що примусить його, а також цей народ чинити багато гріхів."},{"vNo":10,"txt":"А тепер, давайте будемо мудрими і дивитимемося в майбутнє, і зробимо те, що сприятиме мирові для нашого народу."},{"vNo":11,"txt":"Отже, я буду вашим царем решту моїх днів; проте, давайте призначимо суддів судити наш народ за нашим законом; і ми по-новому впорядкуємо справи цього народу, бо ми призначимо бути суддями мудрих людей, які будуть судити наш народ за заповідями Бога."},{"vNo":12,"txt":"Тож краще, щоб людину судив Бог, ніж людина, бо правосуддя Бога завжди справедливе, а правосуддя людини не завжди справедливе."},{"vNo":13,"txt":"Отже, якби то було можливим, щоб ви могли мати вашими царями справедливих людей, які б встановили закони Бога, і судили б наш народ за Його заповідями, так, якби ви могли мати вашими царями людей, які робили б саме те, що мій батько Веніямин зробив для цього народу—я кажу вам, якби так могло бути завжди, тоді було б доцільно, щоб ви завжди мали царів, які будуть правити вами."},{"vNo":14,"txt":"І сам я, дійсно, намагався з усією владою і правами, якими я володів, навчити вас заповідям Бога, і встановити мир на всій цій землі, щоб не було ні воєн, ані суперечок, ні крадіжок, ані грабувань, ні вбивства, ані будь-якого беззаконня;"},{"vNo":15,"txt":"І хто б не чинив беззаконня, того я карав за той злочин, який він вдіяв, згідно з законом, який був даний нам нашими батьками."},{"vNo":16,"txt":"Тож я кажу вам, що тому, що не всі люди справедливі, недоцільно вам мати царя чи царів, які будуть правити вами."},{"vNo":17,"txt":"Бо знайте, як багато беззаконня один злочестивий цар може вдіяти, так, і яке велике знищення!"},{"vNo":18,"txt":"Так, згадайте царя Ноя, його злочестивість і його мерзоти, а також злочестивість і мерзоти його народу. Дивіться, яке велике знищення зійшло на них; і також через їхні беззаконня їх було приведено у залежність."},{"vNo":19,"txt":"І якби не посередництво їхнього всемудрого Творця, а це через їхнє щире покаяння, вони повинні були б неминуче залишатися у залежності ще й досі."},{"vNo":20,"txt":"Але знайте, Він визволив їх, тому що вони упокорилися перед Ним; і тому що вони волали сильно до Нього, Він визволив їх з залежності; і так Господь робить Своєю владою в усіх випадках серед дітей людських, простираючи руку милості тим, хто покладає свою довіру на Нього."},{"vNo":21,"txt":"І ось, тепер я кажу вам, ви не зможете скинути з престолунесправедливого царя ніяк інакше, як тільки через велику боротьбу і велике кровопролиття."},{"vNo":22,"txt":"Бо знайте, він має своїх друзів у беззаконні, і він тримає свою сторожу біля себе; і він розриває закони тих, хто царював у праведності до нього; і він топче під ногами своїми заповіді Бога;"},{"vNo":23,"txt":"І він запроваджує закони, і посилає їх до людей, так, закони, подібні до його власної злочестивості; і того, хто не слухається його законів, він наказує знищити; а на тих, хто повстає проти нього, він посилає війною своє військо, і якщо він може, він знищить їх; і так неправедний цар перекручує путі всієї праведності."},{"vNo":24,"txt":"І тепер ось я кажу вам, не доцільно, щоб такі мерзоти сходили на вас."},{"vNo":25,"txt":"Тому обирайте ви голосом цього народу суддів, щоб могли судити вас за законами, що було дано вам нашими батьками, що є правильними, і які було дано їм рукою Господа."},{"vNo":26,"txt":"Тож не є звичайним, щоб голос народу бажав чогось, що суперечить тому, що є правильним; але звичайно менша частина народу бажає того, що не є правильним; тому цього ви будете дотримуватися і зробите це вашим законом—робити ваші справи голосом народу."},{"vNo":27,"txt":"А якщо прийде час, коли голос народу вибиратиме беззаконня, тоді буде час, коли правосуддя Бога зійде до вас; так, тоді буде час, коли Він покарає вас великим знищенням, точно так, як Він до цього покарав цю землю."},{"vNo":28,"txt":"І ось, якщо у вас будуть судді, і вони не судитимуть вас за законом, який був даний, ви можете зробити так, щоб їх судив вищий суддя."},{"vNo":29,"txt":"Якщо ваші вищі судді не судитимуть праведним судом, ви зробите так, що невелика кількість ваших нижчих суддів збереться разом, і вони судитимуть ваших вищих суддів за голосом народу."},{"vNo":30,"txt":"І я наказую вам зробити це у страхові перед Господом; і я наказую вам зробити це, і щоб у вас не було царя; щоб, якщо ці люди чинитимуть гріхи й беззаконня, вони відповідали б своїми власними головами."},{"vNo":31,"txt":"Бо ось, я кажу вам, гріхи багатьох людей викликані беззаконнями їхніх царів; отже, за їхні беззаконня відповідають їхні царі своїми головами."},{"vNo":32,"txt":"А тепер я хочу, щоб цієї нерівності не було більше на цій землі, особливо серед цього мого народу; але я хочу, щоб ця земля була землею волі, і кожна людина могла користуватися своїми правами і привілеями однаково, так довго, як тільки Господь вважає за потрібне, щоб ми могли жити і успадковувати цю землю, так, саме так довго, доки ще хто-небудь з нашого потомства залишиться на лиці землі."},{"vNo":33,"txt":"І ще багато чого цар Мосія написав їм, розкриваючи перед ними всі випробування і турботи праведного царя, так, усі муки душі за свій народ, а також усі ремствування народу їхньому цареві; і він пояснив їм усе це."},{"vNo":34,"txt":"І він сказав їм, що цього не повинно бути; але що тягар має лягти на всіх людей, що кожна людина може нести свою частку."},{"vNo":35,"txt":"І він також розкрив їм усі перешкоди, яких вони зазнаватимуть, маючи неправедного царя, який править ними;"},{"vNo":36,"txt":"Так, усі його беззаконня і мерзоти, і всі війни, і суперечки, і кровопролиття, і крадіжки, і грабування, і вчинення розпусти, і всілякі беззаконня, які не можна перелічити—кажучи їм, що цього не повинно бути, що вони цілком несумісні з заповідями Бога."},{"vNo":37,"txt":"І ось сталося, після того, як цар Мосія послав це до свого народу, вони переконалися в істинності його слів."},{"vNo":38,"txt":"Тому вони відмовилися від своїх бажань мати царя, і стали надзвичайно стурбовані, аби кожна людина мала рівні можливості по всій землі; так, і кожна людина висловила готовність відповідати за свої власні гріхи."},{"vNo":39,"txt":"Отже, сталося, що вони зібралися разом групами по всій землі, щоб подати свої голоси про те, хто має бути їхніми суддями, щоб судити їх за законом, який був даний їм; і вони надзвичайно зраділи волі, яку їм було даровано."},{"vNo":40,"txt":"І стала сильнішою їхня любов до Мосії; так, вони поважали його більше, ніж будь-яку іншу людину; бо вони не дивилися на нього як на тирана, який прагнув вигоди, так, того баришу, який розбещує душу; бо він не вимагав багатств від них, і також він не втішався пролиттям крові; але він установив мир на землі, і він дарував своїм людям можливість визволитися від усякої залежності; тому вони поважали його, так, надзвичайно, понад міру."},{"vNo":41,"txt":"І сталося, що вони призначили суддів правити ними, або судити їх за законом; і це вони зробили по всій землі."},{"vNo":42,"txt":"І сталося, що Алма був призначений бути першим головним суддею, будучи також первосвящеником, і його батько передав цю посаду йому, і передав йому відповідальність за всі справи церкви."},{"vNo":43,"txt":"І тоді сталося, що Алма пішов шляхами Господа, і він виконував Його заповіді, і він судив праведним судом; і був тривалий мир на землі."},{"vNo":44,"txt":"І так почалося правління суддів по всій землі Зарагемлі, серед усіх людей, які називалися Нефійцями; і Алма був першим і головним суддею."},{"vNo":45,"txt":"І тоді сталося, що його батько помер, маючи вісімдесят і два роки, і він прожив, виконуючи заповіді Бога."},{"vNo":46,"txt":"І сталося, що Мосія також помер на тридцять третьому році свого царювання, маючи шістдесят і три роки; що разом становило п'ятсот і дев'ять років від того часу, коли Легій залишив Єрусалим."},{"vNo":47,"txt":"І так скінчилося правління царів над народом Нефія; і так скінчилися дні Алми, який був засновником їхньої церкви."}]}