{"heading":"Ісая говорить про Месію—Розповідається про приниження і страждання Месії—Він віддає Свою душу як жертвоприношення за гріх і стає посередником для грішників—Порівняйте: Ісая 53. Близько 148 р. до р.х.","prevAbbr":"mosiah","nextAbbr":"mosiah","prevNo":13,"nextNo":15,"chapterTitle":"Книга Мосії 14","prevTitle":"Книга Мосії 13","nextTitle":"Книга Мосії 15","verses":[{"vNo":1,"txt":"Так, чи не каже Ісая: Хто повірив нашій звістці, і для кого відкрилося рамено Господа"},{"vNo":2,"txt":"Бо Він виросте перед Ним, мов тендітна рослина, і мов корінь із сухої землі; Він не має ні принади, ні пишноти; і коли ми побачимо Його, не через красу ми зажадаємо Його."},{"vNo":3,"txt":"Він зневажений і покинутий людьми; людина печалі, і знайома з горем; і ми ховали свої обличчя від Нього; Він був зневажений, і ми не цінували Його."},{"vNo":4,"txt":"Насправді ж Він перестраждав наше горе, і переніс наші печалі; все-таки ми вважали Його за ураженого, покараного Богом, і страждаючого."},{"vNo":5,"txt":"Але Його було поранено за наші провини, Його було забито за наші беззаконня; кара за наш мир була на Ньому; і Його бичуванням ми зцілені."},{"vNo":6,"txt":"Усі ми, немов вівці, заблукали; ми повернули кожний на свою власну путь; і Господь поклав на Нього беззаконня всіх нас."},{"vNo":7,"txt":"Він був гноблений, і Він був страждаючий, все-таки Він не відкривав уста Свої; Його привели, як ягня на заклання, і як вівця безсловесна перед її стригалями, так і Він не відкрив уста Свої."},{"vNo":8,"txt":"Його не було допущено до в'язниці і до суду; і хто проголосить Його рід? Бо Його було відсічено від землі живих; за провини Мого народу було Його уражено."},{"vNo":9,"txt":"І Він зробив Свою могилу із злочестивими, і з багатими в Своїй смерті; тому що Він не робив ніякого зла, і не було в Його устах ніякого обману."},{"vNo":10,"txt":"Усе-таки задовольнило Господа забити Його; Він віддав Його на горе; коли Ти зробиш Його душу жертвоприношенням за гріх, Він побачить Його сíм'я, Він подовжить Його дні, і втіха Господа процвітатиме в Його руці."},{"vNo":11,"txt":"Він побачить страждання Його душі, і буде задоволений; Своїм знанням Мій праведний слуга виправдає багатьох; бо Він понесе їхні беззаконня."},{"vNo":12,"txt":"Тому-то дам уділ Йому між великими, а Він буде ділити здобич з сильними; тому що Він віддав душу Свою на смерть; і Він був зарахований до грішників; і Він поніс гріхи багатьох, і став посередником для грішників."}]}