{"heading":"Гедеон прагне вбити царя Ноя—Ламанійці вторгаються в землю—Цар Ной зазнає смерті від вогню—Лімгій править як монарх, який сплачує данину. Близько 145–121 рр. до р.х.","prevAbbr":"mosiah","nextAbbr":"mosiah","prevNo":18,"nextNo":20,"chapterTitle":"Книга Мосії 19","prevTitle":"Книга Мосії 18","nextTitle":"Книга Мосії 20","verses":[{"vNo":1,"txt":"І сталося, що військо царя повернулося, марно шукавши людей Господа."},{"vNo":2,"txt":"І ось бачите, сили царя були малі, будучи зменшеними, і серед решти народу почалося розділення."},{"vNo":3,"txt":"І менша частина почала дихати погрозами проти царя, і почався великий розбрат серед них."},{"vNo":4,"txt":"І ось був чоловік серед них, чиє ім'я було Гедеон, і він був сильною людиною і ворогом царя, отже, він витяг свого меча, і поклявся у гніві, що вб'є царя."},{"vNo":5,"txt":"І сталося, що він бився з царем; а коли цар побачив, що той вже от-от переможе його, він утік і побіг, і піднявся на вежу, що була поблизу храму."},{"vNo":6,"txt":"А Гедеон переслідував його, і вже збирався піднятися на вежу, щоб убити царя, і цар кинув оком навкруги у напрямі землі Шемлон, і ось, військо Ламанійців було в границях землі."},{"vNo":7,"txt":"І тоді цар заволав від душевної муки, кажучи: Гедеоне, пощади мене, бо Ламанійці пішли на нас, і вони знищать нас; так, вони знищать мій народ."},{"vNo":8,"txt":"І тоді цар не так сильно стурбувався за свій народ, як за своє власне життя; проте Гедеон зберіг йому життя."},{"vNo":9,"txt":"І цар наказав людям, щоб вони тікали від Ламанійців, і він сам пішов перед ними, і вони втекли у пустиню, з своїми жінками і своїми дітьми."},{"vNo":10,"txt":"І сталося, що Ламанійці переслідували їх, і наздогнали їх, і почали вбивати їх."},{"vNo":11,"txt":"Тоді сталося, що цар наказав їм, щоб усі чоловіки залишили своїх жінок і своїх дітей, і тікали від Ламанійців."},{"vNo":12,"txt":"Тож було багато таких, які не хотіли залишати їх, ліпше хотіли залишитися і загинути разом з ними. А решта залишила своїх жінок і своїх дітей та втекла."},{"vNo":13,"txt":"І сталося, що ті, хто залишився з своїми жінками й дітьми, примусили своїх дочок вийти вперед і благати Ламанійців, щоб вони не вбивали їх."},{"vNo":14,"txt":"І сталося, що Ламанійці відчули жалість до них, бо вони були зачаровані красою їхніх жінок."},{"vNo":15,"txt":"Тому Ламанійці зберегли їм життя, і взяли їх у полон і привели їх назад до землі Нефія, і погодилися з ними, що вони можуть володіти землею за умови, що вони віддадуть царя Ноя в руки Ламанійців, і віддадуть їхнє майно, а саме, одну половину всього, чим вони володіли, половину їхнього золота, і їхнього срібла, і всіх їхніх коштовностей, і так вони повинні платити данину цареві Ламанійців з року в рік."},{"vNo":16,"txt":"І от, там був один із синів царя серед тих, кого забрали в полон, ім'я якого було Лімгій."},{"vNo":17,"txt":"І от Лімгій мав бажання, щоб його батька не було знищено; однак Лімгій не був необізнаний з беззаконнями свого батька, будучи сам справедливою людиною."},{"vNo":18,"txt":"І сталося, що Гедеон послав чоловіків у пустиню таємно, щоб розшукати царя і тих, хто був з ним. І сталося, що вони зустріли людей в пустині, всіх, за винятком царя і його священиків."},{"vNo":19,"txt":"А ті перед тим поклялися в своїх серцях, що вони повернуться на землю Нефія, і якщо їхніх жінок та їхніх дітей буде вбито, а також тих, хто залишився з ними, тоді вони будуть прагнути до помсти, і також загинуть з ними."},{"vNo":20,"txt":"І цар наказував їм, щоб вони не поверталися; а вони розгнівалися на царя, і завдали йому страждань, аж до смерті від вогню."},{"vNo":21,"txt":"І вони вже збиралися схопити священиків також і заподіяти їм смерть, але ті втекли від них."},{"vNo":22,"txt":"І сталося, що вони вже збиралися повертатися на землю Нефія, і вони зустріли людей Гедеона. І люди Гедеона розповіли їм усе, що трапилося з їхніми жінками і їхніми дітьми; і що Ламанійці погодилися з ними, що вони можуть володіти землею, сплачуючи як данину Ламанійцям одну половину всього, чим вони володіють."},{"vNo":23,"txt":"І народ сказав людям Гедеона, що вони вбили царя, а його священики втекли від них ще далі у пустиню."},{"vNo":24,"txt":"І сталося, що після того як вони закінчили церемонію, вони повернулися на землю Нефія, радіючи, тому що їхніх жінок та їхніх дітей не було вбито; і вони розповіли Гедеону, що вони зробили з царем."},{"vNo":25,"txt":"І сталося, що цар Ламанійців дав клятву їм, що його люди не вб'ють їх."},{"vNo":26,"txt":"І також Лімгій, будучи сином царя, маючи царство, передане йому людьми, дав клятву цареві Ламанійців, що його люди будуть платити данину йому, а саме половину всього, чим вони володіють."},{"vNo":27,"txt":"І сталося, що Лімгій почав встановлювати царство і встановлювати мир серед свого народу."},{"vNo":28,"txt":"А цар Ламанійців поставив сторожу навколо землі, щоб він міг утримувати людей Лімгія на цій землі, щоб вони не могли піти в пустиню; і він утримував свою сторожу з данини, яку він одержував від Нефійців."},{"vNo":29,"txt":"І ось цар Лімгій мав тривалий мир у своєму царстві протягом двох років, так що Ламанійці не докучали їм і не намагалися знищити їх."}]}