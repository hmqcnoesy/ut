{"heading":"Цар Ной править у злочестивості—Він віддається галасливій гульні з своїми жінками і наложницями—Авінадій пророкує, що народ буде забрано у залежність—Його життя домагається цар Ной. Близько 160–150 рр. до р.х.","prevAbbr":"mosiah","nextAbbr":"mosiah","prevNo":10,"nextNo":12,"chapterTitle":"Книга Мосії 11","prevTitle":"Книга Мосії 10","nextTitle":"Книга Мосії 12","verses":[{"vNo":1,"txt":"І ось сталося, що Зениф передав царство Ноєві, одному з своїх синів; тому Ной почав царювати замість нього; але він не пішов шляхами свого батька."},{"vNo":2,"txt":"Бо знайте, він не виконував заповідей Бога, але він йшов за бажаннями свого власного серця. І в нього було багато жінок і наложниць. І він зробив так, що його народ почав чинити гріх, і робити те, що було мерзотним в очах Господа. Так, і вони чинили розпусту і всіляку злочестивість."},{"vNo":3,"txt":"І він обклав їх податком у розмірі п'ятої частини всього, що вони мали, п'яту частину їхнього золота і їхнього срібла, і п'яту частину їхнього зифа, і їхньої міді, і їхньої латуні і їхнього заліза; і п'яту частину їхніх відгодованих тварин, а також п'яту частину всього їхнього зерна."},{"vNo":4,"txt":"І все це він забирав, щоб утримувати себе і своїх жінок та наложниць; а також своїх священиків, і їхніх жінок та наложниць; таким чином він змінив справи царства."},{"vNo":5,"txt":"Бо він увільнив усіх священиків, які були посвячені його батьком, і висвятив на їхнє місце нових, таких, які заносилися в гордовитості їхніх сердець."},{"vNo":6,"txt":"Так, і таким чином, вони утримувалися в їхніх лінощах, і в їхньому ідолопоклонстві, і в їхній розпусті податками, якими цар Ной обкладав свій народ; таким чином, люди трудилися надзвичайно, щоб підтримувати беззаконня."},{"vNo":7,"txt":"Так, і вони також стали ідолопоклонниками, тому що вони були обмануті марними й улесливими словами царя і священиків; бо вони дійсно говорили улесливе їм."},{"vNo":8,"txt":"І сталося, що цар Ной збудував багато вишуканих і просторих будинків; і він прикрасив їх витонченими виробами з дерева, і всілякими дорогоцінними речами, і золотом, і сріблом, і залізом, і латунню, і зифом, і міддю;"},{"vNo":9,"txt":"І він також побудував собі просторий палац, і трон посередині його, який увесь був з витонченого дерева і був прикрашений золотом, і сріблом, і дорогоцінними речами."},{"vNo":10,"txt":"І він також наказав, щоб його робітники виготовляли всілякі витончені вироби всередині стін храму, з витонченого дерева, і з міді, і з латуні."},{"vNo":11,"txt":"І місця, які були призначені для первосвящеників, що звищувалися над усіма іншими місцями, він прикрасив чистим золотом; і він наказав побудувати перед ними поручні, на яких їхні тіла й руки могли покоїтися, поки вони будуть промовляти брехливі та марні слова до свого народу."},{"vNo":12,"txt":"І сталося, що він побудував вежу поблизу храму; так, дуже високу вежу, тобто таку високу, що, стоячи на вершині її, він міг оглядати землю Шилом, а також землю Шемлон, якою володіли Ламанійці; і він міг навіть оглядати всю землю навкруги."},{"vNo":13,"txt":"І сталося, що він наказав побудувати багато будинків на землі Шилом; і він наказав побудувати велику вежу на горі, що на півночі землі Шилом, яка була притулком для дітей Нефія тоді, коли вони втекли з цієї землі; і все це він зробив за ті багатства, які він одержав з допомогою податків з свого народу."},{"vNo":14,"txt":"І сталося, що він віддався серцем своїм багатствам, і проводив свій час у галасливій гульні з своїми жінками і наложницями; і його священики також проводили свій час з повіями."},{"vNo":15,"txt":"І сталося, що він посадив виноградники по всій землі; і він побудував давильні преси, і виробляв вино у великій кількості; і тому він став п'яницею, і його люди також."},{"vNo":16,"txt":"І сталося, що Ламанійці почали нападати на його народ, на невелику кількість, і вбивати їх на їхніх полях і коли вони доглядали свої отари."},{"vNo":17,"txt":"І цар Ной посилав сторожу по всій землі, щоб не впускати їх; але він послав недостатню кількість, і Ламанійці напали на них і вбили їх, і витіснили багато з їхніх отар геть з цієї землі; таким чином Ламанійці почали знищувати їх, і виявляти свою ненависть до них."},{"vNo":18,"txt":"І сталося, що цар Ной послав своє військо проти них, і їх було витіснено геть, тобто вони витіснили їх назад на деякий час; отже, вони повернулися, втішаючись своєю здобиччю."},{"vNo":19,"txt":"І ось, через цю велику перемогу вони заносилися в гордовитості їхніх сердець; вони дійсно вихвалялися своєю власною силою, кажучи, що їхні п'ятдесят можуть вистояти проти тисяч Ламанійців; і так вони вихвалялися, і втішалися кров'ю, і кровопролиттям своїх братів, і це через злочестивість їхнього царя і священиків."},{"vNo":20,"txt":"І сталося, що був серед них чоловік, чиє ім'я було Авінадій; і він пішов до них, і почав пророкувати, кажучи: Слухайте, так каже Господь, і так Він наказав мені, кажучи: Піди і скажи цьому народові, так каже Господь—горе цьому народові, бо Я бачив їхні мерзоти, і їхню злочестивість, і їхню розпусту; і якщо вони не покаються, Я покараю їх у Моєму гніві."},{"vNo":21,"txt":"І якщо вони не покаються і не повернуться до Господа Бога свого, знайте, Я  віддам їх у руки ворогів їхніх; так, і їх буде приведено у залежність; і вони постраждають від руки своїх ворогів."},{"vNo":22,"txt":"І станеться, що вони знатимуть, що Я—Господь Бог їхній, і Я ревнивий Бог, Який карає беззаконня Свого народу."},{"vNo":23,"txt":"І станеться, що якщо цей народ не покається і не повернеться до Господа Бога свого, вони будуть приведені у залежність; і ніхто не визволить їх, окрім Господа Бога Всемогутнього."},{"vNo":24,"txt":"Так, і станеться, що коли вони волатимуть до Мене, Я не буду поспішати почути їхні волання; так, і Я дозволю, щоб їх побили їхні вороги."},{"vNo":25,"txt":"І якщо вони не покаються у волосяниці і в попелі, і не заволають сильно до Господа Бога їхнього, Я не почую їхніх молитов, і не визволю їх від їхніх страждань; і так каже Господь, і так Він заповідав мені."},{"vNo":26,"txt":"Ось сталося, що коли Авінадій промовив ці слова до них, вони розгнівалися на нього, і намагалися позбавити його життя; але Господь визволив його з їхніх рук."},{"vNo":27,"txt":"Ось коли цар Ной почув слова, які Авінадій сказав людям, він також розгнівався; і він сказав: Хто такий Авінадій, щоб судити мене і мій народ, або хто такий Господь, щоб принести моєму народові такі великі скорботи"},{"vNo":28,"txt":"Я наказую вам привести Авінадія сюди, щоб я міг убити його, бо він сказав це, щоб збурити мій народ до злості між собою, і щоб викликати суперечки серед мого народу; тому я вб'ю його."},{"vNo":29,"txt":"Ось, очі людей були засліплені; тому вони закам'яніли серцями проти слів Авінадія, і вони намагалися з того часу захопити його. І цар Ной закам'янів серцем проти слова Господа, і він не покаявся у своїх злих діяннях."}]}