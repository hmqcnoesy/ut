{"heading":"Нащадки Мулека в Зарагемлі стають Нефійцями—Вони навчаються у людей Алми й у Зенифа—Алма христить Лімгія і весь його народ—Мосія надає повноваження Алмі організувати церкву Бога. Близько 120 р. до р.х.","prevAbbr":"mosiah","prevNo":24,"nextAbbr":"mosiah","nextNo":26,"chapterTitle":"Книга Мосії 25","verses":[{"vNo":"1 ","txt":"І ось, цар Мосія наказав, щоб усі люди зібралися разом."},{"vNo":"2 ","txt":"Ось, було не стільки багато дітей Нефія, або не стільки багато тих, хто був нащадком Нефія, як було людей Зарагемлі, який був нащадком Мулека, і тих, хто пішов з ним у пустиню."},{"vNo":"3 ","txt":"І було не стільки багато людей Нефія і людей Зарагемлі, як було Ламанійців; так, їх не було навіть наполовину стільки."},{"vNo":"4 ","txt":"І ось усіх людей Нефія було зібрано разом, а також усіх людей Зарагемлі, і їх було зібрано двома групами."},{"vNo":"5 ","txt":"І сталося, що Мосія читав і наказав читати літописи Зенифа своєму народові; так, він читав літописи народу Зенифа, з тих пір як вони залишили землю Зарагемлі, і до того, як вони повернулися знову."},{"vNo":"6 ","txt":"І він також прочитав розповідь про Алму і його братів, і про всі їхні бідування, з тих пір як вони залишили землю Зарагемлі, і до того, як вони повернулися знову."},{"vNo":"7 ","txt":"І тоді, коли Мосія закінчив читання літописів, його люди, які жили на цій землі, були охоплені здивуванням і подивом."},{"vNo":"8 ","txt":"Бо вони не знали, що й подумати; бо коли вони побачили тих, кого було визволено з залежності, вони сповнилися надзвичайно великої радості."},{"vNo":"9 ","txt":"І ще, коли вони подумали про своїх братів, яких було вбито Ламанійцями, вони сповнилися смутком, і навіть пролили багато сліз печалі."},{"vNo":"10 ","txt":"І ще, коли вони подумали про безпосередню великодушність Бога, і Його силу у визволенні Алми і його братів з рук Ламанійців та від залежності, вони здійняли свої голоси і склали дяку Богові."},{"vNo":"11 ","txt":"І ще, коли вони подумали про Ламанійців, які були їхніми братами, про їхній грішний і розбещений стан, вони сповнилися болем і мукою за добробут їхніх душ."},{"vNo":"12 ","txt":"І сталося, що ті, хто був дітьми Амулона і його братів, які побралися з дочками Ламанійців, були невдоволені поведінкою своїх батьків, і вони не хотіли більше називатися іменами своїх батьків, тому вони взяли собі ім'я Нефія, щоб називатися дітьми Нефія і бути в числі тих, кого називали Нефійцями."},{"vNo":"13 ","txt":"І тоді всі люди Зарагемлі були причислені до Нефійців, і це тому, що царство було передано нікому іншому, а тільки тим, які були нащадками Нефія."},{"vNo":"14 ","txt":"І тоді сталося, коли Мосія закінчив говорити і читати людям, він побажав, щоб Алма також звернувся до людей."},{"vNo":"15 ","txt":"І Алма звернувся до них, коли вони були зібрані разом великими групами, і він ходив від однієї групи до іншої, проповідуючи людям покаяння і віру в Господа."},{"vNo":"16 ","txt":"І він закликав людей Лімгія і його братів, усіх тих, кого було визволено від залежності, що вони повинні пам'ятати, що саме Господь визволив їх."},{"vNo":"17 ","txt":"І сталося, що після того як Алма навчив людей багато чому, і закінчив говорити з ними, тоді цар Лімгій виявив бажання, щоб його було хрищено; і всі його люди виявили бажання, щоб їх було хрищено також."},{"vNo":"18 ","txt":"Отже, Алма зайшов у воду і христив їх; так, він христив їх у той самий спосіб, як і своїх братів у водах Мормона; так, і всі, кого він христив, належали до церкви Бога; і це через їхню віру в слова Алми."},{"vNo":"19 ","txt":"І сталося, що цар Мосія дозволив Алмі засновувати церкви по всій землі Зарагемлі; і надав йому владу висвячувати священиків і вчителів у кожній церкві."},{"vNo":"20 ","txt":"Тож це було зроблено, тому що людей було так багато, що ними не міг керувати один учитель; і не могли вони також чути слово Бога в одному зібранні;"},{"vNo":"21 ","txt":"Тому вони збиралися разом у різні групи, які називалися церквами; кожна церква мала своїх священиків і своїх учителів, і кожний священик проповідував це слово згідно з тим, як воно було передано йому з вуст Алми."},{"vNo":"22 ","txt":"І таким чином, незважаючи на те, що було багато церков, вони всі були однією церквою, так, саме церквою Бога; бо нічого іншого не проповідувалося в усіх церквах, крім покаяння і віри в Бога."},{"vNo":"23 ","txt":"І ось, було сім церков на землі Зарагемлі. І сталося, що хто мав бажання взяти на себе ім'я Христа, або Бога, ті приєднувалися до церков Бога;"},{"vNo":"24 ","txt":"І вони називалися народом Бога. І Господь пролив Свій Дух на них, і вони були благословенні, і процвітали на цій землі."}]}