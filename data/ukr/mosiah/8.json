{"heading":"Аммон навчає людей Лімгія—Він дізнається про двадцять чотири пластини Яредійців—Давні літописи можуть бути перекладені провидцями—Немає більшого дару, ніж провидіння. Близько 121 р. до р.х.","prevAbbr":"mosiah","prevNo":7,"nextAbbr":"mosiah","nextNo":9,"chapterTitle":"Книга Мосії 8","verses":[{"vNo":"1 ","txt":"І сталося, що після того як цар Лімгій закінчив промовляти до свого народу, бо він говорив їм багато чого, і тільки дещо з того я записав у цій книзі, він розповів своїм людям усе про їхніх братів, які були на землі Зарагемлі."},{"vNo":"2 ","txt":"І він сказав, щоб Аммон став перед людьми, і переказав їм усе, що трапилося з їхніми братами від тих пір, коли Зениф вийшов з землі, аж до того часу, коли він сам прийшов з тієї землі."},{"vNo":"3 ","txt":"І він також переказав їм останні слова, якими цар Веніямин повчав їх, і які він пояснив людям царя Лімгія, щоб вони могли зрозуміти всі слова, які він говорив."},{"vNo":"4 ","txt":"І сталося, що після того як він зробив усе це, цар Лімгій розпустив натовп, і сказав, щоб вони поверталися, кожний з них до свого власного дому."},{"vNo":"5 ","txt":"І сталося, що він наказав, щоб пластини, які містили літопис його народу від тих пір, коли вони залишили землю Зарагемлі, були принесені до Аммона, щоб він міг прочитати їх."},{"vNo":"6 ","txt":"Тож як тільки Аммон прочитав літопис, цар запитав у нього, щоб знати, чи може він тлумачити мови, і Аммон сказав йому, що він не може."},{"vNo":"7 ","txt":"І цар сказав йому: Сумуючи через страждання мого народу, я наказав, щоб сорок і три чоловіки з мого народу помандрували в пустиню, щоб таким чином вони могли знайти землю Зарагемлі, щоб ми могли звернутися до наших братів і просити їх визволити нас від залежності."},{"vNo":"8 ","txt":"І вони блукали в пустині протягом багатьох днів, все-таки вони були наполегливими, і, не знайшовши землі Зарагемлі, повернулися на цю землю, мандрувавши землею серед багатьох вод, відкривши землю, яка була вкрита кістками людей і тварин, і ще вкриту руїнами будівель різного виду, відкривши землю, яка була заселена людьми, що були численні, як племена Ізраїля."},{"vNo":"9 ","txt":"І як свідчення того, що те, про що вони говорили, істинне, вони принесли двадцять чотири пластини, які вкриті вигравіюваними письменами, і вони з чистого золота."},{"vNo":"10 ","txt":"І знайте також, що вони принесли нагрудники, що є великими, і вони з латуні і з міді, і зовсім непошкоджені."},{"vNo":"11 ","txt":"І ще вони принесли мечі, рукоятки яких повідпадали, а леза їхні були роз'їдені іржею; і немає нікого на землі, хто може тлумачити цю мову, або письмена, вигравіювані на пластинах. Отже, я спитав тебе: Чи можеш ти перекладати"},{"vNo":"12 ","txt":"І я знову кажу тобі: Чи знаєш ти кого-небудь, хто може перекладати? Бо я бажаю, щоб ці літописи були перекладені нашою мовою; бо, можливо, вони дадуть нам знання про залишок народу, який був знищений, від якого походять ці літописи; або, можливо, вони дадуть нам знання про сам цей народ, який був знищений; і я бажаю знати причину їхнього знищення."},{"vNo":"13 ","txt":"Тож Аммон сказав йому: Я можу з впевненістю сказати тобі, о царю, про людину, яка може перекласти літописи; бо він має те, через що він може дивитися, і перекладати всі записи, які від давніх часів; і це дар від Бога. І ці речі називаються тлумачами, і жодна людина не може дивитися в них, якщо їй не звелено, щоб не побачити того, що їй не слід бачити, і щоб не загинути. А той, кому звелено дивитися в них, той називається провидцем."},{"vNo":"14 ","txt":"І ось, цар народу, який на землі Зарагемлі, і є тією людиною, якій звелено робити це, і яка має цей високий дар від Бога."},{"vNo":"15 ","txt":"І цар сказав, що провидець величніший за пророка."},{"vNo":"16 ","txt":"І Аммон сказав, що провидець є також одкровителем і пророком; і більшого дару не може мати жодна людина, хіба що вона володіє силою Бога, якої не має жодна людина; однак людина може мати велику силу, дану їй від Бога."},{"vNo":"17 ","txt":"Але провидець може знати про те, що минуло, а також про те, що прийде, і через них усе буде відкрито, або, іншими словами, таємне стане явним, а сховане вийде на світло, і невідоме стане відомим, і також вони зроблять відомим те, що інакше не може стати відомим."},{"vNo":"18 ","txt":"Таким чином Бог надав засіб, щоб людина через віру могла робити справжні чудеса; ось чому вона стає великою благодаттю для своїх ближніх."},{"vNo":"19 ","txt":"І ось, коли Аммон закінчив промовляти ці слова, цар зрадів надзвичайно, і склав дяку Богові, кажучи: Безсумнівно, велика таємниця вміщена на цих пластинах, і ці тлумачі були безсумнівно уготовані для того, щоб відкрити всі такі таємниці дітям людським."},{"vNo":"20 ","txt":"О, які дивовижні діяння Господа, і як довго Він терпить Свій народ; так, і яким сліпим і непроникливим є розуміння дітей людських; бо вони не будуть прагнути мудрості, не хочуть вони також, щоб вона правила ними!"},{"vNo":"21 ","txt":"Так, вони як дика отара, яка втікає від чабана, і розбігається, і за нею женуться, і її пожирають звірі в лісі."}]}