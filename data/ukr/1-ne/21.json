{"heading":"Месія буде світлом для Іновірців і визволить полонених—Ізраїль буде зібрано силою Божою в останні дні—Царі будуть їм за дбайливих батьків—Порівняйте: Ісая, 49. Близько 588–570 рр. до р.х.","prevAbbr":"1-ne","nextAbbr":"1-ne","prevNo":20,"nextNo":22,"chapterTitle":"Перша книга Нефія 21","prevTitle":"Перша книга Нефія 20","nextTitle":"Перша книга Нефія 22","verses":[{"vNo":1,"txt":"І знову: Послухайте, о ви, доме Ізраїлевий, всі ви, відламані і викинуті через злочестивість пасторів народу мого; так, усі відламані, розсіяні за кордонами, ті, хто з мого народу, о доме Ізраїлевий. Слухайте мене, о острови, і прислухайтеся ви, люди здалеку; Господь покликав мене ще в утробі; у нутрощах моєї матері Він назвав моє ім'я."},{"vNo":2,"txt":"І Він зробив мої вуста мов гострий меч; у тіні Своєї руки Він сховав мене, і зробив мене блискучою стрілою; у Своєму сагайдаці Він сховав мене;"},{"vNo":3,"txt":"І сказав мені: Ти Мій слуга, о Ізраїлю, в якому Я буду прославлений."},{"vNo":4,"txt":"Тоді я сказав, я трудився марно, я витратив мою силу ні  на що і даремно; неминуче, мій суд із Господом, і моя праця з Богом моїм."},{"vNo":5,"txt":"А тепер, каже Господь—Який створив мене з утроби, аби я став Його слугою, щоб привести Якова знову до Нього—хоч Ізраїль ще не зібрано, все ж таки я буду прославлений в очах Господа, і мій Бог буде моєю силою."},{"vNo":6,"txt":"І Він сказав: Це легка справа бути Моїм слугою, щоб підняти коліна Якова і повернути врятованих Ізраїля. Я також віддам тебе як світло для Іновірців, щоб був ти спасінням Моїм аж до краю землі."},{"vNo":7,"txt":"Так каже Господь, Викупитель Ізраїля, Святий його, до того, кого людина зневажає, до того, кого народи ненавидять, до слуги правителів: Царі побачать і встануть, князі також поклонятимуться заради Господа, Який вірний."},{"vNo":8,"txt":"Так каже Господь: У прийнятний час Я почув тебе, о острови в морі, і в день спасіння Я допоміг тобі; і Я збережу тебе, і дам тобі Мого слугу як завіт народові, щоб землю обновити, щоб повернути спустошену спадщину;"},{"vNo":9,"txt":"Щоб ти міг в'язням сказати: Виходьте; а тим, хто сидить в темноті: З'явіться. При дорогах вони будуть пастися, і по всіх горбовинах будуть їхні пасовиська."},{"vNo":10,"txt":"Не будуть голодними вони, ані спраглими, і не вдарить їх ні спека, ні сонце; бо той, хто їх милує, їх провадить і до водних джерел поведе їх."},{"vNo":11,"txt":"І зроблю Я всі Свої гори Собі за дорогу, і будуть піднесені биті шляхи Мої."},{"vNo":12,"txt":"І тоді, о доме Ізраїлевий, ось ці здалеку прийдуть; а ці ось—із півночі й з заходу; а ці—з землі Сінім."},{"vNo":13,"txt":"Співайте ж, о небеса; і звеселися ти, земле; бо стопи тих, хто на сході, зупиняться; ви ж, гори, втішайтеся співом; бо їх більше не будуть бити; бо Господь звеселив Свій народ, і змилується над Своїми убогими."},{"vNo":14,"txt":"І сказав був Сіон: Господь покинув мене, і Господь мій про мене забув—але Він покаже, що це не так."},{"vNo":15,"txt":"Бо чи може жінка забути своє немовля, не пожаліти сина утроби своєї? Так, вони можуть забути, але Я не забуду тебе, о доме Ізраїлевий."},{"vNo":16,"txt":"Отож на долонях Своїх Я накреслив тебе; твої мури завжди переді Мною."},{"vNo":17,"txt":"Діти твої поспішать проти тих, хто руйнує тебе; а ті, хто нищить тебе, повідходять від тебе."},{"vNo":18,"txt":"Здійми свої очі навколо й побач; усі вони позбиралися і йдуть до тебе. Як живий Я, говорить Господь, усіх їх, як оздобу, зодягнеш, та підв'яжешся ними, немов наречена."},{"vNo":19,"txt":"Бо руїни твої та пустині твої, і зруйнований край твій тепер справді стануть тісними для жителів; і будуть віддалені ті, хто поглинув тебе."},{"vNo":20,"txt":"Діти, яких ти матимеш після втрати перших, скажуть до вух твоїх: Тісне мені місце оце, дай мені місце, де я можу жити."},{"vNo":21,"txt":"Тоді скажеш ти у серці своїм: Хто мені їх народив, побачивши, що я втратила дітей своїх і самітна, полонена і заблудла? І хто виховав їх? Ось, я зосталася сама; ці, звідки вони"},{"vNo":22,"txt":"Так каже Господь Бог: Ось Я підійму Свою руку до Іновірців, і піднесу до людей прапора Свого; і принесуть вони синів твоїх на руках, і дочок твоїх принесуть на плечах."},{"vNo":23,"txt":"І будуть царі тобі за дбайливих батьків, а їхні цариці—за дбайливих матерів; лицем до землі вони будуть вклонятися тобі, і лизатимуть пил з твоїх ніг; і пізнаєш, що Я є Господь; бо не посоромляться ті, хто на Мене чекає."},{"vNo":24,"txt":"Чи ж від сильного буде віднято здобич, або чи буде звільнено тих, хто потрапив у полон до переможця"},{"vNo":25,"txt":"Бо Господь каже, що навіть полонені відібрані будуть від сильного, і врятована буде здобич жахливого; бо буду Я боротися проти того, хто бореться проти тебе, дітей же твоїх Я спасу."},{"vNo":26,"txt":"І Я нагодую гнобителів твоїх їхньою власною плоттю; вони повпиваються власною кров'ю, немов молодим вином; і пізнає тоді всяка плоть, що Я, Господь, твій Спаситель і твій Викупитель, Сильний Яковів."}]}