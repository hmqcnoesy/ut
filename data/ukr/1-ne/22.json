{"heading":"Ізраїль буде розсіяний по всьому лицю землі—В останні дні Іновірці плекатимуть і живитимуть Ізраїль євангелією—Ізраїль буде зібраний і врятований, а злочестиві будуть спалені, як стерня—Царство диявола буде зруйноване, і Сатана буде зв'язаний. Близько 588–570 рр. до р.х.","prevAbbr":"1-ne","nextAbbr":"2-ne","prevNo":21,"nextNo":1,"chapterTitle":"Перша книга Нефія 22","prevTitle":"Перша книга Нефія 21","nextTitle":"Друга книга Нефія 1","verses":[{"vNo":1,"txt":"І нині сталося, що після того, як я, Нефій, прочитав те, що було вигравіювано на пластинах з латуні, мої брати підійшли до мене і сказали: Що означає те, що ти прочитав? Ось, чи треба це розуміти як духовне, те, що станеться у духові, а не у плоті"},{"vNo":2,"txt":"І я, Нефій, сказав їм: Дивіться, то було явлено пророкові голосом Духа; бо через Дух пророкам стає відомим усе, що станеться з дітьми людськими у плоті."},{"vNo":3,"txt":"Отже, те, що я прочитав, стосується як минущого, так і духовного; бо виходить так, що дім Ізраїлевий, раніше чи пізніше, буде розсіяний по всьому лицю землі; а також серед усіх народів."},{"vNo":4,"txt":"І знайте, що багато кого вже загублено без відома тих, хто в Єрусалимі. Так, більшу частину всіх колін виведено; і розсіяні вони там і тут на островах в морі; і ніхто з нас не знає, де вони,  ми тільки знаємо, що їх було виведено."},{"vNo":5,"txt":"І з тих пір, як їх було виведено геть, усе це було пророковано щодо них, а також щодо всіх тих, хто буде пізніше розсіяний і змішаний, через Святого Ізраїля; бо проти Нього вони закам'яніють серцем; отже, вони будуть розсіяні серед усіх народів і їх ненавидітимуть усі люди."},{"vNo":6,"txt":"Проте після того, як їх будуть доглядати Іновірці, і Господь піднесе Свою руку над Іновірцями і встановить їх як прапор, а на своїх руках вони носитимуть їхніх дітей, а на своїх плечах носитимуть їхніх дочок, ось усе те, про що розповідається, минуще; бо такі вже завіти Господа з нашими батьками; і це стосується нас у дні, що настають, а також усіх наших братів, хто з дому Ізраїлевого."},{"vNo":7,"txt":"А це означає, що настане час, коли весь дім Ізраїлевий вже буде розсіяно і змішано, і Господь Бог створить могутній народ серед Іновірців, так, саме на лиці цієї землі; і саме ними буде наше сíм'я розсіяне."},{"vNo":8,"txt":"І після того, як наше сім'я буде розсіяне, Господь Бог продовжить виконувати дивовижну роботу серед Іновірців, яка буде дуже корисною для нашого сімені; отже, це буде схоже на те, ніби їх годують Іновірці і несуть їх на своїх руках і на своїх плечах."},{"vNo":9,"txt":"І це буде також важливо для Іновірців; і не тільки для Іновірців, але й для всього дому Ізраїлевого, тому що стануть відомими завіти Батька Небесного з Авраамом, в яких сказано: І в сімені твоєму всі коліна на землі благословленні будуть."},{"vNo":10,"txt":"І я хотів би, брати мої, щоб ви знали, що всі коліна на землі не можуть бути благословленні, доки Він не обнажить на очах усіх народів руку Свою."},{"vNo":11,"txt":"Отже, Господь Бог почне обнажати на очах усіх народів руку Свою тим, що здійснить завіти Свої та Свою євангелію для тих, хто з дому Ізраїлевого."},{"vNo":12,"txt":"Отже, Він знову виведе їх із полону, і будуть вони зібрані на землі їхньої спадщини; і будуть вони виведені з мороку і з темряви; і знатимуть вони, що Господь—то їхній Спаситель і Викупитель, Сильний Ізраїлевий."},{"vNo":13,"txt":"І кров тієї великої й мерзотної церкви, яка є блудницею всієї землі, проллється на їхні власні голови; бо вони будуть воювати між собою, і меч у їхніх власних руках упаде на їхні власні голови, і нап'ються вони своєї власної крові."},{"vNo":14,"txt":"І кожний народ, який буде воювати проти тебе, о доме Ізраїлевий, повстане один проти іншого, і вони самі впадуть у яму, яку викопали, аби заманити народ Господній. І всіх, хто воюватиме проти Сіону, буде знищено, а та велика блудниця, яка викривила праведні шляхи Господа, так, та велика і мерзотна церква буде зруйнована у прах і сильним буде падіння її."},{"vNo":15,"txt":"Бо знайте, каже пророк, невдовзі прийде час, коли Сатана більше не буде мати влади над серцями дітей людських; бо скоро прийде день, коли всі пихаті і всі, хто поводиться злочестиво, будуть як стерня; і настає день, коли вони повинні бути спалені."},{"vNo":16,"txt":"Бо невдовзі прийде час, коли повнота гніву Бога проллється на всіх дітей людських; бо Він не допустить, щоб злочестиві знищили праведних."},{"vNo":17,"txt":"Отже, Він збереже праведних Своєю силою, навіть якщо має прийти повнота гніву Його, і праведні будуть збережені, навіть якщо прийдеться знищити вогнем їхніх ворогів. Тому праведним нема чого боятися; бо каже пророк, що вони будуть спасенні, навіть якщо треба—вогнем."},{"vNo":18,"txt":"Слухайте, мої брати, я кажу вам, що це має скоро статися; так, саме кров, і вогонь, і курява диму прийдуть; і станеться це на лиці цієї землі; і це прийде до людей ще у плоті, якщо вони закам'яніють серцем проти Святого Ізраїля."},{"vNo":19,"txt":"Бо знайте, праведні не загинуть; тому що безсумнівно прийде час, коли всіх, хто воював проти Сіону, буде знищено."},{"vNo":20,"txt":"І Господь обов'язково підготує дорогу для Свого народу, щоб здійснилися слова Мойсея, які він проголосив, кажучи: Пророка поставить з-поміж вас Господь Бог твій, як мене; Його будете слухатись у всьому, що Він скаже вам. І буде так, що всі ті, хто не слухатиме Того Пророка, будуть відсічені з-посеред людей."},{"vNo":21,"txt":"А нині я, Нефій, проголошую вам, що Той Пророк, про Якого казав Мойсей, був Святий Ізраїля; отже, Він вершитиме суд у праведності."},{"vNo":22,"txt":"І праведним нема чого боятися, бо вони є ті, хто не буде змішаний. Але то є царство диявола, що буде побудоване серед дітей людських, те царство, що встановлене серед тих, хто в плоті—"},{"vNo":23,"txt":"Бо невдовзі настане час, коли всі церкви, які встановлені, щоб заробляти, і всі ті, які встановлені, щоб одержувати владу над плоттю, і ті, які встановлені, щоб стати широко відомими в очах усього світу, й ті, які жадають плотської похоті та мирських утіх, і хочуть чинити всілякі беззаконня; так, у цілому, всі ті, хто належать до царства диявола, ось хто має боятися, і тремтіти, і дрижати; то вони мусять бути принижені, щоб лежати у прахові; то вони мусять бути спалені, як стерня; і все це за словами пророка."},{"vNo":24,"txt":"І скоро прийде той час, коли праведні будуть приведені, як телята у стійло, і Святий Ізраїля повинен царювати у владі, і могутності, і силі, і великій славі."},{"vNo":25,"txt":"І Він збере Своїх дітей з чотирьох кінців землі; і Він порахує Свої вівці, і вони пізнають Його; і буде одна отара і один пастир; і Він нагодує Свої вівці, і в Ньому знайдуть вони пасовисько."},{"vNo":26,"txt":"І через праведність Його народу Сатана не має більше влади; отже, він не може звільнитися протягом багатьох років; бо не має він влади над серцями людей, тому що вони живуть у праведності, і Святий Ізраїля царює."},{"vNo":27,"txt":"І ось тепер я, Нефій, кажу вам, що все це має здійснитися у плоті."},{"vNo":28,"txt":"Але, знайте, всі народи, коліна, язики і люди житимуть щасливо у Святім Ізраїля, якщо вони покаються."},{"vNo":29,"txt":"А тепер я, Нефій, закінчую; бо я не наважуюся більше нічого розповісти про це."},{"vNo":30,"txt":"Отже, брати мої, я б хотів, щоб ви знали, що написане на пластинах з латуні істинне; і воно свідчить, що людина має бути послушною заповідям Бога."},{"vNo":31,"txt":"Отже, ви не повинні думати, що я і мій батько єдині, хто засвідчив і навчав цьому. Отже, якщо ви будете послушними заповідям і витерпите до кінця, ви будете спасенні в останній день. І так воно є. Амінь."}]}