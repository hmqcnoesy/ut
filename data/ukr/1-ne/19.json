{"heading":"Нефій виготовляє пластини з руди і записує історію свого народу—Бог Ізраїля прийде через шістсот років після того часу, коли Легій залишив Єрусалим—Нефій розповідає про Його страждання і розп'яття на хресті—Юдеїв буде зневажено і розкидано по землі аж до останніх днів, коли вони повернуться до Господа. Близько 588–570 рр. до р.х.","prevAbbr":"1-ne","prevNo":18,"nextAbbr":"1-ne","nextNo":20,"chapterTitle":"Перша книга Нефія 19","verses":[{"vNo":"1 ","txt":"І сталося, що Господь наказав мені, отже, я виготовив пластини з руди, щоб мати можливість вигравіювати на них літопис мого народу. І на пластинах, які я зробив, я вигравіював літопис свого батька, а також наших мандрувань у пустині, і пророцтв мого батька; а також багато моїх власних пророцтв вигравіював я на них."},{"vNo":"2 ","txt":"І я не знав ще в той час, коли я виготовляв їх, що мені буде велено Господом виготовити ці пластини; отже, літопис мого батька, і родовід його батьків, і більшу частину всіх наших подій в пустині вигравіювано на тих перших пластинах, про які я говорив; отже, події, що трапилися до того, як я виготовив ці пластини, насправді, докладніше подаються на перших пластинах."},{"vNo":"3 ","txt":"А після того, як я зробив ті пластини, як мені було наказано, я, Нефій, одержав заповідь, що священнослужіння і пророцтва, більш прості і цінні частини з них, мають бути записані на цих пластинах; і все написане має використовуватися для навчання мого народу, який володітиме землею, а також для багатьох інших мудрих цілей, відомих Господові."},{"vNo":"4 ","txt":"Отже, я, Нефій, склав на інших пластинах літопис, що містить розповідь, або що містить докладнішу розповідь про війни, і суперечки, і нищення мого народу. І я зробив це, і наказав моїм людям, що саме вони мають робити після моєї смерті; і що ці пластини будуть переходити від одного покоління до іншого, від одного пророка до іншого, аж до подальших велінь Господа."},{"vNo":"5 ","txt":"А розповідь про виготовлення цих пластин буде подано далі; і тоді, ось, я продовжую згідно з тим, що я вам сказав; і роблю я це, щоб більш святі речі могли б бути збереженими для знання моїх людей."},{"vNo":"6 ","txt":"Проте я не записую на пластинах нічого з того, що не вважаю священним. І ось, якщо я помиляюсь, то й вони в давнину теж помилялися; не те щоб я хотів би виправдатися за інших людей, але слабкість, яка в мені через плоть, служить виправданням мені."},{"vNo":"7 ","txt":"Бо те, що деякі люди вважають дуже важливим і для тіла, і для душі, інші зневажають і топчуть ногами своїми. Так, навіть Самого Бога Ізраїля топчуть люди ногами своїми; я сказав, що топчуть ногами своїми, але я б назвав це іншими словами—вони зневажають Його і не дослухаються до голосу Його порад."},{"vNo":"8 ","txt":"І знайте, Він прийде, за словами ангела, через шістсот років від того часу, коли мій батько залишив Єрусалим."},{"vNo":"9 ","txt":"І світ через свої беззаконня судитиме Його як нікчему; отже, вони бичуватимуть Його, а Він витерпить це; і вони битимуть Його, а Він витерпить це. Так, вони плюватимуть на Нього, а Він витерпить це через Свою люблячу доброту і Своє довготерпіння до дітей людських."},{"vNo":"10 ","txt":"І Бог батьків наших, які були виведені з Єгипту, з неволі, і були збережені Ним у пустині, так, Бог Авраама, і Ісака, і Бог Якова здасть Себе, згідно зі словами ангела, як людина, в руки злочестивих людей, щоб бути піднятим на хресті, за словами Зинока, і розіп'ятим, за словами Неума, і похованим у гробниці, за словами Зиноса, які він промовив стосовно трьох днів темряви, яка буде ознакою Його смерті для тих, хто населятиме морські острови, найбільше для тих, хто з дому Ізраїля."},{"vNo":"11 ","txt":"Бо так сказав пророк: Господь Бог обов'язково явить Себе домові Ізраїля того дня, декому Своїм голосом через їхню праведність для їхньої великої радості і спасіння, а декому—громами і блискавицями Своєї сили, бурею, полум'ям, димом і туманом темряви, розверзанням землі і підняттям гір."},{"vNo":"12 ","txt":"І всі ці речі мають дійсно статися, каже пророк Зинос. І скелі земні розколються; і через стогін землі багато хто з царів на морських островах під впливом Духа Божого заволає: Бог природи страждає."},{"vNo":"13 ","txt":"А щодо тих, хто в Єрусалимі, каже пророк, то їх будуть переслідувати всі люди, бо вони розіпнуть Бога Ізраїля, і відвернуть серця свої, відмовляючись від ознак, і див, і сили, і слави Бога Ізраїля."},{"vNo":"14 ","txt":"І через те, що вони відвернули свої серця, каже пророк, і зневажили Святого Ізраїля, блукатимуть вони у плоті, і загинуть, і вчинять їх на освистування і на прислів'я, і будуть їх ненавидіти усі народи."},{"vNo":"15 ","txt":"Проте коли настане той день, каже пророк, у який вони не відвертатимуть більше свої серця від Святого Ізраїля, тоді Він згадає завіти, які Він складав з їхніми батьками."},{"vNo":"16 ","txt":"Так, тоді Він згадає острови моря; так, і всіх людей, котрі з дому Ізраїля, зберу Я,—каже Господь, згідно зі словами пророка Зиноса,—з чотирьох сторін світу."},{"vNo":"17 ","txt":"Так, і вся земля побачить спасіння Господа, каже пророк; кожний народ, коліно, язик і всі люди будуть благословенні."},{"vNo":"18 ","txt":"І я, Нефій, написав усе це для мого народу, чим, може, я зумів би переконати їх, що вони мають пам'ятати Господа, Викупителя свого."},{"vNo":"19 ","txt":"Отже, я звертаюся до всього дому Ізраїля, якщо буде так, що вони отримають це написане."},{"vNo":"20 ","txt":"Бо знайте, я маю хвилювання в дусі, яке знесилює мене до того, що всі суглоби мої слабшають, за тих, хто в Єрусалимі; бо якби не був Господь милостивим і не показав мені все, що стосується їх, так само, як і давнім пророкам, то я також загинув би."},{"vNo":"21 ","txt":"А Він напевно показав пророкам давнини все, що стосувалося їх; і Він також показав багатьом стосовне нас; отже, має бути необхідність у тому, щоб ми знали все це, бо воно записано на пластинах з латуні."},{"vNo":"22 ","txt":"Тож сталося, що я, Нефій, вчив моїх братів цьому; і сталося так, що я багато прочитав їм з того, що було вигравіювано на пластинах з латуні, щоб вони могли знати про діяння Господа в інших землях, серед давнього народу."},{"vNo":"23 ","txt":"І я багато прочитав їм з того, що було написано в Книгах Мойсея; але для того, щоб я міг більше переконати їх вірити в Господа, Викупителя їхнього, я прочитав їм те, що було написано пророком Ісаєю; бо я застосував усі писання до нас, щоб були вони нам на користь і в науку."},{"vNo":"24 ","txt":"Отже, я звернувся до них, кажучи: Прислухайтесь до слів пророка, ви, хто є залишком дому Ізраїля, вітою, що була відламана; прислухайтеся ви до слів пророка, які були написані для всього дому Ізраїля, і прикладіть їх до себе, щоб могли ви мати надію, як і ваші брати, від яких ви були відламані; бо саме так писав пророк."}]}