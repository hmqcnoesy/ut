{"heading":"Нефій вбиває Лавана за наказом Господа і потім хитрістю здобуває пластини з латуні—Зорам вирішує приєднатися до сім'ї Легія в пустині. Близько 600–592 рр. до р.х.","prevAbbr":"1-ne","nextAbbr":"1-ne","prevNo":3,"nextNo":5,"chapterTitle":"Перша книга Нефія 4","prevTitle":"Перша книга Нефія 3","nextTitle":"Перша книга Нефія 5","verses":[{"vNo":1,"txt":"І сталося, що я звернувся до братів своїх, кажучи: Давайте підемо знову до Єрусалима і будемо вірні у виконанні наказів Господа; бо, розумієте, Він могутніший за всіх на свiтi, то чому ж Він не може бути могутнішим за Лавана і його п'ятдесятьох людей, так, або навіть від його десятків тисяч"},{"vNo":2,"txt":"Отже, давайте повернемося; давайте будемо сильні, як Мойсей; бо він дійсно повелів водам Червоного моря, і ті розступилися, і наші батьки пройшли з полону сушею, а військо фараонове, яке йшло слідом, було потоплене у водах Червоного моря."},{"vNo":3,"txt":"Ось бачите, ви знаєте, що це є правда; і ви також знаєте, що ангел говорив до вас; то як же ви можете сумніватися? Давайте повернемося; Господь може врятувати нас, так само, як і наших батьків, i знищити Лавана, так само, як Єгиптян."},{"vNo":4,"txt":"Після того, як я сказав ці слова, вони ще були розгнівані і все ще продовжували ремствувати; однак вони пішли за мною, аж поки ми не прийшли під стіни Єрусалима."},{"vNo":5,"txt":"І це було вночі; і я примусив їх сховатися за стінами. А після того, як вони сховалися, я, Нефій, крадькома ввійшов у місто і попрямував до дому Лавана."},{"vNo":6,"txt":"І вів мене Дух Божий, бо не знав я наперед, що маю робити."},{"vNo":7,"txt":"Однак я йшов уперед, і коли я підійшов ближче до дому Лавана, я побачив чоловіка, і він упав на землю переді мною, бо  був п'яний від вина."},{"vNo":8,"txt":"І коли я підійшов до нього, то побачив, що це був Лаван."},{"vNo":9,"txt":"І я побачив його меч; і я витяг його з піхов; і рукоять його була з чистого золота, і надзвичайно тонкої роботи, і я побачив, що лезо його було зі сталі найвищого ґатунку."},{"vNo":10,"txt":"І сталося, що Дух Божий примушував мене вбити Лавана; але я сказав у своєму серці: Ніколи не проливав я крові людської. І я відступив і не хотів убивати його."},{"vNo":11,"txt":"І Дух знову сказав мені: Бачиш, Господь віддав його у руки твої. Дійсно, і я також знав, що він хотів позбавити мене життя; так, і він не виконував заповіді Господа; а ще він забрав наше майно."},{"vNo":12,"txt":"І сталося, що Дух знову сказав мені: Вбий його, бо Господь віддав його у твої руки;"},{"vNo":13,"txt":"Знай, Господь убиває злочестивих, щоб здійснити Свої праведні наміри. Краще нехай одна людина загине, ніж народ виродиться і загине у зневірі."},{"vNo":14,"txt":"І ось, коли я, Нефій, почув ці слова, я згадав слова Господа, які Він сказав у пустині, звертаючись до мене: Якщо твоє сíм'я виконуватиме Мої заповіді, вони будуть процвітати на землі обіцяній."},{"vNo":15,"txt":"Так, і я ще подумав, що вони не зможуть виконувати заповіді Господа згідно з законом Мойсея, якщо вони не матимуть цього закону."},{"vNo":16,"txt":"І я також знав, що цей закон вигравіюваний на пластинах з латуні."},{"vNo":17,"txt":"І знову-таки, я знав, що Господь віддав Лавана у мої руки для того, щоб я зміг одержати ці літописи згідно з Його наказами."},{"vNo":18,"txt":"Тому я послухався голосу Духа, і взяв Лавана за волосся на голові, і я відсік йому голову його ж власним мечем."},{"vNo":19,"txt":"І після того, як я відсік йому голову його ж власним мечем, я взяв одежу Лавана і надів на себе; так, кожну річ; і я оперезав його зброєю свої стегна."},{"vNo":20,"txt":"І після того, як я зробив це, я пішов до скарбниці Лавана. І коли я йшов до скарбниці Лавана, то я побачив слугу Лавана, який мав ключi від скарбниці. І я наказав йому голосом Лавана піти зі мною до скарбниці."},{"vNo":21,"txt":"І він подумав, що я його хазяїн, Лаван, бо він побачив одяг і також меч, що був на моїх стегнах."},{"vNo":22,"txt":"І він говорив зі мною про старійшин юдейських, бо він знав, що його хазяїн, Лаван, був цієї ночі серед них."},{"vNo":23,"txt":"А я розмовляв з ним так, нібито я був Лаван."},{"vNo":24,"txt":"І я також сказав йому, що я маю віднести ті записи, що на пластинах з латуні, до моїх старших братів, які були поза стінами."},{"vNo":25,"txt":"І я також наказав йому іти за мною."},{"vNo":26,"txt":"І він, вважаючи, що я кажу про братів з церкви і що я дійсно той самий Лаван, якого я вбив, пішов-таки за мною."},{"vNo":27,"txt":"І він ще тривалий час говорив мені про старійшин юдейських, поки я йшов до своїх братів, які чекали за стінами."},{"vNo":28,"txt":"І сталося, що коли Ламан побачив мене, то він надзвичайно злякався, і Лемуїл, і Сам також. І вони втекли від мене; бо вони вважали, що то був Лаван і що він убив мене і має намір позбавити їх життя також."},{"vNo":29,"txt":"І сталося, що я покликав їх, і вони почули мене; тому вони перестали тікати від мене."},{"vNo":30,"txt":"І сталося, що слуга Лавана, побачивши моїх братів, затремтів, і вже збирався втекти від мене і повернутися в місто Єрусалим."},{"vNo":31,"txt":"І тоді я, Нефій, будучи людиною міцної статури, і також наділений Господом великою силою, отже я схопив слугу Лавана і тримав його, щоб він не міг втекти."},{"vNo":32,"txt":"І сталося, я сказав йому, що якщо він прислухається до моїх слів, то, як Господь живий і як я живий, отже, якщо він прислухається до наших слів, ми збережемо йому життя."},{"vNo":33,"txt":"І я сказав йому, а саме під присягою, що йому не треба боятися; що він буде вільною людиною, так само, як і ми, якщо піде з нами у пустиню."},{"vNo":34,"txt":"І я також сказав йому: Воістину Господь заповідав нам зробити все це; то хіба не повинні ми старанно виконувати заповіді Господа? Тому, якщо ти підеш у пустиню до мого батька, то буде тобі місце серед нас."},{"vNo":35,"txt":"І сталося, що Зорам посміливішав від тих слів, що я сказав. А Зорам—то було ім'я слуги; і він обіцяв, що піде в пустиню до нашого батька. Так, і він також присягнув нам, що з цього часу і надалі він буде жити з нами."},{"vNo":36,"txt":"І хотіли ми залишити його з нами для того, щоб Юдеї не дізналися про нашу втечу у пустиню, і, переслідуючи, не знищили б нас."},{"vNo":37,"txt":"І сталося, що коли Зорам присягнув нам, наші побоювання щодо нього зникли."},{"vNo":38,"txt":"І сталося, що взяли ми пластини з латуні і слугу Лавана, та й пішли в пустиню, прямуючи до намету нашого батька."}]}