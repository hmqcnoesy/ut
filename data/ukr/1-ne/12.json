{"heading":"Нефій бачить у видінні землю обіцяну; праведність, беззаконня і занепад її жителів; прихід Агнця Божого до них; як Дванадцять Учнів і Дванадцять Апостолів судитимуть Ізраїль; і огидний та брудний стан тих, хто вироджується у зневірі. Близько 600–592 рр. до р.х.","prevAbbr":"1-ne","nextAbbr":"1-ne","prevNo":11,"nextNo":13,"chapterTitle":"Перша книга Нефія 12","prevTitle":"Перша книга Нефія 11","nextTitle":"Перша книга Нефія 13","verses":[{"vNo":1,"txt":"І сталося, що ангел сказав мені: Дивись, і зверни увагу на своє  сíм'я, а також на сíм'я твоїх братів. І я подивився і побачив землю обіцяну; і побачив я безліч людей, так, здавалося, що було їх стільки, скільки піску морського."},{"vNo":2,"txt":"І сталося, що я побачив безліч тих, хто зібрався на битву, один з одним; і я побачив війни, і чутки про війни, і велике кровопролиття від меча серед мого народу."},{"vNo":3,"txt":"І сталося, що я побачив, як багато поколінь пройшло у війнах і незгодах на цій землі; і побачив я багато міст, так багато, що не міг і перелічити їх."},{"vNo":4,"txt":"І сталося, що я бачив імлу темряви на лиці землі обіцяної; і я бачив блискавки, і я чув громи, і землетруси, і різні шуми; і я бачив землю і скелі, що розколювалися; і я бачив гори, що розвалювалися на куски; і я бачив долини земні, що розтріскувалися, і я бачив багато міст, що були потоплені; і я бачив багато їх, що були охоплені полум'ям; і я бачив багато, що провалювалися в землю через землетруси."},{"vNo":5,"txt":"І сталося, що після того, як я побачив усе це, я побачив що туман темряви зникає з лиця землі; і гляньте, я побачив безліч тих, хто не загинув через великі і грізні кари Господні."},{"vNo":6,"txt":"І я побачив, як небеса відкриваються, і Агнець Божий сходить з небес; і Він спустився і явив Себе їм."},{"vNo":7,"txt":"І я також бачив і засвідчую, що Святий Дух зійшов на дванадцятьох інших; і були вони настановлені Богом і обрані."},{"vNo":8,"txt":"І ангел звернувся до мене, кажучи: Поглянь на дванадцятьох учнів Агнця, які обрані служити твоєму сімені."},{"vNo":9,"txt":"І він сказав мені: Чи пам'ятаєш ти дванадцятьох апостолів Агнця? То знай, що це вони будуть судити дванадцять колін Ізраїлевих; отже, судитимуть вони і дванадцятьох священнослужителів твого сімені; бо ви є від дому Ізраїлевого."},{"vNo":10,"txt":"І ці дванадцять священнослужителів, яких ти бачиш, судитимуть твоє сім'я. І знай, що вони праведні навіки; бо через їхню віру в Агнця Божого одяг їхній вибілений в Його крові."},{"vNo":11,"txt":"І сказав мені ангел: Дивись! І я подивився і побачив, що три покоління перейшли в праведності; і одяг їхній був білий, так само як у Агнця Божого. І ангел сказав мені: Оці вибілені в крові Агнця через їхню віру в Нього."},{"vNo":12,"txt":"І я, Нефій, бачив також багатьох з четвертого покоління, котрі прожили в праведності."},{"vNo":13,"txt":"І сталося, що я бачив безліч людей на землі, які зібралися разом."},{"vNo":14,"txt":"І ангел сказав мені: Подивись на своє сíм'я, а також на сíм'я твоїх братів."},{"vNo":15,"txt":"І сталося, що я подивився і побачив людей мого сімені, які зібралися у великій кількості проти сімені моїх братів; і зібралися вони, щоб битися."},{"vNo":16,"txt":"І ангел звернувся до мене, кажучи: Поглянь на джерело брудної води, що його бачив твій батько; так, це та ріка, про яку він розповідав; і глибини її то є глибини пекла."},{"vNo":17,"txt":"А імла темряви то є спокуси диявола, який сліпить очі, і робить закам'янілими серця дітей людських, і веде їх геть на широкі путі, щоб вони загинули і зникли."},{"vNo":18,"txt":"А велика і простора будівля, що її бачив твій батько, то є нікчемні вигадки і гординя дітей людських. І велика й жахлива безодня відділяє їх; так, то слово справедливості Вічного Бога, і Месія, Який є Агнцем Божим, про Якого свідчить Святий Дух від початку світу до тепер, і від цього часу далі і назавжди."},{"vNo":19,"txt":"І коли ангел промовляв ці слова, я дивився і бачив, що сíм'я моїх братів дійсно б'ється з моїм сіменем, згідно зі словом ангела; і через гординю мого сімені і спокуси диявола, я помітив, сíм'я моїх братів таки бере верх над людьми мого сімені."},{"vNo":20,"txt":"І сталося, що я глянув і побачив, що люди сімені моїх братів перемогли моє сім'я; і розійшлися вони у великій кількості по лицю землі."},{"vNo":21,"txt":"І побачив я їх, зібраних разом у натовпи; і я бачив війни і чутки про війни серед них; і у війнах і чутках про війни я бачив, що перейшло багато поколінь."},{"vNo":22,"txt":"І ангел сказав мені: Поглянь, ці виродяться у зневірі."},{"vNo":23,"txt":"І сталося, що я спостерігав, як після того, як вони виродилися у зневірі, вони стали темним, і огидним, і брудним народом, наповненим лінощами і всілякими мерзотами."}]}