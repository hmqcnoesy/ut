{"heading":"Легій бачить у видінні дерево життя—Він куштує його плід і бажає, щоб його сім'я зробила те саме—Він бачить жезл із заліза, тісну і вузьку дорогу, й імлу темряви, що огортає людей—Сарія, Нефій і Сам куштують плід, а Ламан і Лемуїл відмовляються. Близько 600–592 рр. до р.х.","prevAbbr":"1-ne","prevNo":7,"nextAbbr":"1-ne","nextNo":9,"chapterTitle":"Перша книга Нефія 8","verses":[{"vNo":"1 ","txt":"І сталося, що ми зібрали всіляке насіння всіх сортів, і всіх сортів зернових, і всіх сортів насіння плодових."},{"vNo":"2 ","txt":"І сталося, що коли мій батько перебував у пустині, він звернувся до нас, кажучи: Знайте, снився мені сон; або, іншими словами, я мав видіння."},{"vNo":"3 ","txt":"І ось, через те, побачене, я можу радіти у Господі за Нефія, а також за Сама; бо я маю підстави вважати, що вони, а також багато хто з їхнього сімені, будуть врятовані."},{"vNo":"4 ","txt":"Але знайте, Ламане і Лемуїле, я дуже боюся за вас; бо, знайте, здається мені, що я бачив уві сні темну і жахливу пустиню."},{"vNo":"5 ","txt":"І сталося, що я побачив чоловіка, одягненого у білі шати; і він підійшов і став переді мною."},{"vNo":"6 ","txt":"І сталося, що він говорив до мене, і наказав мені йти за ним."},{"vNo":"7 ","txt":"І сталося, що, пішовши за ним, я побачив, що знаходжуся на темній і жахливій спустошеній землі."},{"vNo":"8 ","txt":"І мандруючи тривалий час у темряві, я почав молитися Господові, щоб Він милував мене за великими Своїми лагідними милостями."},{"vNo":"9 ","txt":"І сталося, що, помолившися Господу, я побачив велике і просторе поле."},{"vNo":"10 ","txt":"І сталося, що я побачив дерево, плід якого був жаданий і міг зробити будь-кого щасливим."},{"vNo":"11 ","txt":"І сталося, що я підійшов і скуштував цей плід; і я зрозумів, що він солодший за все, що я коли-небудь куштував. Так, і я побачив, що плід цей біліший за все біле, що я коли-небудь бачив."},{"vNo":"12 ","txt":"І коли я скуштував цей плід, моя душа сповнилася надзвичайно великою радістю; отже, я захотів, щоб моя сім'я теж скуштувала його; бо я знав, що він є бажаніший за всі інші плоди."},{"vNo":"13 ","txt":"І коли я подивився навколо себе, щоб, можливо, знайти свою сім'ю теж, я побачив ріку води; і вона текла, і була поруч з цим деревом, з якого я куштував плід."},{"vNo":"14 ","txt":"І я подивився, щоб зрозуміти, звідки вона витікає; і я побачив неподалік її витік; і біля того витоку я побачив вашу матір, Сарію, і Сама, і Нефія; і вони стояли, немовби не знали, куди їм іти."},{"vNo":"15 ","txt":"І сталося, що я поманив їх; і я також сказав їм гучним голосом, щоб вони підійшли до мене і скуштували цей плід, який був бажаніший за всі інші плоди."},{"vNo":"16 ","txt":"І сталося, що вони підійшли до мене і теж скуштували цей плід."},{"vNo":"17 ","txt":"І сталося, що я хотів, щоб Ламан і Лемуїл теж підійшли і скуштували цей плід; отже, я звів очі свої до витоку ріки, щоб, може, побачити їх."},{"vNo":"18 ","txt":"І сталося, що я побачив їх, але вони відмовилися підійти до мене і скуштувати плід."},{"vNo":"19 ","txt":"І я побачив жезл із заліза, і він простягався вздовж берега ріки і вів до дерева, біля якого я стояв."},{"vNo":"20 ","txt":"І ще я побачив тісну і вузьку дорогу, яка пролягала вздовж того жезла з заліза, до самого дерева, біля якого я стояв; і він також вів повз витік того джерела, до поля, великого і просторого, як світ."},{"vNo":"21 ","txt":"І я побачив незліченні натовпи людей, багато хто з них проштовхувався наперед, щоб досягти дороги, яка вела до дерева, де я стояв."},{"vNo":"22 ","txt":"І сталося, що вони вийшли наперед і почали йти дорогою, яка вела до дерева."},{"vNo":"23 ","txt":"І сталося так, що постала імла темряви; так, саме надзвичайно велика імла темряви, і тоді ті, хто почав іти цією дорогою, загубили її і, заблукавши, зникли."},{"vNo":"24 ","txt":"І сталося, що я побачив інших, які проштовхувались, і вони вийшли наперед і ухопилися за кінець жезла з заліза; і вони пробиралися крізь імлу темряви, тримаючися за жезл з заліза, доки не вийшли з неї і не скуштували плід цього дерева."},{"vNo":"25 ","txt":"І після того, як вони скуштували плід цього дерева, вони почали озиратися довкола, наче їм було соромно."},{"vNo":"26 ","txt":"І я також роззирнувся навкруги і побачив на протилежному березі вод ріки велику і простору будівлю; і вона стояла мовби у повітрі, високо над землею."},{"vNo":"27 ","txt":"І було в ній повно людей, старих і молодих, чоловіків і жінок; і були вони вдягнені надзвичайно красиво; і вони насміхалися і показували пальцями на тих, хто підійшов і куштував плід цього дерева."},{"vNo":"28 ","txt":"І після того, як вони скуштували цей плід, їм стало соромно перед тими, хто насміхався з них; і вони відступилися на заборонені дороги і зникли."},{"vNo":"29 ","txt":"І тут я, Нефій, не переказую всі слова мого батька."},{"vNo":"30 ","txt":"Але, якщо писати стисло, ось, він побачив ще багато людей, які проштовхувалися наперед; і вони підійшли, і вхопилися за кінець жезла з заліза; і вони просувалися вперед, весь час міцно тримаючися за жезл з заліза, доки не підійшли до дерева, і впали, і скуштували його плід."},{"vNo":"31 ","txt":"І він також побачив ще безліч людей, які йшли навпомацки до тієї великої і просторої будівлі."},{"vNo":"32 ","txt":"І сталося так, що багато хто потонув у пучині цієї ріки; і багато хто зник з його очей, блукаючи невідомими шляхами."},{"vNo":"33 ","txt":"Але й було багато людей, які увійшли-таки до тієї незвичайної будівлі. І увійшовши до тієї будівлі, вони показували пальцем презирства на мене і також на тих, хто скуштував цей плід; але ми не зважали на них."},{"vNo":"34 ","txt":"Ось слова мого батька: Бо всі ті, хто зважав на них, відступилися."},{"vNo":"35 ","txt":"Але ні Ламан, ні Лемуїл не скуштували цей плід, сказав мій батько."},{"vNo":"36 ","txt":"І сталося, що після того, як мій батько детально розповів про свій сон або видіння, а розповів він багато, він сказав нам, що бачене у видінні змусило його дуже стривожитися за Ламана і Лемуїла; зокрема, він боявся, що вони будуть знехтувані Господом."},{"vNo":"37 ","txt":"І він умовляв їх тоді від повноти почуттів люблячого батька прислухатися до його слів, і тоді, може, Господь буде милостивим до них і не вижене їх геть; так, мій батько дійсно проповідував їм."},{"vNo":"38 ","txt":"І після того, як він проповідував їм, а також пророкував їм багато чого, він благав їх виконувати заповіді Господа; і цим він завершив розмову з ними."}]}