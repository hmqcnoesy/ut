{"heading":"Сини Легія повертаються в Єрусалим за пластинами з латуні—Лаван відмовляється віддати пластини—Нефій благає і переконує своїх братів—Лаван краде їхнє майно і намагається вбити їх—Ламан і Лемуїл б'ють Нефія і Сама, і ангел докоряє їм. Близько 600–592 рр. до р.х.","prevAbbr":"1-ne","prevNo":2,"nextAbbr":"1-ne","nextNo":4,"chapterTitle":"Перша книга Нефія 3","verses":[{"vNo":"1 ","txt":"І сталося, що я, Нефій, після розмови з Господом повернувся до намету мого батька."},{"vNo":"2 ","txt":"І сталося, що він звернувся до мене, говорячи: Розумієш, снився мені сон, в якому Господь наказав мені, щоб ти і твої брати повернулися до Єрусалима."},{"vNo":"3 ","txt":"Бо ось, Лаван має літопис Юдеїв, а також родовід моїх предків, і все це вигравіювано на пластинах з латуні."},{"vNo":"4 ","txt":"Через те Господь наказав мені, щоб ти і твої брати пішли в дім Лавана, і знайшли ці записи, і принесли їх сюди в пустиню."},{"vNo":"5 ","txt":"І ось бачиш, твої брати ремствують, кажучи, що їм важко зробити те, що я вимагаю від них; але розумієш, то не я вимагаю це від них, то є заповідь Господа."},{"vNo":"6 ","txt":"Тому іди, мій сину, і ти будеш благословен Господом, бо ти не ремствував."},{"vNo":"7 ","txt":"І сталося, що я, Нефій, сказав моєму батькові: Я піду і зроблю те, що Господь наказав, бо я знаю, що Господь не дає заповідей дітям людським без того, щоб не приготувати шлях для них, аби вони могли виконати те, що Він наказав їм."},{"vNo":"8 ","txt":"І сталося, що почувши ці слова, мій батько дуже зрадів, бо він знав, що Господь благословив мене."},{"vNo":"9 ","txt":"І я, Нефій, і брати мої попрямували через пустиню, з нашими наметами, щоб дістатися землі Єрусалимської."},{"vNo":"10 ","txt":"І сталося, що коли ми прийшли до землі Єрусалимської, я і мої брати вчинили раду між собою."},{"vNo":"11 ","txt":"І ми кинули жереб—кому з нас іти в дім Лавана. І сталося, що жереб випав Ламану; і Ламан пішов у дім Лавана, і він розмовляв з ним, сидячи у нього вдома."},{"vNo":"12 ","txt":"І він просив у Лавана літописи, що були вигравіювані на пластинах з латуні, і містили родовід мого батька."},{"vNo":"13 ","txt":"І ось, сталося, що Лаван розгнівався, і вигнав його з дому; і він не захотів давати Ламану ці літописи. Тому він сказав йому: Ось, ти—грабіжник, і я вб'ю тебе."},{"vNo":"14 ","txt":"Але Ламан утік від нього і розповів нам про те, як повівся з ним Лаван. І ми дуже засмутилися, і мої брати вже збиралися повернутися в пустиню до свого батька."},{"vNo":"15 ","txt":"Але ось я сказав їм: Як Господь живий і як ми живі, то не підемо ми до батька нашого в пустиню, доки не виконаємо те, що наказав нам Господь."},{"vNo":"16 ","txt":"А тому давайте будемо вірні у виконанні заповідей Господа; давайте підемо на землю, успадковану нашим батьком, бо знаєте, він залишив там золото і срібло, й інші багатства. І все це він зробив за заповідями Господа."},{"vNo":"17 ","txt":"Бо він знав, що Єрусалим має бути зруйновано через злочестивість людей."},{"vNo":"18 ","txt":"Бо дійсно, вони знехтували словами пророків. А тому, якби мій батько залишився жити на цій землі після того, як йому було наказано втекти з цієї землі, то знайте, він би загинув. Тому було необхідно, щоб він втік з цієї землі."},{"vNo":"19 ","txt":"І бачите, то є мудрість Бога, що ми повинні здобути ці літописи, щоб мати змогу зберегти для наших дітей мову наших батьків;"},{"vNo":"20 ","txt":"А також, щоб ми могли зберегти для них слова, які промовлялись устами всіх святих пророків, і які були дані їм Духом і силою Бога, від початку світу і до цього часу."},{"vNo":"21 ","txt":"І сталося, що такою розмовою мені вдалося переконати моїх братів у тому, що вони повинні з вірою дотримуватися заповідей Бога."},{"vNo":"22 ","txt":"І сталося, що ми пішли на землю нашого успадкування, і ми зібрали наше золото, і наше срібло, і наші коштовності."},{"vNo":"23 ","txt":"І, зібравши все це, ми знову пішли до дому Лавана."},{"vNo":"24 ","txt":"І сталося, що ми увійшли до Лавана і просили його віддати нам літописи, вигравіювані на пластинах з латуні, а за це ми дамо йому наше золото, і наше срібло, і всі наші коштовності."},{"vNo":"25 ","txt":"І сталося, що коли Лаван побачив наше багатство, а було воно надзвичайно велике, він настільки палко зажадав його, що вигнав нас геть і послав своїх слуг убити нас, аби здобути наше багатство."},{"vNo":"26 ","txt":"І сталося, що ми втекли від слуг Лавана і були змушені покинути наше багатство, і воно потрапило до рук Лавана."},{"vNo":"27 ","txt":"І сталося, що ми втекли в пустиню, і слуги Лавана не наздогнали нас, і ми сховалися в ущелині скелі."},{"vNo":"28 ","txt":"І сталося, що Ламан розгнівався на мене, а також на мого батька; і Лемуїл також, бо він прислухався до слів Ламана. Через те Ламан і Лемуїл говорили багато образливих слів нам, своїм молодшим братам, і навіть били нас палицею."},{"vNo":"29 ","txt":"І сталося, що коли вони били нас палицею, раптово явився ангел Господній і став перед ними, і звернувся до них, кажучи: Чому ви б'єте палицею свого молодшого брата? Хіба не знаєте ви, що Господь обрав його правителем над вами, і все через ваші беззаконня? Тож слухайте, ви знову підете у Єрусалим, і Господь віддасть Лавана до ваших рук."},{"vNo":"30 ","txt":"І, сказавши нам це, ангел залишив нас."},{"vNo":"31 ","txt":"А після того, як ангел залишив нас, Ламан і Лемуїл знову почали ремствувати, кажучи: Як це може бути, щоб Господь віддав Лавана до наших рук? Дивіться, він могутня людина, і він може командувати над п'ятдесятьма, так, він навіть може вбити п'ятдесятьох; то чому ж не може й нас"}]}