{"heading":"Легій передрікає, що Юдеїв буде взято в полон Вавилонянами—Він розповідає про прихід до Юдеїв Месії, Спасителя, Викупителя—Легій також розповідає про прихід того, хто має христити водою Агнця Божого—Легій розповідає про смерть і воскресіння Месії—Він порівнює розсіяння і зібрання Ізраїля з оливковим деревом—Нефій говорить про Сина Бога, про дар Святого Духа і про необхідність праведності. Близько 600–592 рр. до р.х.","prevAbbr":"1-ne","prevNo":9,"nextAbbr":"1-ne","nextNo":11,"chapterTitle":"Перша книга Нефія 10","verses":[{"vNo":"1 ","txt":"А тепер я, Нефій, переходжу до описання на цих пластинах своєї діяльності, і свого царювання і священнослужіння; отже, щоб продовжити мою розповідь, я спочатку маю трохи розповісти про справи мого батька, а також моїх братів."},{"vNo":"2 ","txt":"Бо знайте, сталося, що після того, як мій батько закінчив розповідь про свій сон, а також припинив закликати їх до старанності, він почав говорити їм про Юдеїв—"},{"vNo":"3 ","txt":"Що після того, як їх буде знищено, і велике місто Єрусалим буде зруйноване, і багато з них буде забрано в полон до Вавилона, у визначений Господом час, вони мають повернутися знову, а саме, вони будуть виведені з полону; і після того, як вони повернуться з полону, вони знову заволодіють землею свого успадкування."},{"vNo":"4 ","txt":"Так, через шістсот років після того як мій батько залишив Єрусалим, Господь Бог поставить пророка серед Юдеїв—а саме Месію, або, іншими словами, Спасителя світу."},{"vNo":"5 ","txt":"І він також говорив про пророків, і про те, що більшість з них свідчила про ці події, стосовно Цього Месії, про Якого він і говорив, тобто про Цього Викупителя світу."},{"vNo":"6 ","txt":"Отже, все людство було б у загубленому і занепалому стані, і назавжди було б, якби воно не покладалося на Цього Викупителя."},{"vNo":"7 ","txt":"І він також казав про пророка, який має прийти перед Месією, щоб підготувати путь Господові—"},{"vNo":"8 ","txt":"А саме так, що він вийде і проголосить у пустині: Готуйте путь Господові, і рівняйте стежки Йому; бо стоїть поміж вами Той, Кого ви не знаєте; і Він могутніший за мене, а я недостойний і ремінця взуття Його розв'язати. І багато говорив мій батько про це."},{"vNo":"9 ","txt":"І сказав мій батько, що той буде христити у Віфаварі, по той бік Йордану; і він також сказав, що той буде христити водою; і дійсно, що навіть Месію він буде христити водою."},{"vNo":"10 ","txt":"І христивши Месію водою, він усвідомить і засвідчить, що він христив Агнця Божого, Який має забрати гріхи світу."},{"vNo":"11 ","txt":"І сталося, що після того, як мій батько промовив ці слова, він сказав моїм братам про євангелію, яка має бути проповідана серед Юдеїв, а також про те, що Юдеї занепадуть у зневірі. І після того, як вони вб'ють Месію, Який прийде, тож після того, як Його буде вбито, Він постане з мертвих, і явиться, силою Святого Духа, Іновірцям."},{"vNo":"12 ","txt":"Так, мій батько багато говорив про Іновірців, а також про дім Ізраїля, який можна порівняти з оливою, чиї віти будуть відламані й розкидані по всьому лицю землі."},{"vNo":"13 ","txt":"Отже, він сказав, що необхідно всіх нас разом вести у злагоді до землі обіцяної, щоб здійснилося слово Господа, що ми будемо розкидані по всьому лицю землі."},{"vNo":"14 ","txt":"І після того, як буде розсіяний дім Ізраїля, він буде зібраний знову; або, іншими словами, після того, як Іновірці одержать повноту євангелії, природні віти цієї оливи, тобто решта дому Ізраїля, мають бути прищепленими до неї, тобто прийдуть до пізнання істинного Месії, свого Господа і свого Викупителя."},{"vNo":"15 ","txt":"І саме такими словами пророкував мій батько, промовляючи до моїх братів, а також ще багато сказав він з того, про що я не буду писати в цій книзі; бо я написав про це стільки, скільки мені здавалося доцільним, в іншій моїй книзі."},{"vNo":"16 ","txt":"І все це, про що я розповів, відбувалося тоді, коли мій батько жив у наметі в долині Лемуїл."},{"vNo":"17 ","txt":"І сталося, після того, як я, Нефій, вислухав усі слова мого батька про те, що він бачив у видінні, а також про те, що він промовляв силою Святого Духа, силою, яку він одержав через віру в Сина Божого—а Син Божий то є Месія, Який прийде—я, Нефій, також захотів побачити, і почути, і пізнати все те, силою Святого Духа, яка є дар Божий усім тим, хто старанно шукає Його, як в часи давнини, так і в той час, коли Він явить Себе дітям людським."},{"vNo":"18 ","txt":"Бо Він є Той Самий учора, сьогодні і навіки; і приготована путь усім людям від заснування світу, якщо буде так, що вони покаються і прийдуть до Нього."},{"vNo":"19 ","txt":"Бо той, хто старанно шукає, знайде; і таємниці Бога відкриються перед ними, силою Святого Духа, як в ці часи, так і в часи давнини, і як в часи давнини, так і в ті часи, які ще прийдуть; отже, путь Господа є один вічний круг."},{"vNo":"20 ","txt":"Тож пам'ятай, о чоловіче, за всі твої діла тебе приведуть на суд."},{"vNo":"21 ","txt":"Отже, якщо ви прагнули чинити зло у дні свого випробування, тоді ви будете нечисті перед судом Божим; а ніщо нечисте не може жити з Богом; отже, вас буде знехтувано назавжди."},{"vNo":"22 ","txt":"І Святий Дух надає мені повноваження сказати, а не замовчувати це."}]}