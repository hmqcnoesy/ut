{"heading":"Ангел розповідає Нефієві про благословення і прокляття, які впадуть на Іновірців—Є тільки дві церкви: церква Агнця Божого і церква диявола—Святі Бога в усіх народів переслідуються великою і мерзотною церквою—Апостол Іван напише про кінець світу. Близько 600–592 рр. до р.х.","prevAbbr":"1-ne","nextAbbr":"1-ne","prevNo":13,"nextNo":15,"chapterTitle":"Перша книга Нефія 14","prevTitle":"Перша книга Нефія 13","nextTitle":"Перша книга Нефія 15","verses":[{"vNo":1,"txt":"І буде так, якщо Іновірці почують Агнця Божого того дня, коли Він явить їм Себе у слові, а також у силі, і ділах Своїх, і навіть забере від них камені спотикання—"},{"vNo":2,"txt":"І якщо їхні серця не закам'яніють проти Агнця Божого, вони будуть у числі сімені твого батька; так, їх причислять до дому Ізраїля; і будуть вони назавжди благословенним народом на землі обіцяній; і вже ніколи не заберуть їх у полон; і дім Ізраїля вже ніколи не буде змішаний."},{"vNo":3,"txt":"І та велика яма, яка була викопана для них великою і мерзотною церквою, заснованою дияволом і його дітьми, щоб він мав змогу вести душі людей у пекло—так, та велика яма, викопана для знищення людей, буде заповнена тими, хто викопав її, до їхнього повного винищення, каже Агнець Божий; тільки не знищиться душа, а буде кинута в пекло, яке не має кінця."},{"vNo":4,"txt":"Бо знай, це діється згідно з полоненням диявольським, а також згідно з справедливістю Божою, з усіма тими, хто буде чинити злочестивість і мерзоти перед Ним."},{"vNo":5,"txt":"І сталося так, що ангел звернувся до мене, Нефія, і сказав: Ти побачив, якщо Іновірці покаються, тоді з ними все буде гаразд; і ти також знаєш про завіти Господа з домом Ізраїля; а також ти чув, що ті, хто не покається, повинні загинути."},{"vNo":6,"txt":"Отже, горе Іновірцям, якщо станеться так, що їхні серця закам'яніють проти Агнця Божого."},{"vNo":7,"txt":"Бо прийде час, каже Агнець Божий, коли Я здійсню величні і дивовижні діяння серед дітей людських; діяння, які будуть вічними, з одного боку, або з другого—або вони переконають їх у мирі і житті вічному, або приведуть їх до закам'янілості їхніх сердець і сліпоти  розуму аж до їхнього поневолення, і також до винищення, тілесного і духовного, згідно з поневоленням диявольським, про яке Я розповів."},{"vNo":8,"txt":"І сталося, що після того, як ангел промовив ці слова, він сказав мені: Чи пам'ятаєш ти завіти Батька з домом Ізраїля? Я відповів йому: Так."},{"vNo":9,"txt":"І сталося, що він сказав мені: Подивись, і ти побачиш ту велику й мерзотну церкву, яка є матір'ю мерзот, чий засновник диявол."},{"vNo":10,"txt":"І він сказав мені: Ось, є тільки дві церкви; одна—це церква Агнця Божого, а друга—то церква диявола; отже, той, хто не належить до церкви Агнця Божого, належить до тієї великої церкви, яка є матір'ю мерзот; і вона є блудницею всієї землі."},{"vNo":11,"txt":"І сталося, що я подивився і побачив блудницю всієї землі, і вона сиділа над великими водами: і вона панувала над усією землею, серед усіх народів, колін, язиків і людей."},{"vNo":12,"txt":"І сталося, що я побачив церкву Агнця Божого, і кількісно вона була невеликою, через злочестивість і мерзоти блудниці, яка сиділа над великими водами; проте я побачив, що церква Агнця, яка складалася з святих Бога, також поширилася по всьому лицю землі; і їхні володіння на лиці землі були невеликими, через злочестивість великої блудниці, яку я бачив."},{"vNo":13,"txt":"І сталося, що я побачив, як велика матір мерзот збирала разом безліч людей по всьому лицю землі, серед усіх народів Іновірців на боротьбу проти Агнця Божого."},{"vNo":14,"txt":"І сталося, що я, Нефій, побачив, як сила Агнця Божого сходила на святих церкви Агнця, і на завітний народ Господа, який був розсіяний по всьому лицю землі; і були вони озброєні праведністю і силою Бога у великій славі."},{"vNo":15,"txt":"І сталося, що побачив я, як гнів Бога виливається на ту велику і мерзотну церкву настільки, що війни і чутки про війни поширилися серед усіх народів і колін на землі."},{"vNo":16,"txt":"А коли почалися війни, й чутки про війни поширилися серед усіх народів, які належали до матері мерзот, ангел звернувся до мене, кажучи: Дивись, гнів Бога є над матір'ю блудниць; і дивись, ти бачиш усе це—"},{"vNo":17,"txt":"А коли прийде день, у який гнів Бога виллється на матір блудниць, що нею є велика й мерзотна церква всієї землі, засновником якої є диявол, тоді, того дня, почнеться робота Батькова, якою Він приготує путь для виконання Своїх завітів, укладених з Його народом, який з дому Ізраїля."},{"vNo":18,"txt":"І сталося так, що ангел звернувся до мене, кажучи: Дивись!"},{"vNo":19,"txt":"І я подивився і побачив чоловіка, і був він у білому одязі."},{"vNo":20,"txt":"І ангел сказав мені: Поглянь на одного з дванадцятьох апостолів Агнця."},{"vNo":21,"txt":"Знай, він побачить і напише про те, що ще залишилося з цього; так, і ще багато з того, що вже відбулося."},{"vNo":22,"txt":"І напише він також про кінець світу."},{"vNo":23,"txt":"Отже, те, що він напише, справедливе й правдиве; і знай, воно написане в книзі, що вийшла, як ти бачив, з вуст Юдея; і в той час, коли це вийшло з вуст Юдея, або в той час, коли ця книга вийшла з вуст Юдея, написане було простим і чистим, і найціннішим і найлегшим для розуміння всіх людей."},{"vNo":24,"txt":"І знай, що багато з того, про що цей апостол Агнця напише, ти вже бачив; а ось, те, що залишилося, ти ще побачиш."},{"vNo":25,"txt":"Але те, що ти побачиш згодом, ти не будеш записувати; тому що Господь Бог посвятив апостола Агнця Божого записати це."},{"vNo":26,"txt":"А були ще й інші, кому Він показав усе, і вони записали все це; і все це запечатано, щоб з'явитися у своїй чистоті, згідно з істиною, яка є в Агнці, у свій належний час, визначений Господом, домові Ізраїля."},{"vNo":27,"txt":"І я, Нефій, чув і засвідчую, що апостол Агнця мав ім'я Іван, за словами ангела."},{"vNo":28,"txt":"І ось, мені, Нефію, заборонено записувати те, що ще я бачив і чув; отже, того, що я записав, досить для мене; а записав я тільки невелику частину того, що я бачив."},{"vNo":29,"txt":"І я засвідчую, що бачив те, що мій батько бачив, і ангел Господа відкрив це мені."},{"vNo":30,"txt":"А тепер я закінчую розповідати про те, що я бачив, коли був віднесений духом; і хоча не все, що я бачив, записане, то те, що я записав, істинне. І так це є. Амінь."}]}