{"heading":"Війни, розколи і злочестивість панують в Яредійському житті—Пророки провіщають цілковите знищення Яредійців, якщо вони не покаються—Люди заперечують слова пророків.","prevAbbr":"ether","nextAbbr":"ether","prevNo":10,"nextNo":12,"chapterTitle":"Книга Етера 11","prevTitle":"Книга Етера 10","nextTitle":"Книга Етера 12","verses":[{"vNo":1,"txt":"І приходило також у дні Кома багато пророків і пророкували про знищення того великого народу, якщо вони не покаються, і не повернуться до Господа, і не полишать свої вбивства і злочестивість."},{"vNo":2,"txt":"І сталося, що пророків було відринуто людьми, і вони втекли до Кома під захист, бо люди прагнули знищити їх."},{"vNo":3,"txt":"І вони пророкували Комові багато чого; і він був благословен на всю решту своїх днів."},{"vNo":4,"txt":"І він дожив до доброго-таки похилого віку, і породив Шиблома; і Шиблом царював замість нього. А брат Шиблома повстав проти нього, і почалася надзвичайно велика війна на всій землі."},{"vNo":5,"txt":"І сталося, що брат Шиблома зробив так, щоб усіх пророків, які пророкували про знищення народу, було віддано на смерть."},{"vNo":6,"txt":"І була велика біда на всій землі, бо вони свідчили, що велике прокляття має зійти на землю і також на народ і що має бути велике знищення серед них, таке, якого ніколи не було на лиці землі, і їхні кістки перетворяться на купи праху на лиці землі, якщо вони не покаються у своїй злочестивості."},{"vNo":7,"txt":"І вони не прислухалися до голосу Господа через свої таємні змови; ось чому почалися війни, і суперечки на всій землі, і також багато голоду і пошесті, так що було велике знищення, таке, яке досі ніколи не було відоме на лиці землі; і все це сталося у дні Шиблома."},{"vNo":8,"txt":"І люди почали каятися у своїх беззаконнях; і наскільки вони робили це, настільки Господь мав милість до них."},{"vNo":9,"txt":"І сталося, що Шиблома було вбито, і Сифа було забрано в неволю, і він прожив у неволі всі свої дні."},{"vNo":10,"txt":"І сталося, що Ага, його син, здобув царство; і він царював над людьми всі свої дні. І він чинив всілякі беззаконня у свої дні, через що пролилося багато крові; і недовгими були його дні."},{"vNo":11,"txt":"І Етем, будучи нащадком Аги, здобув царство; і він теж робив те, що було злочестивим у його дні."},{"vNo":12,"txt":"І сталося, що в дні Етема приходило багато пророків і знову пророкувало людям; так, вони пророкували, що Господь цілковито знищить їх з лиця землі, якщо вони не покаються у своїх беззаконнях."},{"vNo":13,"txt":"І сталося, що люди закам'яніли серцями своїми і не прислухалися до їхніх слів; а пророки сумували і залишали людей."},{"vNo":14,"txt":"І сталося, що Етем чинив правосуддя в злочестивості всі свої дні; і він породив Морона. І сталося, що Морон царював замість нього; і Морон робив те, що злочестиве перед Господом."},{"vNo":15,"txt":"І сталося, що зчинився бунт поміж людей, через ту таємну змову, яку було зведено, щоб здобути владу й наживу; і піднявся серед них чоловік, могутній у беззаконні, і дав бій Моронові, в якому він загарбав половину царства; і половину царства він утримував багато років."},{"vNo":16,"txt":"І сталося, що Морон переміг його і здобув царство знову."},{"vNo":17,"txt":"І сталося, що піднявся ще один могутній чоловік; і був він нащадком брата Яреда."},{"vNo":18,"txt":"І сталося, що він переміг Морона і здобув царство; ось чому Морон прожив у неволі решту всіх своїх днів; і він породив Коріантора."},{"vNo":19,"txt":"І сталося, що Коріантор прожив у неволі всі свої дні."},{"vNo":20,"txt":"І у дні Коріантора також приходило багато пророків, і пророкували про велике і дивовижне, і волали про покаяння людям, і якщо вони не покаються, Господь Бог чинитиме правосуддя проти них до їхнього цілковитого знищення;"},{"vNo":21,"txt":"І що Господь Бог пришле або приведе інший народ володіти землею, Своєю силою, так, як Він привів їхніх батьків."},{"vNo":22,"txt":"І вони відринули всі слова пророків через своє таємне об'єднання і злочестиві мерзоти."},{"vNo":23,"txt":"І сталося, що Коріантор породив Етера, а сам помер, проживши в неволі всі свої дні."}]}