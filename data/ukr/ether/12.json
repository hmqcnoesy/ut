{"heading":"Пророк Етер спонукає людей вірити в Бога—Мороній переповідає чудеса і дива, здійснені через віру—Віра надала змогу Яредовому братові побачити Христа—Господь наділяє людей слабкістю, щоб вони були покірними—Брат Яредів пересуває вірою Гору Зерін—Віра, надія і милосердя є суттєвими для спасіння—Мороній бачить Ісуса лице до лиця.","prevAbbr":"ether","nextAbbr":"ether","prevNo":11,"nextNo":13,"chapterTitle":"Книга Етера 12","prevTitle":"Книга Етера 11","nextTitle":"Книга Етера 13","verses":[{"vNo":1,"txt":"І сталося, що дні Етера були за днів Коріантумра; і Коріантумр був царем над усією землею."},{"vNo":2,"txt":"І Етер був пророком Господа; ось чому Етер прийшов у дні Коріантумра і почав пророкувати людям, бо його не можна було стримати через Дух Господа, Який був у ньому."},{"vNo":3,"txt":"Бо він волав з ранку аж до заходу сонця, спонукаючи людей повірити в Бога аж до покаяння, щоб їх не було знищено, кажучи їм, що вірою все здійснюється—"},{"vNo":4,"txt":"Ось чому той, хто вірить в Бога, може з впевненістю надіятися на кращий світ, так, саме на місце праворуч Бога, така надія приходить через віру, стає якорем для душ людей, який зробить їх впевненими і непохитними, завжди багатими на добрі діяння, і веденими до уславлення Бога."},{"vNo":5,"txt":"І сталося, що Етер пророкував велике і дивовижне людям, у що вони не вірили, тому що не бачили цього."},{"vNo":6,"txt":"І ось я, Мороній, хотів би сказати дещо про це; я хотів би показати світові, що віра є сподіване, але не бачене; ось чому не сперечайтеся через те, що не бачите, бо ви не матимете доказів перед тим, як буде випробувано вашу віру."},{"vNo":7,"txt":"Бо саме через віру Христос показав Себе нашим батькам, після того як Він встав з мертвих; і Він показав їм Себе тільки після того, як вони мали віру в Нього; ось чому має бути необхідність в тому, щоб хтось мав віру в Нього, бо Він не показав Себе світові."},{"vNo":8,"txt":"Але завдяки вірі людей Він показав Себе світові, і уславив ім'я Батька, і підготував шлях, щоб ним інші могли бути причасниками небесного дару, щоб вони могли надіятися на те, чого вони не бачили."},{"vNo":9,"txt":"Ось чому ви також можете мати надію і бути причасниками цього дару, якщо тільки матимете віру."},{"vNo":10,"txt":"Ось, було це через віру, що тих у давнину було покликано за святим чином Бога."},{"vNo":11,"txt":"Ось чому через віру було дано закон Мойсея. Але в дарі Свого Сина підготував Бог більш чудовий шлях; і через віру його було здійснено."},{"vNo":12,"txt":"Бо якщо не буде віри серед дітей людських, Бог не зможе творити ніякого чуда серед них; ось чому Він показав Себе тільки після їхньої віри."},{"vNo":13,"txt":"Ось, саме віра Алми й Амулека зробила так, що в'язниця завалилася на землю."},{"vNo":14,"txt":"Ось, саме віра Нефія і Легія зробила зміну в Ламанійцях, так що їх було хрищено вогнем і Святим Духом."},{"vNo":15,"txt":"Ось, саме віра Аммона і його братів зробила таке велике чудо серед Ламанійців."},{"vNo":16,"txt":"Авжеж, і справді всі ті, хто творив чудеса, творив їх вірою, навіть ті, які були до Христа і також ті, які були опісля."},{"vNo":17,"txt":"І саме вірою троє учнів здобули обіцяння, що вони не відчують смаку смерті; і вони здобули це обіцяння тільки після своєї віри."},{"vNo":18,"txt":"І також ніхто ніколи не творив чудес, як тільки внаслідок своєї віри; ось чому спочатку вони повірили в Сина Бога."},{"vNo":19,"txt":"І було багато таких, чия віра була такою надзвичайно сильною, навіть до того, як Христос прийшов, що їх не можна було утримувати поза завісою, і вони істинно побачили на свої власні очі те, що вони бачили оком віри, і вони зраділи."},{"vNo":20,"txt":"І ось, ми побачили в цьому літописі, що один з таких був брат Яреда; бо такою великою була його віра в Бога, що коли Бог простер вперед Свій перст, Він не міг сховати його від погляду брата Яреда, через Його слово, яке Він сказав йому, слово, яке він здобув вірою."},{"vNo":21,"txt":"А після того як брат Яреда побачив перст Господа, через обіцяння, яке брат Яреда здобув вірою, Господь не міг нічого сховати від його очей; ось чому Він показав йому все, бо його не можна було більше тримати поза завісою."},{"vNo":22,"txt":"І саме вірою мої батьки здобули обіцяння, що це перейде до їхніх братів через Іновірців; тому Господь наказав мені, так, Сам Ісус Христос."},{"vNo":23,"txt":"І я сказав Йому: Господи, Іновірці будуть насміхатися над цим, через нашу слабкість у письмі; бо Ти, Господи, зробив нас могутніми у слові через віру, але Ти не зробив нас могутніми в письмі; бо Ти зробив усіх цих людей так, щоб вони могли говорити багато завдяки Святому Духові, Який Ти дав їм;"},{"vNo":24,"txt":"І Ти зробив нас, щоб ми могли писати тільки трохи, через незграбність наших рук. Дивись, Ти не зробив нас могутніми у письмі, як брата Яреда, бо Ти зробив так, щоб те, що він писав, було так само могутнім, як Ти є, щоб спонукати людину читати це."},{"vNo":25,"txt":"Ти також зробив наші слова сильними й великими, що ми навіть не можемо записати їх; ось чому, коли ми пишемо, ми бачимо нашу слабкість і спотикаємося у розміщенні наших слів; і я боюся, що Іновірці будуть насміхатися з наших слів."},{"vNo":26,"txt":"І коли я сказав це, Господь звернувся до мене, кажучи: Дурні насміхаються, але вони будуть плакати; а Моєї благодаті вистачить для лагідних, щоб вони не скористалися вашою слабкістю;"},{"vNo":27,"txt":"І якщо люди прийдуть до Мене, Я покажу їм їхню слабкість. Я даю людям слабкість, щоб вони були покірними; і достатньо Моєї благодаті для всіх людей, які упокорюються переді Мною; бо якщо вони упокорюються переді Мною і мають віру в Мене, то Я вчиню так, щоб слабке стало сильним для них."},{"vNo":28,"txt":"Ось, Я покажу Іновірцям їхню слабкість, і Я покажу їм, що віра, надія і милосердя ведуть до Мене—джерела всієї праведності."},{"vNo":29,"txt":"І я, Мороній, почувши ці слова, заспокоївся, і сказав: О Господи, Твоє праведне буде здійснено, бо я знаю, що Ти робиш дітям людським згідно з їхньою вірою;"},{"vNo":30,"txt":"Бо брат Яреда сказав горі Зерін: Зсунься!—і вона зсунулася. А якби в нього не було віри, вона б не зсунулася; ось чому Ти дієш після того, як люди мають віру."},{"vNo":31,"txt":"Бо так Ти явився Своїм учням; бо після того як вони мали віру і зверталися до імені Твого, Ти показав-таки їм Себе у великій силі."},{"vNo":32,"txt":"І я також пам'ятаю, що Ти сказав, що приготував дім для людини, так, саме серед осель Твого Батька, на який людина може мати більш чудову надію; ось чому людина мусить надіятися, інакше вона не зможе отримати спадок у тому місці, яке Ти приготував."},{"vNo":33,"txt":"І ще, я пам'ятаю, Ти сказав, що Ти полюбив світ настільки, що навіть поклав Своє життя за світ, щоб могти взяти його знову, аби приготувати місце для дітей людських."},{"vNo":34,"txt":"І тепер я знаю, що ця любов, яку Ти мав до дітей людських, є милосердя; ось чому, якщо люди не матимуть милосердя, вони не зможуть успадкувати те місце, яке Ти приготував в оселях Твого Батька."},{"vNo":35,"txt":"Ось чому я знаю з того, що Ти сказав, якщо Іновірці не матимуть милосердя, через нашу слабкість, тоді Ти випробуєш їх, і забереш їхній талант, так, саме той, який вони отримали, і віддаси тим, хто матиме більше."},{"vNo":36,"txt":"І сталося, що я молився Господові, аби Він дав Іновірцям благодать, щоб вони мали милосердя."},{"vNo":37,"txt":"І сталося, що Господь сказав мені: Якщо вони не мають милосердя, це не має для тебе значення, бо ти був вірним; ось чому твій одяг буде очищено. І тому, що ти бачив свою слабкість, тебе буде зроблено настільки сильним, що будеш ти сидіти на місці, яке Я приготував в оселях Мого Батька."},{"vNo":38,"txt":"І ось я, Мороній, прощаюся з Іновірцями, так, і також з моїми братами, яких я люблю, до тих пір, коли ми зустрінемося перед місцем суду Христа, де всі люди будуть знати, що мій одяг не заплямований вашою кров'ю."},{"vNo":39,"txt":"І тоді ви будете знати, що я бачив Ісуса, і що Він говорив зі мною лице до лиця, і що Він сказав мені про це з простим смиренням, саме як один чоловік каже іншому, моєю власною мовою;"},{"vNo":40,"txt":"Але я записав тільки дещо, через мою слабкість у письмі."},{"vNo":41,"txt":"А тепер я б хотів порадити вам шукати Цього Христа, про Якого пророки й апостоли писали, щоб благодать Бога Батька, і також Господа Ісуса Христа, і Святого Духа, Який складає свідчення про Них, могла бути і жити в вас завжди. Амінь."}]}