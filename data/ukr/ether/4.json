{"heading":"Моронію наказано запечатати писання брата Яреда—Їх не буде відкрито, аж доки люди не матимуть віри, як брат Яреда—Христос наказує людям вірити Його словам і словам Його учнів—Людям наказано каятися, вірити євангелії і бути спасенними.","prevAbbr":"ether","nextAbbr":"ether","prevNo":3,"nextNo":5,"chapterTitle":"Книга Етера 4","prevTitle":"Книга Етера 3","nextTitle":"Книга Етера 5","verses":[{"vNo":1,"txt":"І господь наказав братові Яреда спуститися з гори від присутності Господа і записати те, що він бачив; і цьому було заборонено доходити до дітей людських, аж доки Його не буде піднесено на хресті; і з цією метою цар Мосія зберігав це, щоб воно не дійшло до світу, аж доки Христос не явить Себе Своєму народові."},{"vNo":2,"txt":"А після того як Христос дійсно показав Себе Своєму народові, Він наказав, щоб це було явлено."},{"vNo":3,"txt":"І тепер, після цього, вони всі виродилися в зневірі; і немає нікого, окрім Ламанійців, і вони зреклися євангелії Христа; отже, мені наказано, щоб я знову сховав це в землі."},{"vNo":4,"txt":"Дивіться, я написав на цих пластинах саме те, що брат Яреда бачив; і ніколи не було явлено величнішого, ніж те, що було явлено братові Яреда."},{"vNo":5,"txt":"Отже, Господь наказав мені написати це; я написав це. І Він наказав мені, щоб я запечатав це; і Він також наказав мені, щоб я запечатав тлумачення цього; отже, я запечатав тлумачі згідно з заповіддю Господа."},{"vNo":6,"txt":"Бо Господь сказав мені: Воно не дійде до Іновірців аж до того дня, коли вони покаються у своєму беззаконні і стануть чистими перед Господом."},{"vNo":7,"txt":"І в той день, коли вони виявлятимуть віру в Мене, каже Господь, саме так, як брат Яреда, щоб вони могли бути освяченими в Мені, тоді Я явлю їм те, що брат Яреда бачив, аж до того, що розгорну перед ними всі Мої одкровення, каже Ісус Христос, Син Бога, Батько небес і землі і всього того, що на них є."},{"vNo":8,"txt":"А той, хто боротиметься проти слова Господа, нехай буде проклятий; і той, хто буде заперечувати це, нехай буде проклятий; бо їм Я не покажу більш великого, каже Ісус Христос; бо Я є Той, Хто каже."},{"vNo":9,"txt":"І за Моїм наказом небеса відкриваються і закриваються; і за Моїм словом земля здригнеться; і за Моїм наказом жителі її загинуть, наче від вогню."},{"vNo":10,"txt":"І той, хто не вірить Моїм словам, не вірить і Моїм учням; і якщо буде так, що Я не буду говорити, судіть ви; бо ви знатимете, що це Я Той, Хто говорить в останній день."},{"vNo":11,"txt":"Але той, хто вірить у те, що Я сказав, того Я відвідаю проявами Мого Духа, і він знатиме і складатиме свідчення. Бо через Мій Дух він знатиме, що це істина; бо Він переконує людей чинити добро."},{"vNo":12,"txt":"І все те, що переконує людей чинити добро, є від Мене; бо добро не приходить ні від кого, окрім Мене. Я Той Самий, Хто веде людей до всього доброго; і той, хто не віритиме Моїм словам, не віритиме Мені—що Я є; і той, хто не віритиме Мені, не віритиме Батькові, Який прислав Мене. Бо знайте, Я є Батько, Я є світло, і життя, і істина світу."},{"vNo":13,"txt":"Приходьте до Мене, о ви, Іновірці, і Я покажу вам більш велике, знання, яке сховано через зневіру."},{"vNo":14,"txt":"Приходьте до Мене, о ви, доме Ізраїля, і для вас буде зроблено явним, скільки великого Батько зберіг для вас від заснування світу; і воно не прийшло до вас через зневіру."},{"vNo":15,"txt":"Дивіться, коли ви розірвете ту завісу зневіри, яка робить так, що ви залишаєтеся у вашому жахливому стані злочестивості, і закам'янілості серця, і сліпоти розуму, тоді буде велике і дивовижне, що було сховано від вас від заснування світу—так, коли ви закличете до Батька в Моє ім'я, із скрушеним серцем і упокореним духом, тоді ви знатимете, що Батько згадав завіт, який Він склав з вашими батьками, о доме Ізраїля."},{"vNo":16,"txt":"І тоді Мої одкровення, які Я наказав записати Моєму слузі Івану, розгорнуться перед очима всіх людей. Пам'ятайте, коли ви побачите це, ви будете знати, що час уже поруч, коли це буде явлено насправді."},{"vNo":17,"txt":"Отже, коли ви отримаєте цей літопис, ви зможете знати, що діяння Батька почалися на всьому лиці землі."},{"vNo":18,"txt":"Отже, покайтеся ви, всі кінці землі, і прийдіть до Мене, і повірте в Мою євангелію, і христіться в Моє ім'я; бо того, хто вірить і христиться, буде спасенно; а того, хто не вірить, буде проклято; і ознаки слідуватимуть за тими, хто вірить у Моє ім'я."},{"vNo":19,"txt":"І благословенний той, хто виявиться вірним Моєму імені в останній день, бо його буде піднесено жити в царстві, підготовленому для нього від заснування світу. І знайте, Я є Той, Хто сказав це. Амінь."}]}