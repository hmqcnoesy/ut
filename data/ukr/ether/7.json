{"heading":"Орійга царює в праведності—Посеред узурпації і боротьби встановлено суперницькі царства Шул і Когор—Пророки засуджують злочестивість і ідолопоклонство народу, який потім кається.","prevAbbr":"ether","nextAbbr":"ether","prevNo":6,"nextNo":8,"chapterTitle":"Книга Етера 7","prevTitle":"Книга Етера 6","nextTitle":"Книга Етера 8","verses":[{"vNo":1,"txt":"І сталося, що Орійга чинив правосуддя на землі в праведності в усі свої дні, а днів його було надзвичайно багато."},{"vNo":2,"txt":"І породив він синів і дочок; так, він породив тридцять і одного, серед яких було двадцять і троє синів."},{"vNo":3,"txt":"І сталося, що він також породив Ківа у своєму похилому віці. І сталося, що Ків царював замість нього; а Ків породив Коригора."},{"vNo":4,"txt":"І коли Коригорові було тридцять і два роки, він повстав проти свого батька, і пішов від нього, і жив на землі Негор; і він породив синів і дочок, і вони стали надзвичайно красивими; ось чому Коригор вивів за собою багато людей."},{"vNo":5,"txt":"І коли він зібрав разом військо, він пішов на землю Морон, де жив цар, і взяв його у неволю, що привело до здійснення слів брата Яреда, що їх буде приведено у неволю."},{"vNo":6,"txt":"Тож земля Морон, де жив цар, була близько від землі, яку Нефійці називали Спустошення."},{"vNo":7,"txt":"І сталося, що Ків жив у неволі, і його народ був під Коригором, його сином, аж поки він не став надзвичайно старим; проте Ків породив Шула у своєму похилому віці, поки він ще був у неволі."},{"vNo":8,"txt":"І сталося, що Шул був сердитим на свого брата; і Шул зростав сильним і став могутнім силою людською; і він також був могутнім у судженні."},{"vNo":9,"txt":"Ось чому він пішов до пагорба Єфрем, і він виплавив з пагорба і виготовив мечі з сталі для тих, кого він вивів за собою; і після того як він озброїв їх мечами, він повернувся до міста Негор, і дав бій своєму братові Коригорові, завдяки чому він отримав царство і відновив його для свого батька Ківа."},{"vNo":10,"txt":"І ось за те, що Шул зробив, його батько нагородив його царством; отже, він почав царювати замість свого батька."},{"vNo":11,"txt":"І сталося, що він чинив правосуддя в праведності; і він розширив своє царство на все лице землі, бо людей стало надзвичайно багато."},{"vNo":12,"txt":"І сталося, що Шул також породив багатьох синів і дочок."},{"vNo":13,"txt":"І Коригор покаявся у всьому злі, яке він наробив; ось чому Шул дав йому владу у своєму царстві."},{"vNo":14,"txt":"І сталося, що Коригор мав багато синів і дочок. І серед синів Коригора був один, чиє ім'я було Ной."},{"vNo":15,"txt":"І сталося, що Ной повстав проти Шула, царя, і також свого батька Коригора, і потягнув за собою Когора, свого брата, і також усіх його братів і багатьох людей."},{"vNo":16,"txt":"І він дав бій Шулові, цареві, після якого він отримав землю їхнього першого успадкування; і він став царем над тією частиною землі."},{"vNo":17,"txt":"І сталося, що він дав бій Шулові, цареві; і він захопив Шула, царя, і забрав його в полон у Морон."},{"vNo":18,"txt":"І сталося, що коли він вже збирався віддати його на смерть, сини Шула вночі прокралися в дім Ноя, і вбили його, і зламали двері в'язниці, і вивели звідти свого батька, і посадили його на його престол в його царстві."},{"vNo":19,"txt":"Ось чому син Ноя збудував його царство замість нього; проте вони не мали сили більше над Шулом, царем, і люди, які були під царюванням Шула, царя, процвітали надзвичайно і ставали сильними."},{"vNo":20,"txt":"І країну було поділено; і було два царства, царство Шула і царство Когора, сина Ноя."},{"vNo":21,"txt":"І Когор, син Ноя, зробив так, щоб його люди дали бій Шулові, в якому Шул побив їх і вбив Когора."},{"vNo":22,"txt":"І ось, Когор мав сина, якого звали Німрод; і Німрод віддав Шулові царство Когора і здобув прихильність в очах Шула; ось чому Шул нагородив його великою прихильністю до нього, і він чинив у царстві Шула згідно з своїми бажаннями."},{"vNo":23,"txt":"І ще під час царювання Шула приходили пророки до людей, яких було послано від Господа, пророкуючи, що злочестивість і ідолопоклонство людей приносять прокляття на землю, і їх треба буде знищити, якщо вони не покаються."},{"vNo":24,"txt":"І сталося, що люди кривдили пророків і глузували з них. І сталося, що цар Шул чинив правосуддя проти всіх тих, хто кривдив пророків."},{"vNo":25,"txt":"І він видав закон по всій землі, який давав повноваження пророкам, щоб вони ходили, куди захочуть; і з цієї причини людей було приведено до покаяння."},{"vNo":26,"txt":"І через те що люди покаялися у своїх беззаконнях і ідолопоклонстві, Господь пощадив їх, і вони почали процвітати знову на цій землі. І сталося, що Шул породив синів і дочок у своєму похилому віці."},{"vNo":27,"txt":"І не було більше воєн у дні Шула; і він пам'ятав великі діяння, які Господь здійснив для його батьків, переправивши їх крізь велику глибочінь на обіцяну землю; ось чому він чинив правосуддя у праведності в усі свої дні."}]}