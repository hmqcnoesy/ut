{"heading":"Один цар змінює іншого—Дехто з царів є праведний; інші є злочестивими—Коли праведність переважує, Господь благословляє людей і вони процвітають.","prevAbbr":"ether","nextAbbr":"ether","prevNo":9,"nextNo":11,"chapterTitle":"Книга Етера 10","prevTitle":"Книга Етера 9","nextTitle":"Книга Етера 11","verses":[{"vNo":1,"txt":"І сталося, що Шез, який був нащадком Хета—бо Хет загинув від голоду і всі його домочадці, крім Шеза—отже, Шез почав знову відновлювати розорений народ."},{"vNo":2,"txt":"І сталося, що Шез пам'ятав про знищення своїх батьків, і він будував праведне царство; бо він пам'ятав, що Господь учинив, переправляючи Яреда і його брата через глибочінь; і він ішов шляхами Господа; і він породив синів і дочок."},{"vNo":3,"txt":"І його старший син, чиє ім'я було Шез, повстав проти нього; проте Шеза було забито рукою розбійника через його надзвичайні багатства, що знову принесло мир його батькові."},{"vNo":4,"txt":"І сталося, що його батько побудував багато міст на лиці землі, і люди почали знову поширюватися по всьому лицю землі. І Шез дожив до надзвичайно похилого віку; і він породив Ріплакіша. І він помер, і Ріплакіш царював замість нього."},{"vNo":5,"txt":"І сталося, що Ріплакіш не робив того, що було правильно в очах Господа, бо він мав багато жінок і наложниць і звалив на плечі людей таке, що було тяжко знести; авжеж, він обклав їх тяжкими податками; і за ці податки він будував просторі будинки."},{"vNo":6,"txt":"І він спорудив собі надзвичайно красивий престол; і він побудував багато в'язниць, і тих, хто не підкорявся податкам, він кидав у в'язницю; і тих, хто був неспроможним сплачувати податки, він кидав у в'язницю; і він наказав, щоб вони постійно трудилися для їхнього утримання; а того, хто відмовлявся трудитися, він наказував віддавати на смерть."},{"vNo":7,"txt":"Ось так він здобував усю свою витончену роботу, так, навіть своє високоякісне золото він наказав очищувати у в'язниці; і всілякі витончені вироби він наказав виробляти у в'язниці. І сталося, що він завдавав страждань людям своєю розпустою і мерзотами."},{"vNo":8,"txt":"І коли він процарював протягом сорока і двох років, люди підняли бунт проти нього; і знову почалася війна на землі, так що Ріплакіша було вбито, а його нащадків було вигнано з цієї землі."},{"vNo":9,"txt":"І сталося, через багато років Моріантон (він був нащадком Ріплакіша) зібрав разом військо вигнанців, пішов і дав бій людям; і він здобув владу над багатьма містами; і війна стала надзвичайно тяжкою і тривала протягом багатьох років; і він здобув владу над усією землею і настановив себе царем над цією землею."},{"vNo":10,"txt":"І після того, як він настановив себе царем, він полегшив тягар народу, чим здобув прихильність в очах народу, і вони помазали його бути їхнім царем."},{"vNo":11,"txt":"І він чинив правосуддя над людьми, але не над собою за свою велику розпусту; ось чому його було відсічено від присутності Господа."},{"vNo":12,"txt":"І сталося, що Моріантон побудував багато міст, і люди стали надзвичайно багатими за часів його царювання і будинками, і золотом та сріблом, і вирощуванням зерна, і отарами, і стадами, і тим, що було відновлено для них."},{"vNo":13,"txt":"І Моріантон прожив до надзвичайно значного віку, і тоді він породив Кіма; і Кім царював замість свого батька; і він царював вісім років, і його батько помер. І сталося, що Кім не царював у праведності, ось чому він не мав прихильності від Господа."},{"vNo":14,"txt":"І його брат підняв бунт проти нього, під час якого він забрав його в неволю; і він залишався в неволі всі свої дні; і він породив синів і дочок у неволі, а в своєму похилому віці він породив Левія; і він помер."},{"vNo":15,"txt":"І сталося, що Левій служив у неволі після смерті свого батька протягом сорока і двох років. І він затіяв війну проти царя цієї землі, з допомогою якої він здобув собі царство."},{"vNo":16,"txt":"І після того як він здобув собі царство, він робив те, що було правильно в очах Господа; і люди процвітали на землі; і він дожив до доброго-таки похилого віку, і породив синів і дочок; і він також породив Корома, якого він помазав царем замість себе."},{"vNo":17,"txt":"І сталося, що Кором робив те, що було добре в очах Бога всі свої дні; і він породив багато синів і дочок; і після того як він бачив багато днів, він пішов з життя так само, як решта на землі; і Кіш царював замість нього."},{"vNo":18,"txt":"І сталося, що Кіш також пішов з життя, і Лів царював замість нього."},{"vNo":19,"txt":"І сталося, що Лів також робив те, що було добре в очах Бога. І за днів Ліва отруйних змій було знищено. Ось чому вони пішли на землю, що на півдні, щоб полюванням здобути їжу для людей на землі, бо землю було вкрито тваринами з лісу. І Лів сам також став великим мисливцем."},{"vNo":20,"txt":"І вони побудували велике місто поблизу вузького перешийку землі, поблизу того місця, де море розділює землю."},{"vNo":21,"txt":"І вони зберегли землю на півдні дикою місцевістю, щоб здобувати дичину. А все лице землі на півночі було вкрито жителями."},{"vNo":22,"txt":"І вони були надзвичайно працелюбними, і вони купували, і продавали, і торгували один з другим, щоб отримувати прибуток."},{"vNo":23,"txt":"І вони обробляли всіляку руду, і вони виробляли золото, і срібло, і залізо, і латунь, і всілякі метали; і вони викопували її з землі; ось чому вони понакидали могутні купи землі, щоб здобути руду—золоту, і срібну, і залізну, і мідну. І вони виробляли всілякі витончені вироби."},{"vNo":24,"txt":"І вони мали шовки і тонкоткане полотно; і вони виробляли всілякі тканини, щоб прикрити свою наготу."},{"vNo":25,"txt":"І вони робили всілякі знаряддя, щоб обробляти землю, і орати, і сіяти, і жати, і сапати, і ще молотити."},{"vNo":26,"txt":"І вони робили всіляке знаряддя, з яким вони примушували працювати своїх тварин."},{"vNo":27,"txt":"І вони робили всіляку зброю війни. І вони виробляли всілякі вироби надзвичайно витонченої роботи."},{"vNo":28,"txt":"І ніколи не могли люди бути благословеннішими, ніж вони були, і більш процвітаючими від руки Господа. І вони були на землі, яка була обраною з усіх земель, бо Господь сказав це."},{"vNo":29,"txt":"І сталося, що Лів прожив багато років, і породив синів і дочок; і він також породив Геартома."},{"vNo":30,"txt":"І сталося, що Геартом царював замість свого батька. І коли Геартом процарював двадцять і чотири роки, ось, царство було відібрано в нього. І він служив багато років у неволі, так, саме всю решту своїх днів."},{"vNo":31,"txt":"І він породив Хета, і Хет жив у неволі всі свої дні. А Хет породив Аарона, і Аарон прожив у неволі всі свої дні; і він породив Амніґадду, і Амніґадда також прожив у неволі всі свої дні; і він породив Коріантума, і Коріантум прожив у неволі всі свої дні; і він породив Кома."},{"vNo":32,"txt":"І сталося, що Ком відтягнув половину царства. І він царював над половиною царства сорок і два роки; і він виступив на битву проти царя Амґіда, і вони боролися протягом багатьох років, за цей час Ком здобув владу над Амґідом і дістав владу над рештою царства."},{"vNo":33,"txt":"А за днів Кома з'явилися розбійники на землі; і вони прийняли старі плани, і приводилися до присяги в спосіб прадавніх, і намагалися знову знищити царство."},{"vNo":34,"txt":"Тож Ком багато боровся проти них; проте він не переборов їх."}]}