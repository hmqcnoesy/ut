{"heading":"Беззаконня людей приносить прокляття на землю—Коріантумр вступає в боротьбу проти Ґілеада, потім Ліва і потім Шиза—Кров і різанина вкривають землю.","prevAbbr":"ether","nextAbbr":"ether","prevNo":13,"nextNo":15,"chapterTitle":"Книга Етера 14","prevTitle":"Книга Етера 13","nextTitle":"Книга Етера 15","verses":[{"vNo":1,"txt":"І тоді почалося велике прокляття на всій землі через беззаконня людей, в якому, якщо чоловік покладе своє знаряддя або меч на полицю або на те місце, де він зберігав би його, ось, наступного дня він не міг його знайти, таким великим було прокляття на землі."},{"vNo":2,"txt":"Ось чому кожний чоловік припадав до того, що було його власним, своїми руками, і не позичав, і не давав у позику нікому; і кожний чоловік тримав рукоять свого меча в правиці, на захист свого майна, і свого власного життя, і своїх жінок і дітей."},{"vNo":3,"txt":"І ось, коли минуло два роки і після смерті Шареда, ось, постав брат Шареда, і дав він бій Коріантумрові, в якому Коріантумр переміг його і переслідував його до пустині Акіш."},{"vNo":4,"txt":"І сталося, що брат Шареда дав йому бій у пустині Акіш; і бій був надзвичайно тяжким, і багато тисяч пало від меча."},{"vNo":5,"txt":"І сталося, що Коріантумр установив облогу в пустині; а брат Шареда вийшов з пустині вночі і вбив частину війська Коріантумра, коли вони сп'яніли."},{"vNo":6,"txt":"І він пішов на землю Морон і посів місце на престолі Коріантумра."},{"vNo":7,"txt":"І сталося, що Коріантумр перебував з своїм військом у пустині протягом двох років, упродовж яких він здобув велику силу для свого війська."},{"vNo":8,"txt":"Тож брат Шареда, ім'я якого було Ґілеад, також здобув великої сили для свого війська через таємні змови."},{"vNo":9,"txt":"І сталося, що його первосвященник убив його, коли він сидів на своєму престолі."},{"vNo":10,"txt":"І сталося, що один з таємної змови вбив його на таємній стежці і здобув для себе царство; а ім'я його було Лів; і Лів був чоловіком міцної статури, більший за будь-якого іншого чоловіка серед усього народу."},{"vNo":11,"txt":"І сталося, що в перший рік Ліва Коріантумр прийшов на землю Морон і дав бій Лівові."},{"vNo":12,"txt":"І сталося, що він бився з Лівом, і в цій битві Лів ударив його по руці так, що поранив його; проте, військо Коріантумра тіснило вперед Ліва, так що він кинувся навтіки до меж морського узбережжя."},{"vNo":13,"txt":"І сталося, що Коріантумр переслідував його; і Лів дав бій йому на морському узбережжі."},{"vNo":14,"txt":"І сталося, що Лів розбив військо Коріантумра, так що ті знову втекли у пустиню Акіш."},{"vNo":15,"txt":"І сталося, що Лів переслідував його, доки він не прийшов на рівнину Аґош. І Коріантумр узяв усіх людей з собою, коли втікав від Ліва, в ту частину землі, до якої втікав."},{"vNo":16,"txt":"І коли він прийшов на рівнину Аґош, він дав бій Лівові, і він ударив його так, що той помер; проте, брат Ліва вийшов проти Коріантумра замість того, і бій став надзвичайно тяжким, в якому Коріантумр утік знову від війська Лівового брата."},{"vNo":17,"txt":"Тож ім'я брата Ліва було Шиз. І сталося, що Шиз переслідував Коріантумра, і він завоював багато міст, і він убив багатьох жінок і дітей, і він спалив ці міста."},{"vNo":18,"txt":"І пішов страх перед Шизом по всій землі; так, волання пішло по всій землі—Хто може протистояти військові Шиза? Бачите, він змітає все на своєму шляху!"},{"vNo":19,"txt":"І сталося, що люди почали збиратися докупи у військо, по всьому лицю землі."},{"vNo":20,"txt":"І вони розділилися; і частина з них втекла до війська Шиза, а частина з них втекла до війська Коріантумра."},{"vNo":21,"txt":"І такою великою і тривалою була війна, і такими довгими були дії кровопролиття і різанини, що все лице землі було вкрито тілами загиблих."},{"vNo":22,"txt":"І такою поспішною і швидкою була війна, що нікого не залишилося, щоб поховати мертвих, але вони переходили вперед від кровопролиття до кровопролиття, залишаючи тіла і чоловіків, і жінок, і дітей розкиданими по лицю землі, щоб вони стали здобиччю черви плоті."},{"vNo":23,"txt":"І сморід звідти поширився по лицю землі, аж по всьому лицю землі; ось чому люди були стурбовані вдень і вночі, через сморід звідти."},{"vNo":24,"txt":"Проте, Шиз не припинив переслідувати Коріантумра; бо він поклявся помститися Коріантумрові за кров свого брата, якого було вбито, і слово Господа, яке дійшло до Етера, що Коріантумр не загине від меча."},{"vNo":25,"txt":"І, отже, ми бачимо, що Господь покарав їх у повноті Свого гніву, і їхні злочестивість і мерзоти підготували шлях до їхнього вічного знищення."},{"vNo":26,"txt":"І сталося, що Шиз переслідував Коріантумра на схід, аж до меж біля морського узбережжя, і там він дав бій Шизові упродовж трьох днів."},{"vNo":27,"txt":"І настільки жахливим було знищення серед війська Шиза, що люди злякалися і кинулися втікати від війська Коріантумра; і вони втекли на землю Коригор, і змітали жителів на своєму шляху, всіх тих, хто не хотів приєднуватися до них."},{"vNo":28,"txt":"І вони поставили свої намети в долині Коригор; а Коріантумр поставив свої намети в долині Шурр. Тож долина Шурр була біля пагорба Комнор; ось чому Коріантумр зібрав своє військо на пагорбі Комнор, і залунала сурма для війська Шиза, закликаючи їх на бій."},{"vNo":29,"txt":"І сталося, що вони прийшли, але їх було вигнано знову; і вони прийшли вдруге, і їх було вигнано вдруге. І сталося, що вони прийшли знову втретє, і битва стала надзвичайно тяжкою."},{"vNo":30,"txt":"І сталося, що Шиз ударив Коріантумра так, що наніс йому багато глибоких ран; і Коріантумр, втративши багато крові, знепритомнів, і його було віднесено, наче він був мертвим."},{"vNo":31,"txt":"А втрати чоловіків, жінок і дітей з обох боків були настільки значними, що Шиз наказав своїм людям, щоб вони не переслідували військо Коріантумра; ось чому вони повернулися до свого табору."}]}