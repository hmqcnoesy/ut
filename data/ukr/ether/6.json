{"heading":"Яредійські барки несе вітрами до обіцяної землі—Люди прославляють Господа за Його великодушність—Орійгу призначено царем над ними—Яред і його брат умирають.","prevAbbr":"ether","prevNo":5,"nextAbbr":"ether","nextNo":7,"chapterTitle":"Книга Етера 6","verses":[{"vNo":"1 ","txt":"А тепер я, Мороній, продовжую подавати літопис Яреда і його брата."},{"vNo":"2 ","txt":"Бо сталося після того, як Господь приготував камінці, які брат Яреда приніс на гору, брат Яреда зійшов з гори, і він поклав камінці в судна, які було підготовлено, по одному з кожного кінця їх; і ось, вони дійсно давали світло для суден."},{"vNo":"3 ","txt":"І таким чином Господь зробив так, що камінці почали сяяти в темряві, давати світло чоловікам, жінкам і дітям, щоб вони не пересікали великі води в темряві."},{"vNo":"4 ","txt":"І сталося, що коли вони підготували всіляку їжу, щоб з її допомогою вони могли харчуватися на воді, і також корм для своїх отар, і стад, і для всякого звіра, і тварини, і птаха, яких вони взяли з собою,—і сталося, що коли вони зробили все це, вони сіли на свої судна, або барки, і вирушили в море, вручивши себе Господові Богу своєму."},{"vNo":"5 ","txt":"І сталося, що Господь Бог учинив так, щоб шалений вітер дув на лиці вод у напрямі землі обіцяної; і, отже, їх шпурляло на хвилях моря під вітром."},{"vNo":"6 ","txt":"І сталося, що їх багато разів було поховано в глибинах моря горами хвиль, які обрушувалися на них, і також великими і жахливими бурями, які було викликано шаленістю вітру."},{"vNo":"7 ","txt":"І сталося, що коли їх було поховано в глибині, ніяка вода не могла зашкодити їм, їхні судна були щільними, як посудина, і також вони були щільними, як ковчег Ноя; отже, коли їх було оточено багатьма водами, вони волали до Господа, і Він піднімав їх знову на поверхню вод."},{"vNo":"8 ","txt":"І сталося, що вітер ніколи не припиняв дути у напрямі обіцяної землі, доки вони були на воді; і таким чином, вітром їх було гнано вперед."},{"vNo":"9 ","txt":"І вони співали хвалу Господові; так, брат Яреда співав хвалу Господові, і він дякував і хвалив Господа впродовж усього дня; і коли ніч наставала, вони не припиняли хвалити Господа."},{"vNo":"10 ","txt":"І так їх було гнано вперед; і ніяка потвора з моря не могла зруйнувати їх, і також кит не міг зашкодити їм; і вони мали світло постійно, чи це було над водою, чи під водою."},{"vNo":"11 ","txt":"І так їх було гнано вперед триста і сорок і чотири дні по воді."},{"vNo":"12 ","txt":"І вони висадилися на берег обіцяної землі. І коли вони ступили на береги обіцяної землі, вони вклонилися аж до лиця землі, і упокорилися перед Господом, і проливали сльози радості перед Господом через безліч Його лагідних милостей до них."},{"vNo":"13 ","txt":"І сталося, що вони пішли вперед по лицю землі і почали обробляти землю."},{"vNo":"14 ","txt":"А Яред мав чотирьох синів; і вони звалися Яком, і Ґíлґа, і Мéйга, і Орійга."},{"vNo":"15 ","txt":"І брат Яреда також мав синів і дочок."},{"vNo":"16 ","txt":"А друзів Яреда і його брата було числом близько двадцяти і двох душ; і в них також були сини і дочки перед тим, як вони прийшли на обіцяну землю; і, отже, їх стало багато."},{"vNo":"17 ","txt":"І їх було навчено проходити покірно перед Господом; і їх також було навчено з неба."},{"vNo":"18 ","txt":"І сталося, що вони почали поширюватися на лиці землі, і розмножуватися, і обробляти землю; і вони стали сильними на цій землі."},{"vNo":"19 ","txt":"І брат Яреда зістарився, і побачив він, що має невдовзі зійти в могилу; ось чому він сказав Яреду: Давай зберемо разом наших людей, щоб ми могли перелічити їх, щоб ми могли дізнатися від них, що саме вони захочуть від нас перед тим, як ми зійдемо в могили."},{"vNo":"20 ","txt":"І відповідно до цього, людей було зібрано разом. Тож синів і дочок брата Яреда числом було двадцять і дві душі; а синів і дочок Яреда числом було дванадцять, бо він мав чотирьох синів."},{"vNo":"21 ","txt":"І сталося, що вони перелічили своїх людей; а після того як вони перелічили їх, вони забажали, щоб ті сказали, чого б вони хотіли, щоб вони зробили перед тим, як зійти в могили."},{"vNo":"22 ","txt":"І сталося, що люди побажали від них, щоб вони помазали одного з їхніх синів бути царем над ними."},{"vNo":"23 ","txt":"І тепер ось, це було гірко для них. І брат Яреда сказав їм: Безсумнівно, це приведе вас у неволю."},{"vNo":"24 ","txt":"Але Яред сказав своєму братові: Дозволь їм мати царя. І тому той сказав їм: Обирайте ви з-поміж наших синів царя, саме того, кого ви хочете."},{"vNo":"25 ","txt":"І сталося, що вони обрали саме першонародженого у брата Яреда; і його ім'я було Пейґаґ. І сталося, що він відмовився і не захотів бути їхнім царем. А люди хотіли, щоб його батько примусив його, але його батько не захотів; і він наказав їм, що вони не повинні примушувати жодного чоловіка бути їхнім царем."},{"vNo":"26 ","txt":"І сталося, що вони обирали всіх братів Пейґаґа, а вони не хотіли."},{"vNo":"27 ","txt":"І сталося, що також не захотіли і сини Яреда, дійсно всі, крім одного; і Орійгу було помазано бути царем над народом."},{"vNo":"28 ","txt":"І він почав царювати, і люди почали процвітати; і вони стали надзвичайно багатими."},{"vNo":"29 ","txt":"І сталося, що Яред помер, і його брат також."},{"vNo":"30 ","txt":"І сталося, що Орійга ходив покірно перед Господом, і пам'ятав, як багато великого Господь зробив для його батька, і також учив свій народ, як багато великого Господь зробив для їхніх батьків."}]}