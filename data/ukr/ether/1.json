{"heading":"Мороній скорочує писання Етера—Подається Етерів родовід—Мову Яредійців не змішано при Вавилонській башті—Господь обіцяє вести їх до вибраної землі і зробити їх великим народом.","prevAbbr":"morm","prevNo":9,"nextAbbr":"ether","nextNo":2,"chapterTitle":"Книга Етера 1","verses":[{"vNo":"1 ","txt":"І ОСЬ я, Мороній, приступаю до подання розповіді про тих давніх жителів, яких було знищено рукою Господа на лиці цієї північної країни."},{"vNo":"2 ","txt":"І я беру мою розповідь з двадцяти і чотирьох пластин, які було знайдено народом Лімгія, і вона називається Книгою Етера."},{"vNo":"3 ","txt":"І оскільки я вважаю, що першу частину цього літопису, в якій розповідається про створення світу, а також про Адама, і міститься розповідь з тих пір аж до великої башти, і все, що траплялося серед дітей людських до тих пір, вели Юдеї—"},{"vNo":"4 ","txt":"Отже, я не пишу те, що трапилося від днів Адама до тих пір; але це є на пластинах; і той, хто відшукає їх, той буде мати силу отримати повну розповідь."},{"vNo":"5 ","txt":"Але ось, я не подаю повної розповіді, але частину розповіді я подаю, від башти до тих пір, коли їх було знищено."},{"vNo":"6 ","txt":"І в такий спосіб я подаю цю розповідь. Той, хто писав цей літопис, був Етер, і він був нащадком Коріантора."},{"vNo":"7 ","txt":"Коріантор був сином Морона."},{"vNo":"8 ","txt":"А Морон був сином Етема."},{"vNo":"9 ","txt":"А Етем був сином Аги."},{"vNo":"10 ","txt":"А Ага був сином Сифа."},{"vNo":"11 ","txt":"А Сиф був сином Шиблона."},{"vNo":"12 ","txt":"А Шиблон був сином Кома."},{"vNo":"13 ","txt":"А Ком був сином Коріантума."},{"vNo":"14 ","txt":"А Коріантум був сином Амніґадди."},{"vNo":"15 ","txt":"А Амніґадда був сином Аарона."},{"vNo":"16 ","txt":"А Аарон був нащадком Хета, який був сином Геартома."},{"vNo":"17 ","txt":"А Геартом був сином Ліва."},{"vNo":"18 ","txt":"А Лів був сином Кіша."},{"vNo":"19 ","txt":"А Кіш був сином Корома."},{"vNo":"20 ","txt":"А Кором був сином Левія."},{"vNo":"21 ","txt":"А Левій був сином Кіма."},{"vNo":"22 ","txt":"А Кім був сином Моріантона."},{"vNo":"23 ","txt":"А Моріантон був нащадком Ріплакіша."},{"vNo":"24 ","txt":"А Ріплакіш був сином Шеза."},{"vNo":"25 ","txt":"А Шез був сином Хета."},{"vNo":"26 ","txt":"А Хет був сином Кома."},{"vNo":"27 ","txt":"А Ком був сином Коріантума."},{"vNo":"28 ","txt":"А Коріантум був сином Емера."},{"vNo":"29 ","txt":"А Емер був сином Омера."},{"vNo":"30 ","txt":"А Омер був сином Шула."},{"vNo":"31 ","txt":"А Шул був сином Ківа."},{"vNo":"32 ","txt":"А Ків був сином Орійги, який був сином Яреда;"},{"vNo":"33 ","txt":"Того Яреда, який вийшов з своїм братом і їхніми сім'ями, ще з іншими і з їхніми сім'ями, з великої башти тоді, коли Господь змішав мову людей і поклявся у гніві Своєму, що їх буде розсіяно по всьому лицю землі; і відповідно до слова Господа людей було розсіяно."},{"vNo":"34 ","txt":"А брат Яреда був кремезним і могутнім чоловіком і чоловіком, якого щедро благословив Господь; Яред, його брат, сказав йому: Волай до Господа, аби Він не змішав нас так, щоб ми не могли розуміти наші слова."},{"vNo":"35 ","txt":"І сталося, що брат Яреда волав до Господа, і Господь змилувався над Яредом; отже, Він не змішав мову Яреда; і Яреда та його брата не було змішано."},{"vNo":"36 ","txt":"Тоді Яред сказав своєму братові: Волай знову до Господа, і може статися, що Він відверне Свій гнів від тих, хто є нашими друзями, щоб Він не змішав їхню мову."},{"vNo":"37 ","txt":"І сталося, що брат Яреда волав до Господа, і Господь мав співчуття до їхніх друзів і їхніх сімей також, так що їх не було змішано."},{"vNo":"38 ","txt":"І сталося, що Яред звернувся знову до свого брата, кажучи: Іди й спитай в Господа, чи вижене Він нас з цієї землі, а якщо Він вижене нас з цієї землі, волай до Нього, куди нам іти. І хто знає, може Господь поведе нас на землю, яка є обраною над усі інші у світі? А якщо це так, то давай будемо вірними Господові, щоб ми могли отримати її для нашого успадкування."},{"vNo":"39 ","txt":"І сталося так, що брат Яреда волав до Господа відповідно до того, що було сказано вустами Яреда."},{"vNo":"40 ","txt":"І сталося, що Господь почув брата Яреда, і мав співчуття до нього, і сказав йому:"},{"vNo":"41 ","txt":"Піди і збери разом свої отари, самців і самиць, кожного виду; і також насіння землі кожного виду; і твої сім'ї; і також Яреда, брата твого, та його сім'ю, і також твоїх друзів та їхні сім'ї, і друзів Яреда та їхні сім'ї."},{"vNo":"42 ","txt":"А коли ти зробиш це, то підеш на чолі їх вниз на долину, що на півночі. І там Я зустріну тебе, і Я піду перед тобою на землю, що є обраною над усі землі у світі."},{"vNo":"43 ","txt":"І там Я благословлю тебе і твоє сíм'я і зроблю для Себе з твого сімені, і з сімені твого брата, і тих, хто піде з вами, великий народ. І не буде нікого величнішого за той народ, який Я зроблю Собі з вашого сімені, на всьому лиці землі. І таке я зроблю для тебе, тому що цей тривалий час ти волав до Мене."}]}