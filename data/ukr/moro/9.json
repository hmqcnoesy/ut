{"heading":"І Нефійці, і Ламанійці розбещені і вироджуються—Вони катують і вбивають один одного—Мормон молиться, щоб благодать і великодушність завжди були з Моронієм. Близько 401–421 рр. від р.х.","sectionHeading":"Друге послання Мормона своєму синові Моронію.","prevAbbr":"moro","nextAbbr":"moro","prevNo":8,"nextNo":10,"chapterTitle":"Книга Моронія 9","prevTitle":"Книга Моронія 8","nextTitle":"Книга Моронія 10","verses":[{"vNo":1,"txt":"Мій улюблений сину, я знову пишу до тебе, щоб ти знав, що я ще живий, але пишу про дещо сумне."},{"vNo":2,"txt":"Бо знай, я мав тяжкий бій з Ламанійцями, в якому ми не перемогли; і Археантус пав від меча, і також Лурам і Емрон; так, і ми втратили велику кількість наших вибраних чоловіків."},{"vNo":3,"txt":"А тепер ось, сину мій, я боюся, аби Ламанійці не знищили цей народ; бо вони не каються, і Сатана підбурює їх постійно гніватися один на одного."},{"vNo":4,"txt":"Ось, тружуся з ними постійно; і коли я промовляю слово Бога з суворістю, вони тремтять і сердяться на мене; а коли я не використовую суворості, вони кам'яніють своїми серцями проти нього; ось чому я боюся, щоб Дух Господа не припинив боротися з ними."},{"vNo":5,"txt":"Бо так надзвичайно вони сердяться, що мені здається, ніби вони не мають страху смерті; і вони втратили свою любов один до одного; і вони жадають крові і помсти постійно."},{"vNo":6,"txt":"І ось, мій улюблений сину, незважаючи на їхню закам'янілість, давай трудитися старанно; бо якби ми припинили трудитися, нас було б приведено до засудження; бо ми маємо працю, яку повинні виконати, доки ми в цій скинії з глини, щоб ми могли перемогти ворога всієї праведності і наші душі могли б почити в царстві Бога."},{"vNo":7,"txt":"А тепер я напишу дещо про страждання цього народу. Бо згідно з відомостями, які я отримав від Аморона, ось, Ламанійці мають багато в'язнів, яких вони взяли з башти Шерріза; і були там чоловіки, жінки і діти."},{"vNo":8,"txt":"І чоловіків та батьків тих жінок і дітей вони вбили; і вони годували жінок плоттю їхніх чоловіків, а дітей—плоттю їхніх батьків; і ніякої води, крім невеликої кількості, не давали вони їм."},{"vNo":9,"txt":"І, незважаючи на цю велику мерзоту Ламанійців, вона не перевищує мерзоту нашого народу в Моріантумі. Бо ось, багато з дочок Ламанійців взяли вони у полон; і після позбавлення їх того, що було найдорожчим і найціннішим за все—цнотливості і невинності—"},{"vNo":10,"txt":"А після того, як вони вчинили так, вони замордували їх у найжорстокіший спосіб, катуючи їхні тіла аж до смерті; а зробивши це, вони пожерли їхню плоть, як дикі звірі, через закам'янілість своїх сердець; і зробили вони це на знак хоробрості."},{"vNo":11,"txt":"О сину мій улюблений, як може такий народ, як цей, що є без усякої цивілізованості—"},{"vNo":12,"txt":"(А ще декілька років тому вони були цивілізованим і чудовим народом)"},{"vNo":13,"txt":"Але, о сину мій, як може такий, як цей, народ, чия насолода є в такій великій мерзоті—"},{"vNo":14,"txt":"Як ми можемо сподіватися, що Бог стримає Свою руку з карою проти нас"},{"vNo":15,"txt":"Ось, серце моє волає: Горе цьому народові. Прийди з карою, о Боже, і сховай їхні гріхи, і злочестивість, і мерзоти від Свого обличчя!"},{"vNo":16,"txt":"І ще, сину мій, є багато вдів і їхніх дочок, які залишилися в Шеррізі; і ту частину провізії, яку Ламанійці не забрали, ось, військо Зенефія забрало і полишило їх блукати всюди, де можна, шукаючи їжу; і багато старих жінок непритомніють по дорозі і вмирають."},{"vNo":17,"txt":"А військо, яке зі мною, слабке; а військо Ламанійців знаходиться між Шеррізою і мною; і всі, хто втік до війська Аарона, полягли жертвами їхньої жахливої жорстокості."},{"vNo":18,"txt":"О розбещеність мого народу! В них немає порядку і немає милості. Дивись, я тільки людина, і я маю тільки силу людини, і я не можу більше примушувати слухатися моїх наказів."},{"vNo":19,"txt":"І вони стали сильними у своєму збоченні; і всі вони однаково жорстокі, не мають пощади ні до кого—ні до старих, ні до молодих; і вони насолоджуються усім, крім добра; і страждання наших жінок і наших дітей по всьому лицю землі перебільшує все; так, язик не може розказати, і не можна описати цього."},{"vNo":20,"txt":"І тепер, сину мій, я більше не буду докладно зупинятися на цьому жахливому видовищі. Ось, ти знаєш злочестивість цього народу; ти знаєш, що вони без принципів і поза почуттям; і їхня злочестивість перевершує злочестивість Ламанійців."},{"vNo":21,"txt":"Ось, сину мій, я не можу представляти їх Богові, щоб Він не покарав мене."},{"vNo":22,"txt":"Але ось, сину мій, я представляю тебе Богові, і я довіряю Христові, що тебе буде спасенно; і я молюся Богові, щоб Він пощадив твоє життя, щоб ти став очевидцем повернення Його народу до Нього, або їхнього цілковитого знищення; бо я знаю, що вони мають загинути, якщо не покаються і не повернуться до Нього."},{"vNo":23,"txt":"А якщо вони загинуть, то це буде як у Яредійців, через свавільність їхніх сердець, які прагнули крові і помсти."},{"vNo":24,"txt":"І якщо буде так, що вони загинуть, ми знатимемо, що багато наших братів перекинулося до Ламанійців, і ще багато перекинеться до них; ось чому напиши ще дещо, якщо тебе буде помилувано, а я загину і не побачу тебе; але сподіваюся, що зможу побачити тебе незабаром; бо я маю священні літописи, які б хотів передати тобі."},{"vNo":25,"txt":"Сину мій, будь вірним у Христі; і нехай те, що я написав, не засмучує тебе, не гнітить тебе до смерті; але нехай Христос підносить тебе, і нехай Його страждання, і смерть, і явлення Ним Свого тіла нашим батькам, і Його милість і довготерпіння, і надія на Його славу і вічне життя покоїться у свідомості твоїй завжди."},{"vNo":26,"txt":"І нехай благодать Бога Батька, Чий престол високо на небесах, і наш Господь Ісус Христос, Який сидить праворуч Його сили, доки все не стане підлеглим Йому, існуватимуть і перебуватимуть з тобою завжди. Амінь."}]}