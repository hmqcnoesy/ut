{"heading":"Свідчення про Книгу Мормона приходить силою Святого Духа—Дари Духа роздаються вірним—Духовні дари завжди супроводжують віру—Моронієві слова промовляються нібито з праху—Приходьте до Христа, удосконалюйтеся в Ньому й освячуйте ваші душі. Близько 401–421 рр. від р.х.КІНЕЦЬ","prevAbbr":"moro","prevNo":9,"nextAbbr":"welcome","nextNo":1,"chapterTitle":"Книга Моронія 10","verses":[{"vNo":"1 ","txt":"Тож я, Мороній, пишу дещо, що мені здається добрим; і я пишу моїм браттям, Ламанійцям; і я б хотів, щоб вони знали, що понад чотириста і двадцять років пройшло з тих пір, коли було дано ознаку про пришестя Христа."},{"vNo":"2 ","txt":"І я запечатую ці літописи після того, як я промовлю до вас декілька слів як заклик."},{"vNo":"3 ","txt":"Ось, я б хотів закликати вас, що коли ви читатимете їх, якщо за мудрістю Бога буде так, що ви читатимете їх, то пам'ятайте, наскільки милостивим був Господь до дітей людських від сотворіння Адама аж до тих пір, коли ви отримаєте їх і обдумаєте це в серцях своїх."},{"vNo":"4 ","txt":"І коли ви отримаєте їх, я б хотів закликати вас, щоб ви запитали у Бога, Вічного Батька, в ім'я Христа, чи не істинні вони; і якщо ви питатимете з щирим серцем, із справжнім наміром, маючи віру в Христа, Він явить вам правду про це силою Святого Духа."},{"vNo":"5 ","txt":"І силою Святого Духа ви можете пізнати правду про все."},{"vNo":"6 ","txt":"І все добре є справедливим і істинним; ось чому ніщо добре не заперечує Христа, але визнає, що Він є."},{"vNo":"7 ","txt":"І те, що Він є, ви можете знати силою Святого Духа; ось чому я б хотів закликати вас, щоб ви не заперечували силу Бога; бо Він діє силою, згідно з вірою дітей людських, так само сьогодні, і вчора, і завжди."},{"vNo":"8 ","txt":"І ще, я закликаю вас, браття мої, щоб ви не заперечували дарів Бога, бо їх багато; і вони походять від Того Самого Бога. І є різні шляхи, якими ці дари надаються; але це Той Самий Бог, Який в усіх робить усе; і вони надаються проявами Духа Бога людям їм на користь."},{"vNo":"9 ","txt":"Бо ось, одному дається Духом Бога, що він може навчати слову мудрості;"},{"vNo":"10 ","txt":"А іншому, щоб він міг навчати слову знання Тим Самим Духом;"},{"vNo":"11 ","txt":"А іншому—надзвичайно велика віра; а іншому—дари зцілення Тим Самим Духом;"},{"vNo":"12 ","txt":"А ще іншому, щоб він міг творити могутні чудеса;"},{"vNo":"13 ","txt":"А ще іншому, щоб він міг пророкувати стосовно всього;"},{"vNo":"14 ","txt":"А ще іншому—бачення ангелів і службових духів;"},{"vNo":"15 ","txt":"А ще іншому—всілякі язики;"},{"vNo":"16 ","txt":"А ще іншому—тлумачення мов і різноманітних язиків."},{"vNo":"17 ","txt":"І всі ці дари приходять через Духа Христа; і вони приходять до кожної людини нарізно, відповідно до її волі."},{"vNo":"18 ","txt":"І я б хотів закликати вас, мої улюблені браття, щоб ви пам'ятали, що кожний добрий дар приходить від Христа."},{"vNo":"19 ","txt":"І я б хотів закликати вас, мої улюблені браття, щоб ви пам'ятали, що Він Той Самий учора, сьогодні і навіки і що всі ці дари, про які я казав, які є духовними, ніколи не буде забрано, аж доки світ стоятиме, хіба що тільки через зневіру дітей людських."},{"vNo":"20 ","txt":"Ось чому має бути віра; а якщо має бути віра, має бути і надія; а якщо має бути надія, має бути і милосердя."},{"vNo":"21 ","txt":"І якщо ви не матимете милосердя, ви ніяк не зможете бути спасенними в царстві Бога; також не зможете ви бути спасенними в царстві Бога, якщо ви не маєте віри; також не можете, якщо ви не маєте надії."},{"vNo":"22 ","txt":"А якщо ви не маєте надії, то повинні бути у відчаї; а відчай приходить через беззаконня."},{"vNo":"23 ","txt":"І Христос істинно казав нашим батькам: Якщо ви матимете віру, ви можете зробити все, що Я вважаю доцільним."},{"vNo":"24 ","txt":"А тепер я звертаюся до всіх кінців землі: якщо настане день, коли силу і дари Бога буде забрано від вас, то це буде через зневіру."},{"vNo":"25 ","txt":"І горе дітям людським, якщо буде так; бо не буде жодного, хто творив би добро, серед вас, жодного. Бо якщо буде серед вас один, який творить добро, він буде діяти силою і дарами Бога."},{"vNo":"26 ","txt":"І горе тим, хто покінчить з цим і умре, бо вони умруть у своїх гріхах, і їх не можна буде спасти в царстві Бога; і я кажу це згідно з словами Христа; і я не кажу неправду."},{"vNo":"27 ","txt":"І я закликаю вас пам'ятати це; бо час швидко настає, коли ви знатимете, що я не кажу неправду, бо ви побачите мене біля місця суду Бога; і Господь Бог скаже вам: Хіба Я не проголошував вам Мої слова, які було записано цим чоловіком, нібито хтось волає з мертвих, так, точно, нібито хтось говорить з праху"},{"vNo":"28 ","txt":"Я проголошую це, щоб пророцтва було виповнено. І ось, вони вийдуть з вуст вічного Бога; і Його слово засвище від покоління до покоління."},{"vNo":"29 ","txt":"І Бог покаже вам, що те, що я написав, істинне."},{"vNo":"30 ","txt":"І знову я закликаю вас приходити до Христа і сприймати кожний добрий дар, і не торкатися злого дару, ані чогось нечистого."},{"vNo":"31 ","txt":"І прокинься, і встань з праху, о Єрусалиме; так, і зодягнись у свій красивий одяг, о дочко Сіону; і зміцни свої коли і розшир свої границі назавжди, щоб тебе не було більше змішано, щоб завіти Вічного Батька, які Він склав з тобою, о доме Ізраїля, було виконано."},{"vNo":"32 ","txt":"Так, прийдіть до Христа, і вдосконалюйтеся в Ньому, і відриньте від себе всю безбожність; і якщо ви відринете від себе всю безбожність і любитимете Бога з усією вашою могутністю, розумом і силою, тоді Його благодаті буде достатньо вам, щоб через Його благодать ви могли бути досконалими в Христі; і якщо через благодать Бога ви будете досконалими в Христі, ви ніяк не зможете заперечувати силу Бога."},{"vNo":"33 ","txt":"І ще, якщо ви через благодать Бога досконалі в Христі і не заперечуєте Його силу, тоді ви освячені в Христі благодаттю Бога, через пролиття крові Христа, яка є в завіті Батька для відпущення гріхів ваших, щоб ви стали святими, незаплямованими."},{"vNo":"34 ","txt":"А тепер я кажу всім, прощавайте. Я скоро піду спочивати в раю Бога, доки мій дух і тіло з'єднаються знову, і мене буде пронесено переможно крізь повітря, щоб зустрітися з вами перед приємним місцем суду великого Єгови, Вічного Судді і живих, і мертвих. Амінь."}]}