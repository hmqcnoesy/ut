{"heading":"Хрищення малих дітей є злою мерзотою—Малі діти живуть у Христі через Спокуту—Віра, покаяння, лагідність і невибагливість серця, отримання Святого Духа і терпіння до кінця ведуть до спасіння. Близько 401–421 рр. від р.х.","prevAbbr":"moro","nextAbbr":"moro","prevNo":7,"nextNo":9,"chapterTitle":"Книга Моронія 8","prevTitle":"Книга Моронія 7","nextTitle":"Книга Моронія 9","verses":[{"vNo":1,"txt":"Послання мого батька Мормона, написане до мене, Моронія; і воно написане невдовзі після мого покликання на священнослужіння. І так він писав мені, кажучи:"},{"vNo":2,"txt":"Мій улюблений сину, Моронію, я втішаюся надзвичайно, що твій Господь Ісус Христос був обізнаний про тебе і покликав тебе на Своє священнослужіння і Свою священну роботу."},{"vNo":3,"txt":"Я згадую тебе завжди у своїх молитвах, постійно молячись Богові Батькові в ім'я Його Свящтої Дитини, Ісуса, щоб Він, через Свою нескінченну великодушність і благодать, зберігав тебе через терпіння віри в Його ім'я до кінця."},{"vNo":4,"txt":"А тепер, мій сину, я звертаюсь до тебе стосовно того, що засмучує мене надзвичайно; бо мене засмучує, що мають виникнути сперечання серед вас."},{"vNo":5,"txt":"Бо, якщо я узнав правду, були сперечання серед вас стосовно хрищення ваших малих дітей."},{"vNo":6,"txt":"І тож, мій сину, я хочу, щоб ви старанно працювали, аби цю велику помилку було усунуто з-поміж вас; бо з цієї причини я написав це послання."},{"vNo":7,"txt":"Бо негайно після того, як я дізнався про вас таке, я запитав Господа про цю справу. І слово Господа дійшло до мене силою Святого Духа, кажучи:"},{"vNo":8,"txt":"Слухайте слова Христа, вашого Викупителя, вашого Господа і вашого Бога. Ось, Я прийшов у світ не для того, щоб закликати праведних, але грішників до покаяння; здорові не потребують лікаря, але ті, хто хворі; отже, малі діти є здоровими, бо вони не здатні чинити гріх; отже, прокляття Адама забрано від них через Мене, так що воно не має сили над ними; і закон обрізання виповнено через Мене."},{"vNo":9,"txt":"І так Святий Дух явив мені слово Бога; отже, мій улюблений сину, я знаю, що це серйозний глум перед Богом, щоб ви христили маленьких дітей."},{"vNo":10,"txt":"Ось, я кажу вам, що цьому ви будете вчити—покаяння і хрищення тим, хто є підзвітним і здатним чинити гріх; так, навчайте батьків, що вони мусять покаятися, і бути хрищеними, і упокоритися, як їхні малі діти, і їх усіх буде спасенно з їхніми малими дітьми."},{"vNo":11,"txt":"А їхні малі діти не потребують ні покаяння, ні хрищення. Ось, хрищення є на покаяння для виповнення заповідей щодо відпущення гріхів."},{"vNo":12,"txt":"Але малі діти живуть у Христі, аж від заснування світу; якби це було не так, тоді Бог є упередженим Богом і також змінним Богом і зважає на особи; бо як багато малих дітей померло без хрищення!"},{"vNo":13,"txt":"Ось чому, якби малих дітей не могло бути спасенно без хрищення, вони б мали піти у нескінченне пекло."},{"vNo":14,"txt":"Ось, я кажу вам, що той, хто думає, що малі діти потребують хрищення, знаходиться у жовчі гіркоти й у путах беззаконня, бо він не має ні віри, ні надії, ані милосердя; ось чому, якщо його має бути відсічено з такою думкою, він мусить піти в пекло."},{"vNo":15,"txt":"Бо жахливою є злочестивість думати, що Бог спасає одну дитину через хрищення, а інша повинна загинути, тому що вона не хрищена."},{"vNo":16,"txt":"Горе тим, хто так перекручуватиме шляхи Господа, бо вони загинуть, якщо не покаються. Ось, я кажу з сміливістю, маючи повноваження від Бога; і я не боюся того, що людина може зробити; бо досконала любов нехтує всяким страхом."},{"vNo":17,"txt":"І мене сповнює милосердя, що є вічною любов'ю; ось чому всі діти однакові для мене; ось чому я люблю малих дітей досконалою любов'ю; і вони всі однакові і є причасниками спасіння."},{"vNo":18,"txt":"Бо я знаю, що Бог не є упередженим Богом, а також не є змінною істотою; але Він є незмінним від усієї вічності до всієї вічності."},{"vNo":19,"txt":"Малі діти не можуть каятися; ось чому є жахливою злочестивістю заперечувати чисті милості Бога для них, бо вони всі живі в Ньому через Його милість."},{"vNo":20,"txt":"А той, хто каже, що малі діти потребують хрищення, заперечує милості Христа і зводить нанівець Його спокуту і силу Його викуплення."},{"vNo":21,"txt":"Горе таким, бо їм загрожують смерть, пекло і нескінченна мука. Я кажу це сміливо; Бог наказав мені. Слухайте це і зверніть увагу, бо це стоятиме проти вас на місці суду Христа."},{"vNo":22,"txt":"Бо знайте, що всі малі діти живуть у Христі, і також усі ті, хто без закону. Бо сила викуплення приходить на всіх тих, які не мають закону; ось чому той, кого не засуджено, тобто той, хто не підлягає засудженню, не може покаятися; і такому хрищення не приносить ніякої користі—"},{"vNo":23,"txt":"Але це глум перед Богом, заперечення милостей Христа і сили Його Святого Духа і покладання довіри на мертві вчинки."},{"vNo":24,"txt":"Ось, сину мій, цього не слід робити; бо покаяння для тих, хто під засудженням і під прокляттям від порушення закону."},{"vNo":25,"txt":"І першими плодами покаяння є хрищення; і хрищення приходить через віру у виповнення заповідей; а виповнення заповідей приносить відпущення гріхів;"},{"vNo":26,"txt":"А відпущення гріхів приносить лагідність, і невибагливість серця; а через лагідність і невибагливість серця приходить відвідування Святого Духа, Утішителя, Який сповнює надією і досконалою любов'ю, любов'ю, яка витерпить через старанність у молитві до того, як кінець настане, коли всі святі житимуть з Богом."},{"vNo":27,"txt":"Ось, сину мій, я напишу тобі знову, якщо не піду незабаром проти Ламанійців. Ось, гордовитість цього народу, тобто народу Нефійців, закінчиться їхнім знищенням, якщо вони не покаються."},{"vNo":28,"txt":"Молися за них, сину мій, щоб покаяння могло прийти до них. Але ось, я боюся, щоб Дух не припинив перемагатися в них; і в цій частині землі вони також прагнуть повалити всю силу і владу, яка йде від Бога; і вони заперечують Святого Духа."},{"vNo":29,"txt":"А після відринення такого великого знання, сину мій, вони мають загинути скоро, на здійснення пророцтв, які промовлялися пророками, так само як і слів Самого нашого Спасителя."},{"vNo":30,"txt":"Прощавай, сину мій, доки я не напишу тобі або доки не зустріну тебе знову. Амінь."}]}