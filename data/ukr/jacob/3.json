{"heading":"Чисті серцем отримають приємне слово Бога—Праведність Ламанійців більша, ніж у Нефійців—Яків застерігає проти блуду, похоті і всякого гріха. Близько 544–421 рр. до р.х.","prevAbbr":"jacob","prevNo":2,"nextAbbr":"jacob","nextNo":4,"chapterTitle":"Книга Якова 3","verses":[{"vNo":"1 ","txt":"Але ось я, Яків, буду говорити до вас, хто чистий серцем. Дивіться на Бога з твердістю розуму, і моліться Йому з надзвичайною вірою, і Він заспокоїть вас у ваших стражданнях, і Він захищатиме вашу справу, і нашле справедливий вирок на тих, хто прагне вашого знищення."},{"vNo":"2 ","txt":"О всі ви, хто чистий серцем, підніміть свої голови і отримайте приємне слово Бога, і бенкетуйте Його любов'ю; бо ви можете це, якщо ваш розум твердий, навіки."},{"vNo":"3 ","txt":"Але горе, горе вам, хто нечистий серцем, хто є брудним у цей день перед Богом; бо якщо ви не покаєтеся, земля буде проклята через вас; і Ламанійці, які не такі брудні, як ви, хоч і прокляті тяжким прокляттям, бичуватимуть вас аж поки не знищать."},{"vNo":"4 ","txt":"І швидко прийде час, коли, якщо ви тільки не покаєтеся, вони володітимуть землею вашого успадкування, і Господь Бог виведе праведних від вас."},{"vNo":"5 ","txt":"Ось, Ламанійці, ваші брати, яких ви ненавидите через їхню брудноту і прокляття, яке зійшло на їхню шкіру, більш праведні, ніж ви; бо вони не забули заповідь Господа, яка була дана нашому батькові—що їм слід мати тільки одну жону, а наложниць вони не повинні мати жодної, і не повинно чинитися розпусти серед них."},{"vNo":"6 ","txt":"І ось, цієї заповіді вони старанно дотримуються; отже, через цю слухняність у дотриманні цієї заповіді, Господь Бог не знищить їх, але буде милостивим до них; і одного дня вони стануть благословенним народом."},{"vNo":"7 ","txt":"Ось, їхні чоловіки люблять своїх жінок, а їхні жінки люблять своїх чоловіків; а їхні чоловіки і їхні жінки люблять своїх дітей; і їхня зневіра і їхня ненависть до вас існує через беззаконня їхніх батьків; отже, наскільки ви кращі, ніж вони, в очах вашого великого Творця"},{"vNo":"8 ","txt":"О мої браття, я боюся, що доки ви не покаєтеся у своїх гріхах, їхня шкіра буде білішою, ніж ваша, коли ви будете приведені з ними до престолу Бога."},{"vNo":"9 ","txt":"Отже, заповідь я даю вам, яка є слово Бога, щоб ви не кривдили більше їх через темноту їхньої шкіри; також не будете ви кривдити їх через їхню брудноту; але ви запам'ятаєте вашу власну брудноту, і пам'ятатимете, що їхня бруднота прийшла через їхніх батьків."},{"vNo":"10 ","txt":"Отже, ви запам'ятаєте ваших дітей, як ви засмутили їхні серця через той приклад, який ви подали їм; і також пам'ятайте, що ви можете через вашу брудноту привести ваших дітей до знищення, і їхні гріхи впадуть на ваші голови в останній день."},{"vNo":"11 ","txt":"О мої браття, прислухайтеся до моїх слів; збудіть дари ваших душ; стряхніть себе, щоб ви могли пробудитися від дрімоти смерті; звільніть себе від мук пекла, щоб не стали ви ангелами для диявола, щоб бути відкинутими до озера вогню і сірки, що є друга смерть."},{"vNo":"12 ","txt":"І ось я, Яків, говорив ще багато чого людям Нефія, перестерігаючи їх проти блуду і похоті, і всіляких гріхів, розповідаючи їм про їхні жахливі наслідки."},{"vNo":"13 ","txt":"І сота частина того, що було вдіяно цим народом, який тепер почав чисельно зростати, не може бути написана на цих пластинах; але багато з їхніх діянь записано на більших пластинах, і їхні війни, і їхні суперечки, і царювання їхніх царів."},{"vNo":"14 ","txt":"Ці пластини називаються пластинами Якова, і вони були зроблені рукою Нефія. І я закінчую промовляти ці слова."}]}