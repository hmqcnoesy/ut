{"heading":"Яків засуджує любов до багатства, гордовитість і нецнотливість— Люди можуть прагнути багатства, щоб допомогти своїм ближнім—Яків засуджує недозволену практику багатожонства—Господь втішається цнотливістю жінок. Близько 544–421 рр. до р.х.","prevAbbr":"jacob","prevNo":1,"nextAbbr":"jacob","nextNo":3,"chapterTitle":"Книга Якова 2","verses":[{"vNo":"1 ","txt":"Слова, з якими Яків, брат Нефія, звернувся до народу Нефія після смерті Нефія:"},{"vNo":"2 ","txt":"Отож, мої улюблені браття, я, Яків, згідно з відповідальністю, яку я маю перед Богом, щоб звеличувати мою службу помірковано, і щоб я міг звільнити мій одяг від ваших гріхів, я входжу до храму цього дня, щоб я міг проголосити вам слово Бога."},{"vNo":"3 ","txt":"І ви самі знаєте, що дотепер я був старанним у службі за моїм покликанням; але цього дня я переобтяжений набагато більшим бажанням благополуччя ваших душ і стурбованістю через нього, ніж я був досі."},{"vNo":"4 ","txt":"Бо ось досі ви були послушні слову Господа, яке я дав вам."},{"vNo":"5 ","txt":"Але ось прислухайтеся до мене, і знайте, що з допомогою всемогутнього Творця небес і землі я можу розповісти вам про ваші думки, як ви починаєте чинити гріх, гріх, який є дуже мерзотним для мене, так, і мерзотним для Бога."},{"vNo":"6 ","txt":"Так, те засмучує мою душу і змушує мене здригнутися від сорому перед присутністю мого Творця, що я повинен свідчити вам про злочестивість ваших сердець."},{"vNo":"7 ","txt":"І також засмучує мене те, що я повинен висловлюватися надто прямолінійно в своїх промовах про вас, перед вашими жінками і вашими дітьми, багато почуттів чиїх надзвичайно ніжні і цнотливі і витончені перед Богом, і це приємно Богові;"},{"vNo":"8 ","txt":"І мені здається, що вони прийшли сюди, аби почути приємне слово Бога, так, слово, яке зцілює поранену душу."},{"vNo":"9 ","txt":"Отже, мою душу обтяжує те, що я змушений, через суворий наказ, який я отримав від Бога, попередити вас про ваші злочини, збільшити рани тих, хто вже поранений, замість того щоб заспокоїти і загоїти їхні рани; а ті, хто не був поранений, замість того, щоб бенкетувати приємним словом Бога, мають кинджали поставлені, щоб проколоти їхні душі і поранити їхній ніжний розум."},{"vNo":"10 ","txt":"Але, незважаючи на силу цього завдання, я повинен вдіяти за суворими наказами Бога, і сказати вам про вашу злочестивість і мерзоти, в присутності чистих серцем, і скрушених сердець, і під наглядом всевидючого ока Всемогутнього Бога."},{"vNo":"11 ","txt":"Отже, я повинен сказати вам правду згідно з прямотою слова Божого. Бо знайте, як попросив мене Господь, так прийшло до мене це слово, кажучи: Якове, іди ти в храм завтра, і проголоси слово, яке я дам тобі, цьому народові."},{"vNo":"12 ","txt":"І ось слухайте, браття мої, це слово, яке я проголошую вам, що багато з вас почали шукати золото, і срібло, і всілякі дорогоцінні руди, якими ця земля, що є землею обіцяною для вас і вашого сімені, найбільш повниться."},{"vNo":"13 ","txt":"І рука провидіння посміхнулася вам найприємніше, і ви отримали безліч багатства; і через те що дехто з вас отримав більш щедро, ніж хтось із ваших братів, ви заноситесь у гордовитості ваших сердець, і несете свої шиї твердо, а голови високо через пишність вашого одягу, і утискуєте своїх братів, тому що вважаєте, що ви кращі за них."},{"vNo":"14 ","txt":"І ось, браття мої, чи думаєте ви, що Бог виправдовує вас у цьому? Слухайте, я кажу вам: Ні. Але Він засуджує вас, і якщо ви уперто продовжуєте робити це, Його покарання мусить швидко прийти до вас."},{"vNo":"15 ","txt":"О якби Він тільки показав вам, що може пронизати вас, і єдиним поглядом Свого ока Він може стерти вас у прах!"},{"vNo":"16 ","txt":"О якби Він тільки звільнив вас від цього беззаконня і мерзоти. І якби ви послухалися слова Його наказів, і не дали гордовитості ваших сердець знищити ваші душі!"},{"vNo":"17 ","txt":"Подумайте про ваших братів, як про самих себе, і будьте дружніми з усіма, і вільними з своїм майном, щоб вони могли бути багатими, як і ви."},{"vNo":"18 ","txt":"Але перед тим як вам прагнути до багатства, прагніть до царства Божого."},{"vNo":"19 ","txt":"А після того як ви отримали надію на Христа, ви отримаєте багатство, якщо ви прагнете його; і ви будете прагнути його з наміром чинити добро—одягти роздягнених, і нагодувати голодних, і звільнити поневолених, і надавати заспокоєння хворим і стражденним."},{"vNo":"20 ","txt":"І от, браття мої, я сказав вам про гордовитість; а ті з вас, хто завдавали страждання ближньому своєму, і утискували його, тому що були гордовитими в серцях своїх через те, що Бог дав вам,—що ви скажете про це"},{"vNo":"21 ","txt":"Чи не думаєте ви, що такі речі мерзотні для Того, Хто створив усю плоть? І одна істота є так само цінною в Його очах, як і інша. І вся плоть з праху; і для тієї самої мети створив Він їх, щоб виконували вони Його заповіді і прославляли Його навіки."},{"vNo":"22 ","txt":"А тепер я закінчу говорити з вами про цю гордовитість. І якби я не повинен був говорити з вами про тяжчий злочин, моє серце б раділо надзвичайно за вас."},{"vNo":"23 ","txt":"Але слово Боже обтяжує мене через ваші тяжчі злочини. Бо ось так каже Господь: Цей народ починає збільшуватися в беззаконні; вони не розуміють Писання, бо вони, вдаючись до розпусти, намагаються виправдати себе тим, що було написано про Давида і Соломона, його сина."},{"vNo":"24 ","txt":"Тож Давид і Соломон справді мали багато жінок і наложниць, що було мерзотно для Мене, каже Господь."},{"vNo":"25 ","txt":"Отже, так каже Господь: Я вивів цей народ із землі Єрусалимської, силою Своєї руки, щоб Я міг виростити для Себе праведну віту від плоду стегон Йосипа."},{"vNo":"26 ","txt":"Отже, Я, Господь Бог, не стерплю, щоб цей народ робив так, як ті в давнину."},{"vNo":"27 ","txt":"Отже, мої браття, слухайте мене, і прислýхайтеся до слова Господа: Бо жоден з чоловіків серед вас не буде мати більше однієї жони; а наложниць він не буде мати зовсім;"},{"vNo":"28 ","txt":"Бо Я, Господь Бог, втішаюся цнотливістю жінок. І розпуста є мерзотою для Мене; так каже Господь Саваот."},{"vNo":"29 ","txt":"Отже, цей народ буде виконувати Мої заповіді, каже Господь Саваот, інакше проклята буде земля через них."},{"vNo":"30 ","txt":"Бо якщо Я, каже Господь Саваот, вирощу сíм'я для Себе, Я заповім Моєму народові; інакше вони будуть прислухатися до цього."},{"vNo":"31 ","txt":"Бо ось Я, Господь, бачив горе, і чув голосіння дочок Мого народу на землі Єрусалимській, так, і на всіх землях Мого народу, через злочестивість і мерзоти їхніх чоловіків."},{"vNo":"32 ","txt":"І Я не стерплю, каже Господь Саваот, щоб плач прекрасних дочок цього народу, який Я вивів з землі Єрусалима, дійшов до Мене проти чоловіків з Мого народу, каже Господь Саваот."},{"vNo":"33 ","txt":"Бо вони не відведуть в неволю дочок Мого народу через їхню ніжність, бо Я покараю їх тяжким прокляттям, а саме знищенням; бо вони не чинитимуть розпусту, як ті в давнину, каже Господь Саваот."},{"vNo":"34 ","txt":"І ось слухайте, браття мої, ви знаєте, що ці заповіді були дані нашому батькові, Легієві; отже, ви знали їх раніше; і ви увійшли у великий осуд; бо ви вчинили те, що ви не повинні були чинити."},{"vNo":"35 ","txt":"Знайте, ви вчинили більші беззаконня, ніж Ламанійці, наші брати. Ви розбили серця ваших ніжних жінок, і загубили довіру своїх дітей, тому що були поганим прикладом для них; і ридання їхніх сердець здіймається до Бога проти вас. І через суворість слова Божого, яке спускається проти вас, багато сердець померло, простромлені глибокими ранами."}]}