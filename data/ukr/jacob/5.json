{"heading":"Яків наводить слова Зиноса щодо алегорії про культивовані і дикі оливкові дерева—Вони є подобою Ізраїля і Іновірців—Розсіяння і зібрання Ізраїля передбачено—Посилання на Нефійців і Ламанійців і на весь дім Ізраїля—Іновірці будуть прищеплені до Ізраїля—Зрештою виноградник буде спалено. Близько 544–421 рр. до р.х.","prevAbbr":"jacob","nextAbbr":"jacob","prevNo":4,"nextNo":6,"chapterTitle":"Книга Якова 5","prevTitle":"Книга Якова 4","nextTitle":"Книга Якова 6","verses":[{"vNo":1,"txt":"Ось, мої браття, чи не пам'ятаєте ви, як читали слова пророка Зиноса, з якими він звернувся до дому Ізраїля, кажучи:"},{"vNo":2,"txt":"Прислухайся, о ти, доме Ізраїля, і почуй слова мої, пророка Господа."},{"vNo":3,"txt":"Бо ось так каже Господь, Я порівняю тебе, о доме Ізраїля, з культивованим оливковим деревом, яке чоловік взяв і підживив у своєму виноградникові; і воно росло, і зістарилося, і почало всихати."},{"vNo":4,"txt":"І сталося, що хазяїн виноградника пішов туди, і він побачив, що його оливкове дерево почало всихати; і він сказав: Я підріжу його, і обкопаю його, і підживлю його, щоб воно, можливо, пустило б молоді і ніжні віти і не загинуло б."},{"vNo":5,"txt":"І сталося, що він підрізав його, і обкопав його, і підживив його згідно зі своїм словом."},{"vNo":6,"txt":"І сталося, що через багато днів воно почало випускати чимало молодих і ніжних віт; але ось основні віти почали гинути."},{"vNo":7,"txt":"І сталося, що хазяїн виноградника побачив це, і він сказав своєму служителеві: Мене засмучує, що я маю втратити це дерево; отже, піди і зріж віти від дикої оливи, і принеси їх сюди мені; і ми відріжемо ті основні віти, які починають усихати, і ми кинемо їх у вогонь, щоб вони згоріли."},{"vNo":8,"txt":"А тоді, каже Господар виноградника, я візьму багато тих молодих і ніжних віт, і я прищеплю їх куди захочу; і не має значення, що може бути так, що коріння цього дерева загине, я все одно можу зберегти плоди його для себе; отже, я візьму ці молоді і ніжні віти, і я прищеплю їх куди захочу."},{"vNo":9,"txt":"Візьми ти віти дикої оливи, і прищепи їх замість тих; а ті, що я відрізав, я кину у вогонь і спалю їх, щоб вони не заважали землі мого виноградника."},{"vNo":10,"txt":"І сталося, що служитель Господаря цього виноградника зробив згідно з словом Господаря виноградника, і прищепив віти дикої оливи."},{"vNo":11,"txt":"І Господар виноградника наказав, щоб її обкопали, і підрізали, і підживили, кажучи своєму служителеві: Мене засмучує, що я маю втратити це дерево; отже, для того, щоб, можливо, я міг зберегти коріння його, аби воно не загинуло, щоб я міг зберегти його для себе, я зробив це."},{"vNo":12,"txt":"Отже, роби, як сказав; доглядай дерево, і підживлюй його згідно з моїми словами."},{"vNo":13,"txt":"А ці я розміщу в найвіддаленішій частині мого виноградника, куди захочу, це не має значення для тебе; і я зроблю це, щоб зберегти для себе природні віти дерева; і також, щоб я міг зібрати плоди з них про запас для себе; бо мене засмучує, що я втрачу це дерево і плоди з нього."},{"vNo":14,"txt":"І сталося, що Господар виноградника зробив, як сказав, і сховав природні віти культивованої оливи в найвіддаленіших місцях виноградника, деякі в одному, а деякі в іншому, згідно з його волею і бажанням."},{"vNo":15,"txt":"І сталося, що пройшов тривалий час, і Господар виноградника сказав своєму служителеві: Ходімо, давай підемо до виноградника, щоб ми могли попрацювати на винограднику."},{"vNo":16,"txt":"І сталося, що Господар виноградника, а також служитель пішли до виноградника, щоб попрацювати. І сталося, що служитель сказав своєму хазяїнові: Ось, подивись; подивись на дерево."},{"vNo":17,"txt":"І сталося, що Господар виноградника подивився і побачив дерево, до якого було прищеплено віти дикої оливи; і воно пустило паростки і почало приносити плід. І він побачив, що це було добре; і плід його був як природний плід."},{"vNo":18,"txt":"І він сказав служителеві: Дивись, віти дикого дерева одержали вологу від коріння, так що корінь надає багато сили; а через велику силу коріння дикі віти дали хороші плоди. Тож якби ми не прищепили ці віти, дерево це загинуло б. А тепер, дивись, я зберу багато плодів, які вродило це дерево; і плоди ці я зберу про запас, для самого себе."},{"vNo":19,"txt":"І сталося, що Господар виноградника сказав своєму служителеві: Ходімо, давай підемо у найвіддаленішу частину виноградника, і подивимось, чи не вродили природні віти цього дерева теж багато плодів, щоб я міг зібрати плоди з нього про запас для самого себе."},{"vNo":20,"txt":"І сталося, що вони пішли туди, де хазяїн сховав природні віти дерева, і він сказав служителеві: Подивись на ці; і він побачив перші, і що вони вродили багато плодів; і він побачив також, що вони були хороші. І він сказав служителеві: Зніми плоди з них, і склади їх про запас, щоб я міг зберегти їх для самого себе; бо знаєш, сказав він, весь цей довгий час я підживлював їх, і вони вродили багато плодів."},{"vNo":21,"txt":"І сталося, що служитель сказав своєму хазяїнові: Як сталося, що ти прийшов сюди, щоб посадити це дерево, або цю віту дерева? Бо дивись, це було найнеродючіше місце на всій землі твого виноградника."},{"vNo":22,"txt":"А Господар виноградника сказав йому: Не повчай мене; я знав, що це було неродюче місце; отже, я сказав тобі, що я підживляв його довгий час, і ти бачиш, що воно вродило багато плодів."},{"vNo":23,"txt":"І сталося, що Господар виноградника сказав своєму служителеві: Подивись сюди; ось я посадив другу віту дерева також; а ти знаєш, що ця ділянка землі була менш родюча, ніж перша. Але подивись на дерево. Я підживлював його цей тривалий час, і воно принесло багато плодів; отже, збирай їх і складай про запас, щоб я міг зберегти їх для самого себе."},{"vNo":24,"txt":"І сталося, що Господар виноградника сказав знову своєму служителеві: Дивись сюди, і побачиш також другу віту, яку я посадив; бачиш, я її теж підживлював, і вона вродила плоди."},{"vNo":25,"txt":"І він сказав служителеві: Подивись сюди і побачиш останню. Бачиш, її я посадив на хорошому ґрунті; і я підживлював її цей тривалий час, і тільки частина дерева вродила хороший плід, а друга частина дерева вродила дикі плоди; ось, я підживлював це дерево так само, як другі."},{"vNo":26,"txt":"І сталося, що Господар виноградника сказав служителеві: Відріж віти, що не дали хорошого плоду, і кинь їх у вогонь."},{"vNo":27,"txt":"Але ось служитель сказав йому: Давай підрізатимемо її, і обкопуватимемо її, і підживлятимемо її ще трохи, можливо вона принесе хороші плоди для тебе, щоб ти міг скласти їх про запас."},{"vNo":28,"txt":"І сталося, що Господар виноградника і служитель Господаря виноградника підживляли всі плоди виноградника."},{"vNo":29,"txt":"І сталося, що тривалий час пройшов, і Господар виноградника сказав своєму служителеві: Ходімо, давай підемо до виноградника, щоб ми могли знову попрацювати на винограднику. Бо ось, час наближається, і кінець скоро прийде; отже, я повинен складати плоди про запас, для самого себе."},{"vNo":30,"txt":"І сталося, що Господар виноградника і служитель пішли до виноградника; і вони підійшли до дерева, чиї природні віти були відламані, а дикі віти були прищеплені; і ось усілякі плоди вкривали дерево."},{"vNo":31,"txt":"І сталося, що Господар виноградника скуштував плодів, кожного виду згідно з їхнім числом, і Господар виноградника сказав: Ось, такий тривалий час ми підживлювали це дерево, і я склав для себе про запас багато плодів."},{"vNo":32,"txt":"Але ось, на цей раз воно принесло багато плодів, і немає жодного серед них хорошого. І ось, є всі види поганих плодів; і вони не принесуть мені ніякої користі, незважаючи на весь наш труд; і тепер мене засмучує те, що я можу втратити це дерево."},{"vNo":33,"txt":"І Господар виноградника сказав служителеві: Що ми будемо робити з цим деревом, щоб я міг знову зберегти хороші плоди з нього для самого себе"},{"vNo":34,"txt":"І служитель сказав своєму хазяїнові: Дивись, через те що ти прищепив віти дикої оливи, вони підживили коріння, так що вони живі і не загинули; тож ти бачиш, що вони все ще хороші."},{"vNo":35,"txt":"І сталося, що Господар виноградника сказав своєму служителеві: Дерево не приносить мені ніякої користі, і коріння його не приносить мені ніякої користі, оскільки воно приноситиме злі плоди."},{"vNo":36,"txt":"Проте, я знаю, що коріння хороше, і для моєї власної мети я зберіг їх; і через їхню велику силу вони до цього давали від диких віт хороші плоди."},{"vNo":37,"txt":"Але ось, дикі віти виросли і переросли коріння його; і через те що дикі віти переросли коріння його, воно дало багато злих плодів; і через те, що воно дало так багато злих плодів, ти бачиш, що воно почало гинути; і вони скоро перезріють так, що їх можна буде вкинути у вогонь, якщо ми не зробимо з ними чогось, аби зберегти їх."},{"vNo":38,"txt":"І сталося, що Господар виноградника сказав своєму служителеві: Давай підемо у найвіддаленіші місця виноградника, і побачимо, чи не вродили і природні віти також злі плоди."},{"vNo":39,"txt":"І сталося, що вони пішли у найвіддаленіші місця виноградника. І сталося, що вони побачили, що плоди природних віт також згнили; так, першої, і другої, і також останньої; і всі вони стали гнилими."},{"vNo":40,"txt":"І дикий плід останньої подолав ту частину дерева, що приносила хороший плід, так, що та віта відсохла і вмерла."},{"vNo":41,"txt":"І сталося, що Господар виноградника заплакав і сказав служителеві: Що міг я ще зробити для мого виноградника"},{"vNo":42,"txt":"Ось, я знав, що всі плоди виноградника, за винятком цих, згнили. А тепер ці, що колись давали хороші плоди, також зіпсувалися; і тепер усі дерева в моєму виноградникові нічого не варті, окрім того, щоб бути зрубаними і вкинутими у вогонь."},{"vNo":43,"txt":"І подивись, це, останнє, чиї віти зів'яли, я посадив на хорошій ділянці землі; так, саме на тій, що становила найкращий вибір для мене з усіх інших ділянок землі мого виноградника."},{"vNo":44,"txt":"І ти бачиш, що я також зрубав те, що заважало на цій ділянці землі, аби я міг посадити це дерево замість нього."},{"vNo":45,"txt":"І ти бачиш, що частина його принесла хороші плоди, а частина його принесла плоди дикі; і через те, що я не відрізав віти з нього і не вкинув їх у вогонь, ось, вони подолали хорошу віту, так що вона відсохла."},{"vNo":46,"txt":"І ось послухай, незважаючи на все піклування, яким ми оточили мій виноградник, дерева в ньому згнили, так що перестали приносити хороші плоди; а ці я хотів зберегти, щоб скласти плоди з нього про запас для самого себе. Але бачиш, вони стали як дика олива, і вони не мають ніякої цінності, але тільки щоб бути відрубаними і кинутими у вогонь; і мене засмучує те, що я втрачу їх."},{"vNo":47,"txt":"Але що я міг ще зробити в моєму виноградникові? Чи я ослабив свою руку, і не підживлював його? Ні, я підживлював його, і я обкопував його, і я підрізав його, і я удобрював його; і я простягав мою руку майже весь день, і кінець наближався. І мене засмучує, що я повинен зрубати всі дерева в моєму виноградникові, і кинути їх у вогонь, щоб вони були спалені там. Хто ж це зіпсував мій виноградник"},{"vNo":48,"txt":"І сталося, що служитель сказав своєму хазяїнові: Чи не велика висота твого виноградника—хіба віти його не подолали коріння, яке є хорошим? І через те що віти подолали коріння його, ось, росли вони швидше, ніж сила коріння, забираючи силу на себе. Ось я кажу, чи не це причина того, що дерева в твоєму виноградникові зіпсувалися"},{"vNo":49,"txt":"І сталося, що Господар виноградника сказав своєму служителеві: Давай підемо і зрубаємо дерева у виноградникові і вкинемо їх у вогонь, щоб вони не заважали на землі мого виноградника, бо я зробив усе. Що я міг зробити ще для мого виноградника"},{"vNo":50,"txt":"Але ось служитель сказав Господарю виноградника: Почекай ще трохи."},{"vNo":51,"txt":"І Господар сказав: Добре, я почекаю ще трохи, бо мене дуже засмучує те, що я маю втратити дерева мого виноградника."},{"vNo":52,"txt":"Отже, давай візьмемо віти з тих, що я посадив на найвіддаленіших ділянках мого виноградника, і давай прищепимо їх до того дерева, звідки вони взяті; і давай відріжемо з дерева ті віти, плоди з яких найгіркіші, і прищепимо природні віти цього дерева замість них."},{"vNo":53,"txt":"І це зроблю я, щоб дерево не загинуло, щоб, можливо, міг зберегти для себе коріння його для моєї власної мети."},{"vNo":54,"txt":"І, ось, коріння природних віт цього дерева, які я посадив де завгодно, все ще живі; отже, щоб я міг зберегти їх також для моєї власної мети, я візьму від віт цього дерева, і я прищеплю їх до тих. Так, я прищеплю до них віти їхнього материнського дерева, аби я міг зберегти коріння для самого себе, щоб, коли вони стануть досить сильними, можливо, вони зможуть принести хороші плоди для мене, і я все ще можу мати славу в плодах мого виноградника."},{"vNo":55,"txt":"І сталося, що вони взяли від природного дерева, яке стало диким, і прищепили до природних дерев, які теж стали дикими."},{"vNo":56,"txt":"І вони також узяли з природних дерев, які стали дикими, і прищепили до їхнього материнського дерева."},{"vNo":57,"txt":"І Господар виноградника сказав своєму служителеві: Не зрізай дикі віти від дерев, окрім тих, що найгіркіші; і до них прищепи, згідно з тим, що я сказав."},{"vNo":58,"txt":"І ми будемо знову підживлювати дерева виноградника, і ми будемо підстригати віти його; і ми відрубаємо з дерев ті віти, що вже згнили, що мають загинути, і кинемо їх у вогонь."},{"vNo":59,"txt":"І це зроблю я, можливо, щоб коріння те могло набратися сили через їхню хорошу якість; і щоб через зміну віт добро могло подолати зло."},{"vNo":60,"txt":"І через те що я зберіг природні віти і коріння його, і що я прищепив природні віти знову до їхнього материнського дерева, і зберіг коріння їхнього материнського дерева, то, можливо, дерева мого виноградника зможуть приносити знову хороші плоди; і щоб я міг мати радість знову в плодах мого виноградника, і, можливо, щоб я міг втішатися надзвичайно, що я зберіг коріння і віти першого плоду—"},{"vNo":61,"txt":"Отже, піди і поклич служителів, щоб ми могли трудитися старанно з усією нашою силою у винограднику, щоб ми могли підготувати путь, щоб я міг знову породити природний плід, той природний плід, що є хорошим і найціннішим за всі інші плоди."},{"vNo":62,"txt":"Отже, давайте підемо і будемо трудитися з усією силою в цей останній раз, бо знайте, кінець наближається, і це в останній раз я буду підрізати мій виноградник."},{"vNo":63,"txt":"Прищепіть віти; почніть з останніх, щоб вони могли бути першими, а щоб перші могли бути останніми, і обкопайте дерева, і старі, і молоді, перші й останні, щоб усі могли бути підживленими знову в останній раз."},{"vNo":64,"txt":"Отже, обкопайте їх, і підріжте їх, і удобріть їх ще, в останній раз, бо кінець наближається. І якщо буде так, що ці останні живці виростуть і принесуть природний плід, тоді ви підготуєте для них путь, щоб вони могли рости."},{"vNo":65,"txt":"І як почнуть вони рости, ти видалиш ті віти, що приносять гіркий плід, згідно з силою хороших і їхнім розміром; і ти не будеш видаляти всі погані відразу, бо коріння його буде надто сильним для живців, і живці ці загинуть, і втрачу я дерева мого виноградника."},{"vNo":66,"txt":"Бо мене засмучує, що я маю втратити дерева в моєму виноградникові; отже, ти будеш видаляти погані в міру зростання хороших, щоб коріння і верхівка були однаковими за силою, доки хороші не подолають поганих, і погані будуть відрубані і кинуті у вогонь, щоб вони не обтяжували землю мого виноградника; і таким чином я вичищу від поганих мій виноградник."},{"vNo":67,"txt":"І віти природного дерева прищеплю я знову до природного дерева;"},{"vNo":68,"txt":"І віти природного дерева прищеплю я до природних віт дерева; і таким чином зведу я їх разом знову, щоб вони принесли природний плід, і вони стануть одним."},{"vNo":69,"txt":"І погані будуть відкинуті, так, саме з усієї землі мого виноградника; бо ось, тільки цей один раз підріжу я свій виноградник."},{"vNo":70,"txt":"І сталося, що Господар виноградника послав свого служителя; і служитель пішов і зробив, як Господар наказав йому, і привів других служителів; і було їх небагато."},{"vNo":71,"txt":"І Господар виноградника сказав їм: Ідіть і трудіться у виноградникові з усією силою. Бо знайте, тільки цей останній раз буду я підживлювати мій виноградник; бо кінець вже зовсім поруч, і час скоро прийде; і якщо ви будете трудитися з усією силою зі мною, ви будете мати радість у плодах, які я відкладу для себе на той час, що незабаром прийде."},{"vNo":72,"txt":"І сталося, що служителі пішли і трудилися з усією силою; і Господар виноградника трудився також разом з ними; і вони слухалися наказів Господаря виноградника у всьому."},{"vNo":73,"txt":"І знову з'явилися природні плоди у винограднику; і природні віти почали рости і розростатися надзвичайно пишно; а дикі віти почали відрубувати і викидати; і вони зберегли коріння і верхівку його однаковими, згідно з їхньою силою."},{"vNo":74,"txt":"І так вони трудилися з усією старанністю, згідно з наказами Господаря виноградника, а саме до тих пір, доки погані не були викинуті з виноградника, і Господар зберіг для себе дерева, що стали знову природними плодами; і вони стали наче одне тіло; і плоди були однаковими; і Господар виноградника зберіг для себе природний плід, який був найціннішим для нього від початку."},{"vNo":75,"txt":"І сталося, що коли Господар виноградника побачив, що його плоди хороші, і що його виноградник більше не зіпсований, він покликав своїх служителів і сказав їм: Ось, у цей останній раз ми підживили мій виноградник; і ви бачите, що я вчинив за своїм бажанням; і я зберіг природний плід, який є хорошим, саме таким, яким він був з початку. І благословенні ви; бо через те, що ви були старанними, трудячись зі мною на моєму винограднику, і додержувалися моїх заповідей, і принесли мені знову природний плід, так що мій виноградник більше не є зіпсованим, і погане викинуто геть, ось, ви будете мати радість зі мною через плід мого виноградника."},{"vNo":76,"txt":"Бо ось, довгий час буду я складати плоди мого виноградника для самого себе на той час, що скоро надходить; і в останній раз я підживив мій виноградник, і підрізав його, і обкопав його, і удобрив його; отже, я відкладу для самого себе плоди на довгий час, згідно з тим, що я сказав."},{"vNo":77,"txt":"А коли прийде час, що злий плід знову прийде до мого виноградника, тоді я накажу зібрати хороші і погані; і хороші я збережу для себе, а погані я викину до належного їм місця. І тоді прийде час і кінець; і я накажу свій виноградник спалити у вогні."}]}