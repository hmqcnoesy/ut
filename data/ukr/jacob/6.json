{"heading":"Господь відновить Ізраїль в останні дні—Світ згорить у полум'ї—Люди повинні слідувати за Христом, щоб уникнути озера вогню і сірки. Близько 544–421 рр. до р.х.","prevAbbr":"jacob","nextAbbr":"jacob","prevNo":5,"nextNo":7,"chapterTitle":"Книга Якова 6","prevTitle":"Книга Якова 5","nextTitle":"Книга Якова 7","verses":[{"vNo":1,"txt":"І ось, слухайте, мої браття, я ж казав вам, що буду пророкувати, слухайте, це є моє пророцтво—те, що пророк Зинос казав про дім Ізраїля, коли він порівняв їх з культурною оливою, має обов'язково здійснитися."},{"vNo":2,"txt":"І той день, коли Він простягне руку Свою знову вдруге, щоб відновити Свій народ, то є день, так, саме останній раз, коли слуги Господа вийдуть у Його силі, щоб підживити і підрізати Його виноградник; і після цього скоро настане кінець."},{"vNo":3,"txt":"І якими благословенними є ті, хто трудився старанно в Його виноградникові; і якими проклятими є ті, хто буде викинутий до належного їм місця! І світ буде горіти в полум'ї."},{"vNo":4,"txt":"І яким милосердним є наш Бог до нас, бо Він пам'ятає дім Ізраїля, і коріння й віти; і Він простирає Свої руки вперед до них весь день; а вони є твердошиїм і суперечливим народом; але ті, хто не закам'яніє серцем, буде спасенним у царстві Бога."},{"vNo":5,"txt":"Отже, мої улюблені браття, я благаю вас словами розсудливості, щоб ви покаялися, і прийшли з щирими намірами в серці, і припали до Бога, як Він припадає до вас. І доки Його рука милості простерта до вас у світлі дня, не закам'янійте серцем."},{"vNo":6,"txt":"Так, сьогодні, якщо ви почуєте Його голос, не закам'янійте серцем; бо для чого ж вам умирати"},{"vNo":7,"txt":"Бо знайте, після того, як вас підживлювало добре слово Бога весь день, чи принесете ви злий плід, щоб вас було відрубано і кинуто у вогонь"},{"vNo":8,"txt":"Слухайте, невже ви зречетеся цих слів? Невже ви зречетеся слів пророків; і невже ви зречетеся усіх слів, які було сказано про Христа, після того як так багато людей говорило про Нього; і заперечуватимите добре слово Христа, і силу Христа, і дар Святого Духа, і згасите Дух Святий, і насміхатиметеся над великим планом викуплення, який був складений для вас"},{"vNo":9,"txt":"Хіба ви не знаєте, що якщо ви зробите це, сила викуплення і воскресіння, яка в Христі, приведе вас до того, що будете ви стояти з соромом і жахливою виною перед судом Бога"},{"vNo":10,"txt":"І згідно з силою правосуддя, бо правосуддя не можна заперечувати, ви повинні піти геть до того озера вогню і сірки, полум'я якого невгасиме, і дим якого здіймається на віки вічні, те озеро вогню і сірки, яке є нескінченною мукою."},{"vNo":11,"txt":"О тоді, мої улюблені браття, покайтеся ви і увійдіть тісними воротами, і продовжуйте йти дорогою, яка є вузькою, доки ви не отримаєте вічне життя."},{"vNo":12,"txt":"О, будьте мудрими; що я ще можу сказати"},{"vNo":13,"txt":"Нарешті я кажу вам «прощавайте», до тих пір, поки я зустріну вас перед приємним бар'єром суду Бога, бар'єром, який карає злочестивих страшенним жахом і острахом. Амінь."}]}