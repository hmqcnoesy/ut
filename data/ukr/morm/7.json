{"heading":"Мормон запрошує Ламанійців останніх днів повірити в Христа, прийняти Його євангелію і бути спасенними—Усі, хто вірить Біблії, повірить також і Книзі Мормона. Близько 385 р. від р.х.","prevAbbr":"morm","nextAbbr":"morm","prevNo":6,"nextNo":8,"chapterTitle":"Книга Мормона 7","prevTitle":"Книга Мормона 6","nextTitle":"Книга Мормона 8","verses":[{"vNo":1,"txt":"А тепер ось, я б хотів дещо сказати залишкові цього народу, яких помилувано, якщо буде так, що Бог зможе передати їм мої слова, щоб вони могли знати про справи своїх батьків; так, я звертаюся до вас, ви, залишок дому Ізраїля; і ось слова, які я кажу:"},{"vNo":2,"txt":"Знайте ви, що ви з дому Ізраїля."},{"vNo":3,"txt":"Знайте ви, що ви повинні прийти до покаяння, інакше ви не можете бути спасенними."},{"vNo":4,"txt":"Знайте ви, що ви повинні скласти вашу зброю війни, і не втішатися більше пролиттям крові, і не братися до зброї знову, за винятком того, коли Бог накаже вам."},{"vNo":5,"txt":"Знайте ви, що ви повинні прийти до знання про ваших батьків, і покаятися в усіх ваших гріхах і беззаконнях, і повірити в Ісуса Христа, що Він є Син Бога, і що Його було вбито Юдеями, і силою Батька Він піднявся знову, чим отримав перемогу над могилою; і також у Ньому жало смерті поглинуто."},{"vNo":6,"txt":"І Він приносить воскресіння мертвих, чим людину мусить бути піднято, щоб стала вона перед Його місцем суду."},{"vNo":7,"txt":"І Він приніс викуплення світові, через що тому, кого виявлено невинним перед Ним у день суду, буде дано жити у присутності Бога в Його царстві, щоб співати безупинну хвалу з хорами, що над нами, Батькові, і Синові, і Святому Духові, Які є єдиним Богом, у стані щастя, яке не має кінця."},{"vNo":8,"txt":"Отже, покайтеся, і христіться в ім'я Ісуса, і тримайтеся євангелії Христа, яку буде пред'явлено вам не тільки в цьому літописі, але також у літописі, який прийде до Іновірців від Юдеїв, літописі, який прийде від Іновірців до вас."},{"vNo":9,"txt":"Бо ось, це написано з наміром, щоб ви могли повірити в те; і якщо ви повірите в те, ви повірите в це також; а якщо ви повірите в це, ви знатимете про ваших батьків і також про дивовижні діяння, звершені силою Бога серед них."},{"vNo":10,"txt":"І ви також будете знати, що ви є залишок сімені Якова; отже, вас зачислено до народу першого завіту; і якщо так є, що ви вірите в Христа, і христитеся, спочатку водою, потім вогнем і Святим Духом, наслідуючи приклад нашого Спасителя, згідно з тим, що Він заповідав нам, з вами все буде гаразд у день суду. Амінь."}]}