{"heading":"Юдеї розіпнуть свого Бога—Вони будуть розсіяні до тих пір, доки не почнуть вірити в Нього—Америка стане землею волі, де ніякий цар не буде правити—Примиріться з Богом і здобудьте спасіння через Його благодать. Близько 559–545 рр. до р.х.","prevAbbr":"2-ne","prevNo":9,"nextAbbr":"2-ne","nextNo":11,"chapterTitle":"Друга книга Нефія 10","verses":[{"vNo":"1 ","txt":"І ось я, Яків, знову звертаюся до вас, мої улюблені брати, стосовно тієї праведної віти, про яку я говорив."},{"vNo":"2 ","txt":"Бо знайте, що обіцяння, які ми одержали, то є обіцяння нам щодо плоті; отже, як це було показано мені, багато з наших дітей загине в плоті через зневіру, проте Бог буде милосердним до багатьох; і наші діти будуть відроджені, щоб мати змогу прийти до того, що дасть їм істинні знання про їхнього Викупителя."},{"vNo":"3 ","txt":"Отже, як я сказав вам, має бути необхідність у тому, щоб Христос—бо минулої ночі ангел сказав мені, що Він матиме таке ім'я—прийшов до Юдеїв, до тих, хто є більш злочестивою частиною світу; і вони розіпнуть Його—бо таке має статися з нашим Богом, і немає жодного іншого народу на землі, який би розіпнув свого Бога."},{"vNo":"4 ","txt":"Тому що, якби такі дивовижні чудеса сталися серед інших народів, вони б покаялися, і знали б, що це їхній Бог."},{"vNo":"5 ","txt":"Але через орудування священиків і беззаконня ті, хто в Єрусалимі, затвердіють шиями проти Нього, і Його буде розп'ято."},{"vNo":"6 ","txt":"Отже, через їхні беззаконня знищення, голод, чума і кровопролиття зійдуть на них; а ті, кого не буде знищено, будуть розсіяні серед усіх народів."},{"vNo":"7 ","txt":"Але ось, так каже Господь Бог: Коли прийде день і вони повірять у Мене, що Я є Христос, тоді чи не заповідав Я батькам їхнім, що вони будуть відроджені в плоті на землі і повернуті на землі їхнього успадкування."},{"vNo":"8 ","txt":"І буде так, що вони будуть зібрані після свого довгого розсіяння з островів в океані, і з чотирьох частин землі; і народи Іновірців будуть звеличені в Моїх очах, каже Бог, тому що приведуть їх на землі їхнього успадкування."},{"vNo":"9 ","txt":"Так, царі Іновірців будуть за дбайливих батьків для них, а їхні цариці стануть дбайливими матерями; отже, великими є обіцяння Господа Іновірцям, бо Він сказав це, а хто може заперечувати"},{"vNo":"10 ","txt":"Але знайте, ця земля, сказав Бог, буде землею вашого успадкування, і Іновірці будуть благословенні на цій землі."},{"vNo":"11 ","txt":"І ця земля буде землею волі для Іновірців, і не буде ніяких царів на цій землі, які б встали над Іновірцями."},{"vNo":"12 ","txt":"І Я зміцню цю землю проти всіх інших народів."},{"vNo":"13 ","txt":"І той, хто бореться проти Сіону, загине, каже Бог."},{"vNo":"14 ","txt":"Бо той, хто поставить царя проти Мене, загине, тому що Я, Господь, цар небес, буду їхнім царем, і Я буду світлом назавжди для тих, хто чує Мої слова."},{"vNo":"15 ","txt":"Отже, для того, щоб могли виконуватися Мої завіти, які Я склав з дітьми людськими, щоб Я міг зробити це для них, поки вони в плоті, Я мушу знищити таємні діяння темряви, і вбивств, і мерзот."},{"vNo":"16 ","txt":"Отже, той, хто бореться проти Сіону, і Юдей, і Іновірець, і невільник, і вільний, і чоловік, і жінка, загине; бо вони ті, хто є блудницею всієї землі; бо ті, хто не за Мене, ті проти Мене, каже наш Господь."},{"vNo":"17 ","txt":"Бо Я виконаю Свої обіцяння, які Я дав дітям людським, щоб Я міг зробити це для них, поки вони в плоті—"},{"vNo":"18 ","txt":"Отже, мої улюблені брати, так каже наш Бог: Я завдам страждань твоєму сімені рукою Іновірців; проте Я пом'якшу серця Іновірців, щоб були вони їм за батька; отже, Іновірці будуть благословлені і причислені до дому Ізраїля."},{"vNo":"19 ","txt":"Отже, Я освячу цю землю для твого сімені, і для тих, хто буде причислений до твого сімені, назавжди, як землю їхнього успадкування; бо це вибрана земля, каже мені Бог, з усіх інших земель, отже, Я хочу, щоб усі люди, які живуть там, поклонялися Мені, каже Бог."},{"vNo":"20 ","txt":"А тепер, брати мої улюблені, побачивши, що наш Бог милосердний дав нам такі великі знання щодо цього, давайте пам'ятати Його, і відкиньмо наші гріхи, і не будемо опускати голови наші, бо ми не знехтувані; хоч нас вигнано з землі нашого успадкування; але нас приведено до кращої землі, бо Господь зробив море за дорогу для нас, і ми перебуваємо на острові в морі."},{"vNo":"21 ","txt":"Але великі обіцяння Господа тим, хто на островах у морі; отже, якщо сказано про острови, то повинно бути їх більше, ніж один цей, і вони також заселені нашими братами."},{"vNo":"22 ","txt":"Бо ось, Господь Бог виводив час від часу людей з дому Ізраїля, за Своєю волею і бажанням. І тепер ще, Господь пам'ятає всіх тих, хто був відламаний, отже, Він пам'ятає і нас також."},{"vNo":"23 ","txt":"Тож звеселіть серця свої, і пам'ятайте, що ви вільні діяти за своїм бажанням—вибрати шлях вічної смерті або шлях вічного життя."},{"vNo":"24 ","txt":"Отже, мої улюблені брати, примиріться з волею Бога, а не з волею диявола чи плоті; і пам'ятайте, після того, як ви примиритеся з Богом, що тільки в благодаті Бога і через неї ви спасенні."},{"vNo":"25 ","txt":"Отже, нехай Бог підніме вас з смерті силою воскресіння, а також з вічної смерті силою спокутування, щоб вас прийняли до вічного царства Божого, щоб ви могли славити Його через благодать Божу. Амінь."}]}