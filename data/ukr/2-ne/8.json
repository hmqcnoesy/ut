{"heading":"В останні дні Господь втішить Сіон і збере Ізраїль—Спокутувані прийдуть до Сіону у великій радості—Порівняйте: Ісая 51 і 52:1–2. Близько 559–545 рр. до р.х.","prevAbbr":"2-ne","prevNo":7,"nextAbbr":"2-ne","nextNo":9,"chapterTitle":"Друга книга Нефія 8","verses":[{"vNo":"1 ","txt":"Прислухайтеся до Мене, ви, хто йде за праведністю. Погляньте на скелю, з якої ви витесані, і на отвір каменоломні, з якої ви видовбані."},{"vNo":"2 ","txt":"Гляньте на Авраама, батька свого, і на Сарру, ту, що породила вас; тому що Я покликав саме його, і благословив його."},{"vNo":"3 ","txt":"Тому що Господь втішить Сіон, Він втішить усі його спустошені місця; і Він перетворить його пустиню на Еден, і його пустелю на сад Господа. Радість і задоволення перебуватимуть там, вдячність і мелодійний спів."},{"vNo":"4 ","txt":"Прислухайтеся до Мене, люди Мої; і дай Мені вухо твоє, о народе Мій; бо закон вийде від Мене, і Я поставлю Своє правосуддя світлом для людей."},{"vNo":"5 ","txt":"Моя праведність близько; Моє спасіння прийде, і Моя рука буде судити людей. Острови чекатимуть на Мене, і на Мою руку вони покладатимуться."},{"vNo":"6 ","txt":"Здійміть свої очі до небес, і погляньте на землю додолу; бо небеса зникнуть, як дим, і земля зістариться, як одежа; а ті, хто живуть на ній, помруть у такий же спосіб. Але Моє спасіння буде вічним, і Моя праведність не буде знищена."},{"vNo":"7 ","txt":"Прислухайтесь до Мене, ви, хто знає праведність, народе, в чиєму серці Я написав Свій закон, не бійтеся ганьби від людей та їхніх образ не лякайтеся."},{"vNo":"8 ","txt":"Бо поїсть їх міль, мов одежу, і поточить їх червá, мов вовну. А праведність Моя буде вічною, і спасіння Моє з роду в рід."},{"vNo":"9 ","txt":"Прокинься, прокинься! Уберися в силу, о рамено Господа; прокинься, як у давні дні. Хіба це не Ти Рахава зрубав і дракона смертельно поранив"},{"vNo":"10 ","txt":"Хіба це не Ти, Хто море висушив, води глибини великої, Хто перетворив глибини моря на дорогу, щоб спасенні нею перейшли"},{"vNo":"11 ","txt":"Отже, спокутувані Господом повернуться, і увійдуть до Сіону зі співом; і вічна радість і святість будуть над їхніми головами; і вони отримають задоволення і радість; журба і голосіння відлетять."},{"vNo":"12 ","txt":"Я є Він; так, Я є Той, Хто втішає вас. Тож хто ти є, що маєш боятися людини, яка помре, і сина людини, який зів'яне немов трава"},{"vNo":"13 ","txt":"І забуваєш Господа свого творця, Який розкинув небеса і заснував землю, і постійно боїшся кожного дня, через гнів свого гнобителя, немовби він готовий тебе знищити? А де гнів того гнобителя"},{"vNo":"14 ","txt":"Полонений засланець квапиться, щоб бути визволеним, і щоб він не помер у ямі, і щоб хліб його не пропав."},{"vNo":"15 ","txt":"Але Я є Господь Бог твій, Чиї хвилі ревли; Господь Саваот—Моє ім'я."},{"vNo":"16 ","txt":"І Я вклав Свої слова в уста твої, і сховав тебе в тіні руки Моєї, щоб Я міг установити небеса і заснувати землю, і сказати Сіонові: Ось, ти—Мій народ."},{"vNo":"17 ","txt":"Прокинься, прокинься, встань, о Єрусалиме, що випив з руки Господа чашу гніву Його—ти випив осад, віджатий з чаші тремтіння—"},{"vNo":"18 ","txt":"І нікого немає, хто б направив її, з усіх синів, яких вона породила; нікого, хто б узяв її за руку, з усіх синів, яких вона виховала."},{"vNo":"19 ","txt":"Ці двоє синів прийшли до тебе, хто пожаліє тебе—твої спустошення і руйнування, та ще голод і меч—і ким же Я заспокою тебе"},{"vNo":"20 ","txt":"Твої сини втратили мужність, за винятком цих двох; вони лежать на розі всіх вулиць; мов дикий бик у тенетах, вони сповнені гніву Господа, докору Бога твого."},{"vNo":"21 ","txt":"Отже послухай-но тепер це, горюючий ти, і сп'янілий, але не від вина:"},{"vNo":"22 ","txt":"Так каже твій Господь, Господь і Бог твій захищає справу Свого народу; ось, Я забрав з руки твоєї чашу страждання, осад з чаші Мого гніву; ти не будеш більше пити з неї знову."},{"vNo":"23 ","txt":"Але Я дам її в руку тим, хто завдавав тобі болю; хто сказав твоїй душі: Схилися, щоб ми могли перейти—і ти повинен був покласти тіло своє як землю і як вулицю для тих, хто перейшов."},{"vNo":"24 ","txt":"Прокинься, прокинься, зодягнися у силу свою, о Сіоне; одягни свої прекрасні шати, о Єрусалиме, святе місто; бо віднині більше не будуть приходити до тебе необрізані і нечисті."},{"vNo":"25 ","txt":"Обтруси себе з праху; піднімися, сідай, о Єрусалиме; звільнися від пут на своїй шиї, о полонена дочко Сіону."}]}