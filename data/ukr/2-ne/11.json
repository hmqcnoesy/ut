{"heading":"Яків бачив свого Викупителя—Закон Мойсея є прообразом Христа і доводить, що Він прийде. Близько 559–545 рр. до р.х.","prevAbbr":"2-ne","prevNo":10,"nextAbbr":"2-ne","nextNo":12,"chapterTitle":"Друга книга Нефія 11","verses":[{"vNo":"1 ","txt":"І ось, Яків казав багато чого моєму народові в той час; проте тільки це я вирішив записати, бо те, що я записав, здається мені достатнім."},{"vNo":"2 ","txt":"А тепер я, Нефій, напишу ще з слів Ісаї, бо моя душа втішається його словами. Бо я прикладу його слова до мого народу, і я відправлю їх до всіх моїх дітей, бо він дійсно бачив мого Викупителя, точно так, як я бачив Його."},{"vNo":"3 ","txt":"І мій брат, Яків, також бачив Його, як я бачив Його; отже, я відправлю їхні слова до моїх дітей, щоб довести їм, що мої слова істинні. Отже, словами трьох, сказав Бог, Я утверджу Моє слово. Однак Бог посилає більше свідків, і Він доводить усі Свої слова."},{"vNo":"4 ","txt":"Тож моя душа втішається, доводячи моєму народові істину про пришестя Христа; бо саме для цього було дано закон Мойсея; а все, що дане від Бога з початку світу для людини, є прообразом Його."},{"vNo":"5 ","txt":"А ще моя душа втішається завітами Господа, які Він склав з нашими батьками; так, моя душа втішається Його благодаттю, і Його правосуддям, і силою, і милістю у великому і вічному плані спасіння від смерті."},{"vNo":"6 ","txt":"І моя душа втішається, доводячи моєму народові, що якби Христос не прийшов, усі люди мали б загинути."},{"vNo":"7 ","txt":"Тому що якби не було Христа, не було б і Бога; а якби не було Бога, не було б і нас, бо не було б ніякого творіння. Але Бог є, і Він є Христос, і Він приходить у повноті Свого належного часу."},{"vNo":"8 ","txt":"А тепер я напишу дещо зі слів Ісаї, аби хто б з мого народу не побачив ці слова, міг би піднестися серцем і звеселитися за всіх людей. Ось ці слова, і ви можете прикласти їх до себе і до всіх людей."}]}