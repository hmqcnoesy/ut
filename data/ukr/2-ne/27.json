{"heading":"Темрява і відступництво покриють землю в останні дні—З'явиться Книга Мормона—Три очевидці будуть свідчити про книгу—Освічена людина скаже, що не може прочитати запечатану книгу—Господь творитиме чудову роботу і диво—Порівняйте: Ісая 29. Близько 559–545 рр. до р.х.","prevAbbr":"2-ne","prevNo":26,"nextAbbr":"2-ne","nextNo":28,"chapterTitle":"Друга книга Нефія 27","verses":[{"vNo":"1 ","txt":"Але ось, в останні дні, або в дні Іновірців—так, тож усі народи Іновірців, а також Юдеїв, і ті, хто прийде в цей край, і ті, хто буде в інших краях, так, саме у всіх краях землі, знайте, вони сп'яніють від беззаконня і всіляких мерзот—"},{"vNo":"2 ","txt":"І коли прийде той день, їх буде покарано Господом Саваотом громом і землетрусом, і великим галасом, і штормом, і бурею, і полум'ям поглинаючого вогню."},{"vNo":"3 ","txt":"І всі народи, які борються проти Сіону, і які завдають йому горя, будуть як сон нічного видіння; так, це буде з ними, саме як з голодним чоловіком, який спить і бачить, що він їсть, але він пробуджується, і його душа порожня; або як з тим, хто спрагне і спить, і бачить, що він п'є, але він пробуджується і бачить, що він знепритомнів, і його душа прагне; так, саме так буде і з безліччю усіх народів, які борються проти Гори Сіон."},{"vNo":"4 ","txt":"Бо ось усі ви, хто чинить беззаконня, зупиніться і дивуйтеся, бо ви будете волати і плакати; так, ви сп'янієте, але не від вина, захитаєтесь, але не від міцного напою."},{"vNo":"5 ","txt":"Бо знайте, Господь пролив на вас дух глибокого сну. Ось бачите, ви закрили свої очі, і ви відреклися від пророків; і ваших правителів, і ваших провидців він сховав через ваше беззаконня."},{"vNo":"6 ","txt":"І станеться, що Господь Бог відкриє для вас слова книги, а вони будуть словами тих, хто заснув."},{"vNo":"7 ","txt":"І знайте, книга буде запечатана; а в книзі будуть одкровення від Бога, від початку світу до кінця його."},{"vNo":"8 ","txt":"Отже, через те, що запечатано, те, що запечатано, не буде дано в день злочестивості і мерзот людей. Отже, книгу буде утримано від них."},{"vNo":"9 ","txt":"Але книгу буде дано чоловікові, а він передасть слова книги, що є словами тих, хто спить у прахові, а він передасть ці слова іншому;"},{"vNo":"10 ","txt":"Але слова, що запечатані, він не відкриє, а також не відкриє він книгу. Бо книга буде запечатана силою Бога, і одкровення, яке було запечатане, буде утримуватися в книзі, доки у свій належний для Господа час вони не будуть дані; бо знайте, вони відкривають усе від заснування світу до його кінця."},{"vNo":"11 ","txt":"І прийде день, коли слова книги, які були запечатані, будуть читатися на верхах будинків, і вони будуть читатися силою Христа; і все буде відкрито дітям людським, що тільки було серед дітей людських, і що тільки буде аж до кінця землі."},{"vNo":"12 ","txt":"Отже, в той день, коли книга буде відкрита для людини, про яку я говорив, книга буде схована від очей світу, щоб нічиї очі не бачили її, тільки троє свідків, які побачать її силою Бога, крім того, кому ця книга буде відкрита; і вони будуть свідчити про істинність книги і того, що в ній."},{"vNo":"13 ","txt":"І ніхто більше не побачить її, за винятком декількох згідно з волею Бога, щоб давати свідчення про Його слово дітям людським; бо Господь Бог сказав, що слова вірних мусять говорити так, нібито вони йдуть від мертвих."},{"vNo":"14 ","txt":"Отже, Господь Бог продовжить відкривати слова книги; і вустами стількох свідків, скільки Він вважатиме за доцільне, Він установить Своє слово; і горе буде тому, хто зрікається слова Бога!"},{"vNo":"15 ","txt":"Але дивись, станеться, що Господь Бог скаже тому, кому Він відкриє книгу: Візьми ці слова, які не запечатані, і передай їх другому, щоб він міг показати їх освіченому, кажучи: Прочитай це, я благаю тебе. А освічений скаже: Принесіть сюди книгу, і я прочитаю їх."},{"vNo":"16 ","txt":"І тепер, для слави світу і щоб мати користь, вони скажуть це, а не для слави Бога."},{"vNo":"17 ","txt":"А чоловік скаже: Я не можу принести книгу, бо вона запечатана."},{"vNo":"18 ","txt":"Тоді освічений скаже: Я не можу прочитати її."},{"vNo":"19 ","txt":"Отже станеться, що Господь Бог відкриє знову книгу і слова в ній тому, хто неосвічений; і той чоловік, який є неосвічений, скаже: Я неосвічений."},{"vNo":"20 ","txt":"Тоді Господь Бог скаже йому: Освічені не будуть читати їх, бо вони зреклися їх, а Я можу виконувати Свою власну роботу; отже, ти читатимеш слова, які Я дам тобі."},{"vNo":"21 ","txt":"Не торкайся того, що запечатано, бо Я дам усе це в Свій належний час; бо Я покажу дітям людським, що Я можу виконувати Свою власну роботу."},{"vNo":"22 ","txt":"Отже, коли ти прочитаєш слова, які Я заповідав тобі, і отримаєш свідків, яких Я тобі обіцяв, тоді ти запечатаєш книгу знову, і сховаєш її для Мене, щоб Я міг зберегти слова, які ти не прочитав, доки Я вважатиму за потрібне у Своїй мудрості відкрити все дітям людським."},{"vNo":"23 ","txt":"Бо знайте, Я є Бог; і Я є Бог чудес; і Я покажу світові, що Я Той Самий учора, сьогодні, і навіки; і Я не роблю нічого серед дітей людських, крім того, що відповідає їхній вірі."},{"vNo":"24 ","txt":"І знову станеться, що Господь скаже тому, хто прочитає слова, які будуть дані йому:"},{"vNo":"25 ","txt":"Бо цей народ наближається до Мене своїми вустами, і своїми губами шанує Мене, але віддалив свої серця від Мене, і своєму страхові до Мене він навчається за приписаннями людей—"},{"vNo":"26 ","txt":"Тож Я продовжуватиму виконувати предивну роботу серед цього народу, так, предивну роботу і чудо, тому що мудрість їхніх мудрих і освічених загине, а розуміння їхніх розумних буде сховано."},{"vNo":"27 ","txt":"І горе тим, хто прагне глибоко сховати свої наміри від Господа! І їхні діяння знаходяться у темряві; і вони кажуть: Хто бачить нас, і хто знає нас? І вони також кажуть: Істинно, твоє перевертання всього догори дном буде розглядатися, як гончарна глина. Але ось Я покажу їм, каже Господь Саваот, що Я знаю всі їхні діяння. Бо хіба зроблене скаже про Того, Хто зробив його, що Він не робив його? Або хіба створене скаже про Того, Хто створив його, що Він не має розуміння"},{"vNo":"28 ","txt":"Але ось, каже Господь Саваот: Я покажу дітям людським, що ще зовсім недовго і Ливан буде перетворено на плідне поле; а плідне поле вважатиметься за ліс."},{"vNo":"29 ","txt":"І в той день глухі почують слова книги, а очі сліпих бачитимуть крізь пітьму і крізь темряву."},{"vNo":"30 ","txt":"І покірні також примножаться, і їхня радість буде в Господові, і бідні серед людей втішаться у Святому Ізраїля."},{"vNo":"31 ","txt":"Бо певно, як те, що Господь живий, побачать вони, що жахливий зведений нанівець, презирливий буде знищений, а всі, хто шукає беззаконня, відсічені;"},{"vNo":"32 ","txt":"І ті, хто робить людину кривдником за єдине слово, і розставляє пастку для того, хто звинувачує у брамі, і хто усуває справедливого нізащо."},{"vNo":"33 ","txt":"Отже, так каже Господь, Який викупив Авраама, про дім Якова: Яків тепер не буде соромитися, і не зблідне тепер обличчя його."},{"vNo":"34 ","txt":"Але коли він побачить своїх дітей, справу рук Моїх посеред себе, вони будуть освячувати Моє ім'я, і освячувати Святого Якового, і боятися Бога Ізраїля."},{"vNo":"35 ","txt":"Ті, хто помилявся у духові, прийдуть до розуміння, а ті, хто ремствував, пізнають вчення."}]}