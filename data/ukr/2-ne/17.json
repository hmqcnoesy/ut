{"heading":"Єфрем і Арам розпочинають війну проти Юдеї—Христос народиться від діви—Порівняйте: Ісая 7. Близько 559–545 рр. до р.х.","prevAbbr":"2-ne","prevNo":16,"nextAbbr":"2-ne","nextNo":18,"chapterTitle":"Друга книга Нефія 17","verses":[{"vNo":"1 ","txt":"І сталося так у дні Ахаза, сина Йотама, сина Уззії, царя Юдеї, що Рецін, цар Араму, і Пеках, син Ремалії, цар Ізраїля, підійшли до Єрусалима, щоб воювати проти нього, але не змогли подолати його."},{"vNo":"2 ","txt":"І було сповіщено дому Давида, і сказано: Арам є спільником Єфрема. І його серце було схвильоване, і серце його народу, як дерева в лісі хвилює вітром."},{"vNo":"3 ","txt":"Тоді мовив Господь до Ісаї: Йди вперед зараз, щоб зустріти Ахаза, ти і Шеар-Яшув, твій син, до кінця водоводу верхнього ставу на битому шляху до поля валяльника;"},{"vNo":"4 ","txt":"І скажи йому: Стережися і будь спокійним; не бійся, не будь малодушним через оті два хвости тих димлячих головешок, через лютий гнів Реціна з Арамом, і сина Ремалії."},{"vNo":"5 ","txt":"Тому що Арам, Єфрем і син Ремалії вступили у лиху змову проти тебе, кажучи:"},{"vNo":"6 ","txt":"Давайте підемо проти Юдеї і збуримо її, і давайте проб'ємо бреш там для нас, і настановимо царя посеред неї, а саме, сина Тавеїла."},{"vNo":"7 ","txt":"Так каже Господь Бог: Цього не станеться, і цього не буде."},{"vNo":"8 ","txt":"Тому що голова Араму—Дамаск, а голова Дамаска—Рецін; і через шістдесят і п'ять років буде Єфрем розбитий, так що не стане більше народу."},{"vNo":"9 ","txt":"А голова Єфрема то є Самарія, а голова Самарії—син Ремалії. Якщо ви не повірите насправді, то не будете встановлені."},{"vNo":"10 ","txt":"Більш того, Господь звернувся знову до Ахаза, кажучи:"},{"vNo":"11 ","txt":"Попроси собі ознаку від Господа Бога твого; попроси Його або в глибинах, або в висотах угорі."},{"vNo":"12 ","txt":"Але Ахаз сказав: Я не буду просити і не буду я спокушати Господа."},{"vNo":"13 ","txt":"І Він сказав: Послухай-но ти, доме Давида; чи то не досить тобі стомлювати людей, так ти ще будеш стомлювати Мого Бога також"},{"vNo":"14 ","txt":"Отже, Господь Сам дасть тобі ознаку—Тож знай, діва зачне, і породить сина, і надасть Йому ім'я Еммануїл."},{"vNo":"15 ","txt":"Масло і мед Він буде їсти, аби знати, як відмовлятися від зла і обирати добро."},{"vNo":"16 ","txt":"Тому що до того, як дитина навчиться відмовлятися від зла і обирати добро, земля, яку ти ненавидиш, буде полишена обома її царями."},{"vNo":"17 ","txt":"Господь нашле на тебе, і на твій народ, і на дім батька твого такі дні, які не наставали від того дня, коли Єфрем відійшов від Юди, нашле царя Асирії."},{"vNo":"18 ","txt":"І буде так того дня, що Господь свисне мусі, що в найдальшій частині Єгипту, і бджолі, що на землі Асирії."},{"vNo":"19 ","txt":"І вони прилетять, і посідають усі у спустошених долинах, і в ущелинах скель, і на всьому терновітті, і на всіх кущах."},{"vNo":"20 ","txt":"Того самого дня Господь поголить найнятою бритвою, тими, хто по тім боці ріки, царем Асирії, голову та волосся ніг; і вона також забере бороду."},{"vNo":"21 ","txt":"І буде так того дня, чоловік годуватиме молоду корову і дві вівці;"},{"vNo":"22 ","txt":"І буде так, що через велику кількість молока, яке вони даватимуть, він їстиме масло; бо масло і мед буде їсти кожний, хто залишиться на цій землі."},{"vNo":"23 ","txt":"І буде так того дня, що в кожному місці, де були тисячі виноградних лоз на тисячу срібних, будуть верес і терен."},{"vNo":"24 ","txt":"З стрілами і з луками прийдуть люди туди, бо вся земля стане вересом і терном."},{"vNo":"25 ","txt":"І на всі пагорби, що будуть копані мотикою, не прийдуть туди через страх вересу і терну; але вони будуть для вигону волів, і для витоптування дрібнішою худобою."}]}