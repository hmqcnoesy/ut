{"heading":"Ісая бачить храм останніх днів, зібрання Ізраїля і тисячолітнє правосуддя і мир—Горді і злочестиві будуть принижені при Другому Пришесті—Порівняйте: Ісая 2. Близько 559–545 рр. до р.х.","prevAbbr":"2-ne","nextAbbr":"2-ne","prevNo":11,"nextNo":13,"chapterTitle":"Друга книга Нефія 12","prevTitle":"Друга книга Нефія 11","nextTitle":"Друга книга Нефія 13","verses":[{"vNo":1,"txt":"Слово, яке Ісая, син Амоса, бачив про Юдею і Єрусалим:"},{"vNo":2,"txt":"І станеться наприкінці днів, коли гора дому Господнього буде поставлена на вершині гір, і буде піднята вона над пагорбами, і всі народи полинуть до неї."},{"vNo":3,"txt":"І багато людей піде і скаже: Ходімо, і давайте піднімемося на гору Господа, до дому Бога Якового; і Він навчить нас Своїх шляхів, і ми підемо стежками Його; бо вийде з Сіону закон, і слово Господа—з Єрусалима."},{"vNo":4,"txt":"І Він буде судити між народами, і буде докоряти багатьом людям: і вони перекують мечі свої на орала, а списи свої на серпи—не підійме більше меча народ проти народу, і не будуть вони більше навчатися війні."},{"vNo":5,"txt":"О доме Якова, прийдіть і давайте підемо в світлі Господа; так, прийдіть, бо ви всі заблудилися, кожний пішов своїми злочестивими шляхами."},{"vNo":6,"txt":"Ось тому, о Господи, Ти полишив народ Свій, дім Якова, через те, що вони сповнилися від сходу, і прислухаються до ворожбитів, немов филистимляни, і вони втішаються з дітьми чужинців."},{"vNo":7,"txt":"Їхня земля також багата на срібло і золото, і немає ніякого кінця їхнім скарбам; їхня земля також повна кіньми, і немає кінця їхнім колісницям."},{"vNo":8,"txt":"Їхня земля також повна ідолами; вони поклоняються творінню своїх власних рук, тому, що зробили їхні власні пальці."},{"vNo":9,"txt":"І проста людина не вклоняється, і велика людина не скоряється, отже, не прощай їй."},{"vNo":10,"txt":"О ви, злочестиві, увійдіть у скелю і сховайтеся у прахові, тому що страх перед Господом і славою Його величі охопить вас."},{"vNo":11,"txt":"І буде так, що пихаті погляди людини будуть скорені, а гордовитість людей вклониться, і Господь єдиний буде піднесений в той день."},{"vNo":12,"txt":"Тому що день Бога Саваота скоро прийде для всіх народів, так, для кожного; так, для гордовитого і для пихатого, і для кожного чванливого, і він буде понижений."},{"vNo":13,"txt":"Так, і день Господа прийде для всіх кедрів Ливану, бо вони високі й піднесені; і для всіх дубів Башану;"},{"vNo":14,"txt":"І для всіх високих гір, і для всіх пагорбів, і для всіх народів піднесених, і для кожного народу;"},{"vNo":15,"txt":"І для кожної високої вежі, і для кожної укріпленої стіни;"},{"vNo":16,"txt":"І для всіх кораблів на морі, і для всіх кораблів з Таршішу, і для всіх приємних картин."},{"vNo":17,"txt":"І пихатість людини приклониться, і гордовитість людей знизиться; і Господь єдиний буде піднесений в той день."},{"vNo":18,"txt":"А ідолів Він зовсім знищить."},{"vNo":19,"txt":"І підуть вони до розщелин у скелях, і до печер у землі, бо страх перед Господом зійде на них, і слава Його величі охопить їх, коли Він постане, щоб страшенно стрясти землю."},{"vNo":20,"txt":"У той день людина відкине своїх ідолів з срібла, і своїх ідолів з золота, яких вона зробила собі, щоб поклонятися їм, до кротів і до кажанів;"},{"vNo":21,"txt":"Щоб піти до розщелин у скелях, і на вершини зубчастих скель, бо страх перед Господом зійде на них, і велич Його слави охопить їх, коли Він постане, щоб страшенно стрясти землю."},{"vNo":22,"txt":"Облиште ви людину, чий подих у її ніздрях; бо за віщо її поважати"}]}