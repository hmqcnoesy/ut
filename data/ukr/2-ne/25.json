{"heading":"Нефій прославляє простоту—Пророцтва Ісаї стануть зрозумілими в останні дні—Юдеї повернуться з Вавилона, розіпнуть Месію і будуть розсіяні і покарані—Вони будуть відновлені, коли повірять у Месію—Він прийде вперше через шістсот років після того, як Легій пішов з Єрусалима—Нефійці дотримуються закону Мойсея і вірять у Христа, Який є Святим Ізраїля. Близько 559–545 рр. до р.х.","prevAbbr":"2-ne","nextAbbr":"2-ne","prevNo":24,"nextNo":26,"chapterTitle":"Друга книга Нефія 25","prevTitle":"Друга книга Нефія 24","nextTitle":"Друга книга Нефія 26","verses":[{"vNo":1,"txt":"Тепер я, Нефій, скажу дещо про ті слова, які я написав, які були сказані устами Ісаї. Бо знайте, Ісая сказав багато чого, що важко багатьом з моїх людей зрозуміти; бо вони не знають, у який спосіб пророкували серед Юдеїв."},{"vNo":2,"txt":"Тому що я, Нефій, не навчав їх багато чому про звичаї Юдеїв; бо їхні діяння були діяннями темряви, а їхні вчинки—вчинками мерзоти."},{"vNo":3,"txt":"Отже, я пишу для мого народу, для всіх тих, хто отримає потім те, що я написав, аби вони могли знати вироки Бога, що вони сходять на всі народи, згідно з словом, яке Він промовив."},{"vNo":4,"txt":"Отже, прислухайтесь, о люди мої, які з дому Ізраїля, і прихиліть вухо до моїх слів; бо хоч слова Ісаї не прості для вас, проте вони прості для всіх тих, хто сповнений духом пророцтва. Але я даю вам пророцтво, згідно з духом, який є в мені; отже, я буду пророкувати з простотою, яка була зі мною з того часу, як я вийшов з Єрусалима з моїм батьком; бо ось, моя душа втішається простотою для моїх людей, щоб вони могли пізнавати."},{"vNo":5,"txt":"Так, і моя душа втішається словами Ісаї, бо я вийшов з Єрусалима, і мої очі бачили діла Юдеїв, і я знаю, що Юдеї розуміють слова пророків, і нема такого іншого народу, який розуміє те, що було сказано до Юдеїв так, як вони, якщо тільки їх не навчено у спосіб Юдеїв."},{"vNo":6,"txt":"Але бачите, я, Нефій, не навчав своїх дітей у спосіб Юдеїв; але ось, я сам жив у Єрусалимі, отже я знаю про навколишні краї; і я пояснював моїм дітям про покарання Бога, які сталися серед Юдеїв, моїм дітям про все те, що Ісая говорив, і я не пишу того."},{"vNo":7,"txt":"Але ось, я продовжую своє власне пророцтво, згідно з своєю простотою; в якій, я знаю, жодна людина не зможе помилитися; проте у дні, коли пророцтва Ісаї виповняться, люди будуть знати напевно, в ті часи, коли вони стануться."},{"vNo":8,"txt":"Отже, вони цінні для дітей людських, а до тих, хто припускає, що ні, до тих я звернуся особливо, і обмежую мої слова до моїх власних людей; бо я знаю, що вони будуть великої цінності для них в останні дні; бо в ті дні вони зрозуміють їх; отже, для їхнього блага я написав їх."},{"vNo":9,"txt":"І як одне покоління було знищено серед Юдеїв через беззаконня, так само і їх було знищувано від покоління до покоління за їхні беззаконня; і ніколи нікого з них не було знищено, окрім як це було провіщено їм пророками Господа."},{"vNo":10,"txt":"Отже, їм було сказано про знищення, яке має прийти на них, одразу після того, як мій батько залишив Єрусалим; проте вони закам'яніли своїми серцями; і згідно з моїм пророцтвом вони були знищені, за винятком тих, кого взяли у полон до Вавилона."},{"vNo":11,"txt":"А тепер я кажу це через той дух, який є в мені. І не дивлячись на те, що їх було поневолено, вони повернуться знову, і заволодіють землею Єрусалима; отже, вони будуть знову відновлені для землі їхнього успадкування."},{"vNo":12,"txt":"Але, знайте, у них будуть війни, і чутки про війни; і коли прийде день, що Єдинонароджений від Батька, так, саме Батько небес і землі, явить Себе їм у плоті, знайте, вони зречуться Його, через свої беззаконня, і закам'янілість їхніх сердець, і твердість їхніх ший."},{"vNo":13,"txt":"Знайте, вони розіпнуть Його; і після того, як Він лежатиме у гробниці протягом трьох днів, Він встане з мертвих, з спасінням на крилах Своїх; і всі ті, хто повірить в ім'я Його, будуть спасенні в царстві Бога. Отже, моя душа втішається пророцтвом про Нього, бо я бачив Його день, і моє серце звеличує Його святе ім'я."},{"vNo":14,"txt":"І знайте, станеться, що після того, як Месія встане з мертвих і явить Себе Своєму народові, всім тим, хто повірить у Його ім'я, знайте, Єрусалим буде зруйнований знову; бо горе тим, хто бореться проти Бога і людей Його церкви."},{"vNo":15,"txt":"Отже, Юдеї будуть розсіяні серед усіх народів; так, і також Вавилон буде зруйновано; тож Юдеї будуть розсіяні іншими народами."},{"vNo":16,"txt":"І після того, як вони будуть розсіяні, і Господь Бог бичуватиме їх іншими народами протягом багатьох поколінь, так, саме від покоління до покоління доти, поки їх не переконають повірити в Христа, Сина Бога, і в спокутування, що є нескінченним для всього людства—і коли прийде той день, коли вони повірять в Христа, і поклонятимуться Батькові в Його ім'я, з невинними серцями і чистими руками, і не чекатимуть більше другого Месію, тоді, в той час, прийде день, коли буде необхідність у тому, щоб вони повірили в це."},{"vNo":17,"txt":"І Господь знову простягне руку Свою вдруге, щоб відновити Свій народ з їхнього загубленого і занепалого стану. Отже, Він продовжуватиме творити чудову роботу і диво серед дітей людських."},{"vNo":18,"txt":"Отже, Він відкриє Свої слова для них, слова, які будуть судити їх в останній день, бо вони будуть їм дані для того, щоб переконати їх в істинному Месії, Якого вони зреклися; і щоб переконати їх в тому, що їм не треба більше чекати, аби прийшов Месія, бо ніхто не має більше приходити, якщо тільки не лжемесія, який буде обманювати людей; бо є тільки один Месія, про Якого говорили пророки, і це є Той Месія, Якого зречуться Юдеї."},{"vNo":19,"txt":"Бо за словами пророків Месія прийде через шістсот років від того часу, коли мій батько пішов з Єрусалима; і згідно з словами пророків, а також з словом ангела Божого, Його ім'я буде Ісус Христос, Син Бога."},{"vNo":20,"txt":"А тепер, мої брати, я ясно сказав, що ви не можете помилятися. І як Господь живий, Той, що вивів Ізраїль з землі Єгипту, і дав Мойсеєві силу, щоб він міг зцілювати народи після того як вони були покусані отруйними зміями, якби вони кинули оком на змія, якого він поставив перед ними, а також дав йому силу, щоб він вдарив по скелі і щоб вода потекла з неї; так, бачите, я кажу вам, що як ці речі істинні, і як Господь Бог живий, немає іншого імені, даного під небесами, як тільки Цього Ісуса Христа, про Якого я говорив, що Ним би людина могла спастися."},{"vNo":21,"txt":"Отже, з цієї причини пообіцяв Господь Бог мені, що те, що я пишу, буде утримано і збережено, і передано моєму сімені, від покоління до покоління, щоб обіцяння Йосипові могло бути виконаним, щоб його сíм'я ніколи не загинуло, доки земля стоятиме."},{"vNo":22,"txt":"Отже, це буде переходити від покоління до покоління доки земля стоятиме; і вони будуть розходитися згідно з волею і бажанням Бога; і народи, які володітимуть ними, судитимуться ними згідно з словами, які написані."},{"vNo":23,"txt":"Бо ми старанно працюємо, щоб записати, аби переконати наших дітей, а також наших братів повірити в Христа, і примиритися з Богом; бо ми знаємо, що це благодаттю ми спасенні після всього, що ми можемо зробити."},{"vNo":24,"txt":"І незважаючи на те, що ми віримо в Христа, ми дотримуємося закону Мойсея, і чекаємо на Христа з непохитністю, доки закон не виповниться."},{"vNo":25,"txt":"Бо для цього закон був даний; отже, закон став мертвим для нас, і ми оживаємо у Христі через нашу віру; і все ж таки ми дотримуємося закону, бо є заповіді."},{"vNo":26,"txt":"І ми говоримо про Христа, ми втішаємося у Христі, ми проповідуємо Христа, ми пророкуємо про Христа, і ми записуємо наші пророцтва, щоб наші діти могли знати, до якого джерела їм звертатися за прощенням їхніх гріхів."},{"vNo":27,"txt":"Отже, ми кажемо про закон, щоб наші діти могли знати мертвість закону; і вони, знаючи мертвість закону, можуть чекати на те життя, яке у Христі, і знати, для якої цілі закон був даний. А щоб після того, як закон виповниться у Христі, їм не треба було робити свої серця закам'янілими проти Нього, коли закон слід буде відмінити."},{"vNo":28,"txt":"А тепер послухайте, люди мої, ви—твердошиї люди; отже, я сказав вам просто, щоб ви не змогли неправильно зрозуміти. А слова, які я сказав, будуть встановлені як свідчення проти вас; бо їх достатньо, щоб навчити яку завгодно людину правильно; бо правильний шлях—це вірити в Христа і не відрікатися від Нього; бо відрікаючися від Нього, ви також відрікаєтеся від пророків і закону."},{"vNo":29,"txt":"А тепер послухайте, я кажу вам, що правильний шлях—це вірити в Христа і не відрікатися від Нього; і Христос то є Святий Ізраїля; отже, ви повинні схилитися перед Ним і поклонятися Йому з усією своєю могутністю, розумом і силою, і всією вашою душею; і якщо ви зробите це, ви нізащо не будете знехтувані."},{"vNo":30,"txt":"І настільки, наскільки це буде необхідно, ви повинні дотримуватися дій і таїнств Бога, доки закон не буде виконаний, який був даний Мойсеєві."}]}