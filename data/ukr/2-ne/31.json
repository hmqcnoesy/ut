{"heading":"Нефій розповідає, чому Христос був хрищений—Люди мусять слідувати за Христом, христитися, отримати Святого Духа і витерпіти до кінця, щоб бути спасенними—Покаяння і хрищення—це є ворота до тісної і вузької путі—Вічне життя приходить до тих, хто виконує заповіді після хрищення. Близько 559–545 рр. до р.х.","prevAbbr":"2-ne","prevNo":30,"nextAbbr":"2-ne","nextNo":32,"chapterTitle":"Друга книга Нефія 31","verses":[{"vNo":"1 ","txt":"А тепер я, Нефій, закінчую пророкувати вам, мої улюблені браття. І я можу ще написати тільки дещо з того, що, я знаю, має напевно статися; а також я напишу тільки декілька слів мого брата Якова."},{"vNo":"2 ","txt":"Отже, того, що я написав, досить для мене, окрім ще декількох слів, які я маю сказати про вчення Христа; отже, я буду говорити з вами просто, згідно з простотою мого пророкування."},{"vNo":"3 ","txt":"Бо моя душа радіє в простоті; бо у такий спосіб Господь Бог діє серед дітей людських. Бо Господь Бог дає світло для розуміння; бо Він розмовляє з людьми їхньою мовою, за їхнім розумінням."},{"vNo":"4 ","txt":"Отже, я б хотів, щоб ви пам'ятали, як саме я говорив вам про того пророка, якого Господь показав мені, що він буде христити Агнця Божого, Який забере гріхи світу."},{"vNo":"5 ","txt":"І ось, якщо Агнець Божий, будучи святим, має потребу бути хрищеним водою, щоб виповнилася вся праведність, о, тоді наскільки більшу потребу маємо ми, не будучи святими, бути хрищеними, так, саме водою!"},{"vNo":"6 ","txt":"І ось, я хотів би запитати вас, мої улюблені браття, як саме Агнець Божий виповнив усю праведність, будучи хрищеним водою"},{"vNo":"7 ","txt":"Хіба не знаєте ви, що Він був святий? Але, незважаючи на те, що Він був святий, Він показав дітям людським, що в плоті Він смирився перед Батьком, і свідчить Батькові, що Він буде послушним Йому у виконанні Його заповідей."},{"vNo":"8 ","txt":"Отже, після того, як Він був хрищений водою, Святий Дух спустився на Нього у вигляді голуба."},{"vNo":"9 ","txt":"І знову, це показує дітям людським тісноту путі і вузькість воріт, якими вони мають увійти, оскільки Він показав їм приклад."},{"vNo":"10 ","txt":"І Він сказав дітям людським: Слідуй ти за Мною. Отже, мої улюблені браття, чи можемо ми слідувати за Ісусом, якщо ми не будемо виконувати заповіді Батька"},{"vNo":"11 ","txt":"І Батько сказав: Покайтеся ви, покайтеся ви, і христіться в ім'я Мого Сина Улюбленого."},{"vNo":"12 ","txt":"І ще, голос Сина дійшов до мене, кажучи: Той, хто хрищений в ім'я Моє, йому дасть Батько Святого Духа, як Мені; отже, слідуйте за Мною, і робіть те, що, як ви бачили, Я робив."},{"vNo":"13 ","txt":"Отже, мої улюблені брати, я знаю, якщо ви будете слідувати за Сином з щирими намірами в серці, не чинячи лицемірства й обману перед Богом, але із справжнім бажанням, каючись у своїх гріхах, засвідчуючи перед Батьком, що ви бажаєте взяти на себе ім'я Христа, хрищенням—так, слідуючи за вашим Господом і вашим Спасителем у воду, згідно з Його словом, знайте, тоді ви отримаєте Святого Духа; так, тоді прийде хрищення вогнем і Святим Духом; і тоді ви зможете говорити язиком ангелів, і проголошувати хвалу Святому Ізраїля."},{"vNo":"14 ","txt":"Але ось, мої улюблені брати, так дійшов до мене голос Сина, кажучи: Після того як ви покаялися у ваших гріхах, засвідчите перед Батьком, що ви бажаєте виконувати Мої заповіді, хрищенням водою, і отримали хрищення вогнем і Святим Духом, і можете розмовляти новим язиком, так, саме язиком ангелів, і якщо після цього ви зречетеся Мене, то було б краще для вас, аби ви зовсім не знали Мене."},{"vNo":"15 ","txt":"І я чув голос від Батька, Який казав: Так, слова Мого Улюбленого істинні й вірні. Той, хто витерпить до кінця, саме той буде спасенний."},{"vNo":"16 ","txt":"І ось, мої улюблені браття, я знаю через це, якщо людина не витерпить до кінця, наслідуючи приклад Сина Бога живого, то вона не може бути спасенною."},{"vNo":"17 ","txt":"Отже, роби те, що, як я сказав, я бачив, як ваш Господь і ваш Викупитель буде робити; бо з цією метою це було показано мені, щоб ви знали ворота, якими ви маєте увійти. Бо ворота, якими ви маєте увійти, це є покаяння і хрищення водою; а тоді приходить прощення ваших гріхів вогнем і Святим Духом."},{"vNo":"18 ","txt":"І тоді ви на цій тісній і вузькій путі, яка веде до вічного життя; так, ви увійшли через ворота; ви діяли згідно з заповідями Батька і Сина; і ви отримали Святого Духа, Який свідчить про Батька і Сина, на виконання обіцяння, яке Він дав, що якщо ви ввійдете цим шляхом, ви отримаєте."},{"vNo":"19 ","txt":"І ось, мої улюблені браття, після того, як ви ступили на цю тісну і вузьку путь, я спитаю вас, чи все зроблено? Слухайте, я скажу вам: Ні; бо ви б не зайшли так далеко, якби це не було через слово Христа з непохитною вірою в Нього, покладаючися повністю на заслуги Того, Хто владний спасати."},{"vNo":"20 ","txt":"Отже, ви повинні просуватися вперед з непохитною вірою в Христа, маючи справжню яскравість надії, і любов до Бога і до всіх людей. Отже, якщо ви просуватиметеся вперед, бенкетуючи словом Христа, і витерпите до кінця, ось так каже Батько: Ви будете мати вічне життя."},{"vNo":"21 ","txt":"І ось, слухайте, мої улюблені браття, це є шлях; і нема ніякого іншого шляху чи імені під небесами, якими людина може бути спасенною в царстві Бога. І ось, слухайте, це є вчення Христа, і єдине й істинне вчення Батька, і Сина, і Святого Духа, Які є єдиним Богом, без кінця. Амінь."}]}