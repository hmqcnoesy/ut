{"heading":"Легій дає поради своїм нащадкам і благословляє їх—Він умирає і його ховають—Нефій прославляє великодушність Бога—Нефій назавжди покладає надію свою на Господа. Близько 588–570 рр. до р.х.","prevAbbr":"2-ne","nextAbbr":"2-ne","prevNo":3,"nextNo":5,"chapterTitle":"Друга книга Нефія 4","prevTitle":"Друга книга Нефія 3","nextTitle":"Друга книга Нефія 5","verses":[{"vNo":1,"txt":"А тепер я, Нефій, говорю про пророцтва, про які розповів мій батько, стосовно Йосипа, якого було забрано до Єгипту."},{"vNo":2,"txt":"Бо знайте, він справді пророкував стосовно всього свого сімені. І пророцтва, які він написав,—не так багато є більш важливих за них. І пророкував він про нас і про наші майбутні покоління; і записані вони на пластинах з латуні."},{"vNo":3,"txt":"Отже, після того як мій батько закінчив розповідати про пророцтва Йосипа, він покликав дітей Ламана, його синів і його дочок, і сказав їм: Послухайте, сини мої та дочки мої, які є синами і дочками мого першонародженого, я хотів би, щоб ви уважно вислухали мої слова."},{"vNo":4,"txt":"Тому що Господь Бог сказав так: Якщо будете виконувати заповіді Мої, будете процвітати на цій землі; а якщо не будете виконувати заповіді Мої, будете відсічені від Моєї присутності."},{"vNo":5,"txt":"Але послухайте, сини мої і дочки мої, я не можу зійти в могилу, доки я не залишу вам своє благословення; бо ось, я знаю, що якщо вас привчають до дороги, якою слід іти, то ви й не зійдете з неї."},{"vNo":6,"txt":"Отже, якщо ви прокляті, знайте, я залишаю вам своє благословення, щоб прокляття могло бути забране від вас і відповідальність за нього впала на голови ваших батьків."},{"vNo":7,"txt":"Отже, через моє благословення Господь Бог не дозволить вам загинути; отже, Він буде милосердним до вас і до вашого сімені навіки."},{"vNo":8,"txt":"І сталося так, що після того, як мій батько закінчив розмовляти з синами і дочками Ламана, він попросив, щоб до нього привели синів і дочок Лемуїла."},{"vNo":9,"txt":"І він звернувся до них, кажучи: Послухайте, сини мої і дочки мої, які є синами і дочками мого другого сина; ось я залишаю вам таке саме благословення, яке я дав синам і дочкам Ламана; отже, вас не буде знищено повністю; але в кінці ваше сíм'я буде благословенне."},{"vNo":10,"txt":"І сталося так, що коли мій батько закінчив розмовляти з ними, ось тоді він звернувся до синів Ізмаїла, так, і аж до всіх його домочадців."},{"vNo":11,"txt":"А після того, як він закінчив розмовляти з ними, він звернувся до Сама, кажучи: Благословен ти і твоє сім'я; тому що ти успадкуєш цю землю, як і твій брат Нефій. І твоє сім'я з'єднається з його сіменем; і будеш ти точно таким, як твій брат, а твоє сім'я, як його сім'я; і будеш ти благословен на всі дні твої."},{"vNo":12,"txt":"І сталося так, що після того як мій батько, Легій, поговорив з усіма своїми домочадцями, за відчуттям власного серця і за Духом Господнім, Який був у ньому, він зістарився. І сталося так, що він помер, і поховали його."},{"vNo":13,"txt":"І сталося так, що пройшло не так багато днів після його смерті, як Ламан і Лемуїл, і сини Ізмаїла розлютилися на мене через дорікання Господа."},{"vNo":14,"txt":"Тому що я, Нефій, був змушений говорити з ними, згідно з Його словом; тому що багато сказав їм я, а також мій батько перед своєю смертю; багато з цього сказаного записано на моїх інших пластинах; тому що більша частина історії записана на моїх інших пластинах."},{"vNo":15,"txt":"А на цих я пишу з глибин душі моєї, а також багато чого з Писання, яке вигравіюване на пластинах з латуні. Тому що душа моя втішається Писанням, і серце моє обдумує його, і записує його на науку і на благо моїм дітям."},{"vNo":16,"txt":"Послухайте, моя душа втішається діяннями Господа; і серце моє постійно обдумує те, що я побачив і почув."},{"vNo":17,"txt":"Однак, незважаючи на велику доброту Господа, Який являє мені Свої великі і дивовижні діяння, серце моє вигукує: О нещасна я людина! Так, моє серце засмучене через мою плоть; моя душа горює через мої беззаконня."},{"vNo":18,"txt":"Я в оточенні, через спокуси і гріхи, які так легко обплутують мене."},{"vNo":19,"txt":"А коли я хочу втішитися, моє серце стогне через мої гріхи; проте я знаю, Кому я довірився."},{"vNo":20,"txt":"Мій Бог був моєю підтримкою; Він вів мене крізь мої бідування в пустині; і Він врятував мене у водах великої глибини."},{"vNo":21,"txt":"Він сповнив мене Своєю любов'ю, аж поглинаючи плоть мою."},{"vNo":22,"txt":"Він завдав такої поразки моїм ворогам, що змушує їх тремтіти переді мною."},{"vNo":23,"txt":"Бачите, Він чує моє волання серед дня, і дає мені знання через видіння серед ночі."},{"vNo":24,"txt":"І серед дня став я сміливим у могутній молитві до нього; так, послав я свій голос у височінь; і спустилися ангели і проповідували мені."},{"vNo":25,"txt":"І на крилах Духа Його моє тіло було віднесене на надзвичайно високі гори. І мої очі побачили багато величного, так, навіть надто величного для людини; з тієї причини мені було заборонено писати про це."},{"vNo":26,"txt":"Тож чому, якщо я побачив таке величне, якщо Господь у Своїй поблажливості до дітей людських огортає людей такою милістю, чому ж повинно моє серце плакати, і моя душа повільно вмирати в долині печалі, і моє тіло марніти, і моя сила слабшати, через страждання мої"},{"vNo":27,"txt":"І чому я повинен піддаватися гріхові через мою плоть? Так, чому я повинен піддаватися спокусам, щоб тільки зло саме посіло в моєму серці, щоб зруйнувати мій спокій і змучити мою душу? Чому я лютую на мого ворога"},{"vNo":28,"txt":"Прокинься, душе моя! Не схиляйся більше під гріхом. Радуйся, о серце моє, і не впускай більше ворога душі моєї."},{"vNo":29,"txt":"Не лютуй знову через ворогів моїх. Не ослаблюй силу мою через мої страждання."},{"vNo":30,"txt":"Радуйся, о серце моє, і вознеси голос до Господа, і скажи: О Господи, я уславлю Тебе назавжди; так, душа моя радітиме в Тобі, мій Боже і скеле мого спасіння."},{"vNo":31,"txt":"О Господи, викупи Ти душу мою! Визволь Ти мене з рук ворогів моїх! Зроби Ти так, аби я тремтів, побачивши гріх!"},{"vNo":32,"txt":"Нехай ворота пекла будуть завжди зачинені для мене, тому що серце моє скрушене, і дух мій упокорений! О Господи,  не зачиняй Ти ворота праведності Твоєї переді мною, щоб міг я йти стежкою в глибокій долині, щоб міг я бути певним на прямій дорозі!"},{"vNo":33,"txt":"О Господи, зодягни Ти мене в шати праведності Твоєї! О Господи, вкажи Ти мені шлях втечі від ворогів моїх! Зроби Ти мою стежку рівною переді мною! Не клади Ти камінь спотикання на моєму шляхові—але Ти очисть мій шлях переді мною, і не мій шлях перегороджуй, а шляхи мого ворога."},{"vNo":34,"txt":"О Господи, я довірився Тобі, і довірятимусь Тобі навіки. Я не покладу мою надію на рамено плоті; бо я знаю, що проклятий той, хто покладає надію свою на рамено плоті. Так, проклятий той, хто покладає свою надію на людину або робить плоть раменом своїм."},{"vNo":35,"txt":"Так, я знаю, що Бог щедро дасть тому, хто попросить. Так, мій Бог дасть мені, якщо я проситиму те, що годиться; тож піднесу я свій голос до Тебе; так, я волатиму до Тебе, мій Боже, скеле моєї праведності. Знай, мій голос завжди підноситиметься до Тебе, скеле моя і мій вічний Боже. Амінь."}]}