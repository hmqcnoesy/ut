{"heading":"Ісая говорить про Месію—Люди в темряві побачать велике світло—Для нас народжена дитина—Він буде Князем Миру і буде царювати на Давидовому престолі—Порівняйте: Ісая 9. Близько 559–545 рр. до р.х.","prevAbbr":"2-ne","prevNo":18,"nextAbbr":"2-ne","nextNo":20,"chapterTitle":"Друга книга Нефія 19","verses":[{"vNo":"1 ","txt":"Однак тьмяність не буде такою, якою вона була в її занепокоєнні, коли спочатку Він легко стурбував землю Завулона, і землю Нефталима, а після того завдав ще тяжчого горя, пройшовши повз Червоне море над Йорданом до Галілеї багатьох народів."},{"vNo":"2 ","txt":"Люди, які в темряві ходять, побачили велике світло; вони, хто живе на землі в темноті смерті, на них те світло пролилося."},{"vNo":"3 ","txt":"Ти примножив народ, і збільшив радість—вони радіють перед Тобою радістю врожаю, і як люди радіють, коли ділять здобич."},{"vNo":"4 ","txt":"Бо Ти зламав ярмо його тягара, і підпору його рамена, палицю його гнобителя."},{"vNo":"5 ","txt":"Бо кожна битва воїна супроводжується гучним збентеженням, і одежею, заплямованою кров'ю; але ця буде з пожежею і паливом вогню."},{"vNo":"6 ","txt":"Бо для нас Дитя народжене, для нас Син даний; і влада буде на рамені Його; і буде названо Його ім'ям: Чудовий, Порадник, Могутній Бог, Вічний Батько, Князь Миру."},{"vNo":"7 ","txt":"Збільшенню влади і миру не буде кінця на престолі Давида, і в царстві його, і щоб поставити його з правосуддям і справедливістю відтепер і аж навіки. Старанністю Господа Саваота здійсниться це."},{"vNo":"8 ","txt":"Господь послав Своє слово до Якова, і воно зійшло на Ізраїль."},{"vNo":"9 ","txt":"І всі люди знатимуть, а саме, Єфрем і жителі Самарії, які кажуть з гордістю і впевненістю в серці:"},{"vNo":"10 ","txt":"Цегли попадали, але ми збудуємо з тесаного каменю; сикомори позрубувано, але ми замінимо їх кедрами."},{"vNo":"11 ","txt":"Отже, Господь нашле противників Реціна проти нього, і об'єднає його ворогів;"},{"vNo":"12 ","txt":"Сиріян попереду, а филистимлян позаду; і вони поглинатимуть Ізраїль відкритим ротом. При всьому цьому Його гнів ще не відвернутий, а Його рука все ще простерта."},{"vNo":"13 ","txt":"Але люди не звертаються до Того, Хто карає їх, і не шукають вони Господа Саваота."},{"vNo":"14 ","txt":"Тому Господь відсіче від Ізраїля голову й хвіст, пальмову віту й тростину в один день."},{"vNo":"15 ","txt":"Старійший—він є та голова; а пророк, який навчає неправди, то є хвіст."},{"vNo":"16 ","txt":"Бо провідники цього народу примушують їх грішити; і ті, хто ними проваджені, загинуть."},{"vNo":"17 ","txt":"Тому Господь не буде мати радості в їхніх юнаках, а також не буде мати милості до їхніх безбатченків і вдів; бо кожний з них є лицемір і злочинець, і кожні уста говорять дурниці. При всьому цьому Його гнів ще не відвернутий, а Його рука все ще простерта."},{"vNo":"18 ","txt":"Бо злочестивість горить, як вогонь; вона поглинатиме верес і тернину, і запалає по гущавинах лісів, і вони здіймуться вгору, як піднімається дим."},{"vNo":"19 ","txt":"Від гніву Господа Саваота земля потемніє, і люди будуть як паливо для вогню; і жоден не пощадить брата свого."},{"vNo":"20 ","txt":"І хапатиме він правою рукою і буде голодним; і їстиме він лівою рукою і вони не наситяться; кожна людина буде їсти плоть рамена свого—"},{"vNo":"21 ","txt":"Манасія—Єфрема; і Єфрем—Манасію; вони разом будуть проти Юди. При всьому цьому Його гнів ще не відвернутий, а Його рука все ще простерта."}]}