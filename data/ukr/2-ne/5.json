{"heading":"Нефійці відокремлюються від Ламанійців, дотримуються закону Мойсея і будують храм—Через свою зневіру Ламанійці відсічені від присутності Господа, прокляті і стають бичем для Нефійців. Близько 588–559 рр. до р.х.","prevAbbr":"2-ne","prevNo":4,"nextAbbr":"2-ne","nextNo":6,"chapterTitle":"Друга книга Нефія 5","verses":[{"vNo":"1 ","txt":"Так ось, сталося так, що я, Нефій, волав багато до Господа Бога мого через гнів моїх братів."},{"vNo":"2 ","txt":"Але слухайте, їхній гнів проти мене зростав, так що вони намагалися позбавити мене життя."},{"vNo":"3 ","txt":"Так, вони ремствували на мене, кажучи: Наш молодший брат думає керувати нами; і ми мали багато труднощів через нього; тому ось, давайте вб'ємо його, щоб нам більше не страждати через його слова. Бо тоді ми не будемо мати його нашим правителем; бо нам, старшим братам, належить керувати цим народом."},{"vNo":"4 ","txt":"Тепер я не буду записувати на цих пластинах усі слова, якими вони ремствували на мене. Але досить мені сказати, що вони намагалися позбавити мене життя."},{"vNo":"5 ","txt":"І сталося так, що Господь попередив мене, щоб я, Нефій, залишив їх і втік у пустиню, і всі ті, хто пішов би зі мною."},{"vNo":"6 ","txt":"Отже, сталося так, що я, Нефій, взяв свою сім'ю, а також Зорама та його сім'ю, і Сама, мого старшого брата, та його сім'ю, і Якова і Йосипа, моїх молодших братів, а також моїх сестер, і всіх тих, хто пішов зі мною. А всі ті, хто пішов зі мною, були ті, хто повірив попередженням та одкровенням Бога; отже, вони прислухалися до моїх слів."},{"vNo":"7 ","txt":"І ми взяли наші намети і всі інші речі, які було можливо для нас узяти, і вирушили в пустиню на багато днів. А після того, як ми мандрували протягом багатьох днів, ми поставили наші намети."},{"vNo":"8 ","txt":"І люди, що були зі мною, захотіли дати цьому місцю ім'я Нефія; отже, ми так і назвали його—Нефій."},{"vNo":"9 ","txt":"І всі, хто був зі мною, вирішили називатися народом Нефія."},{"vNo":"10 ","txt":"І ми стежили за тим, щоб дотримуватися присудів, і уставів, і заповідей Господа в усьому згідно з законом Мойсея."},{"vNo":"11 ","txt":"І Господь був з нами; і ми надзвичайно процвітали; бо ми сіяли насіння, і ми збирали врожай знову рясний. І ми почали вирощувати отари і стада, і тварин усякого виду."},{"vNo":"12 ","txt":"І я, Нефій, приніс також літописи, що були вигравіювані на пластинах з латуні; а також кулю, або компас, яка була приготовлена для мого батька рукою Господа, згідно з тим, що написано."},{"vNo":"13 ","txt":"І сталося так, що ми почали процвітати надзвичайно, і розмножуватися на цій землі."},{"vNo":"14 ","txt":"І я, Нефій, взяв меч Лавана, і у той самий спосіб зробив ще багато мечів, щоб ні в який спосіб люди, які називалися тепер Ламанійцями, не напали на нас і не знищили нас; бо я знав їхню ненависть до мене і моїх дітей і до тих, кого називали моїм народом."},{"vNo":"15 ","txt":"І я навчив свій народ будувати будинки, і обробляти у різний спосіб деревину, і залізо, і мідь, і латунь, і сталь, і золото, і срібло, і дорогоцінні руди, які були у великій кількості."},{"vNo":"16 ","txt":"І я, Нефій, побудував храм; і я спорудив його подібним до храму Соломона, але він не був побудований з такої великої кількості дорогоцінних матеріалів; бо їх не можна було знайти на цій землі, отже, його не можна було побудувати подібним до Соломонового храму. Але спосіб спорудження був подібний до храму Соломона; і майстерність була надзвичайно витонченою."},{"vNo":"17 ","txt":"І сталося так, що я, Нефій, спонукав мій народ бути працьовитим і трудитися власноруч."},{"vNo":"18 ","txt":"І сталося так, що вони захотіли, щоб я став їхнім царем. Але я, Нефій, мав бажання, щоб у них не було царя; проте я зробив для них те, що було в моїй владі."},{"vNo":"19 ","txt":"І знайте, здійснилися слова Господа щодо моїх братів, які Він казав про них, що я буду їхнім правителем і їхнім учителем. Отже, я був їхнім правителем і їхнім учителем, згідно з наказами Господа, до того часу, аж поки вони не вирішили позбавити мене життя."},{"vNo":"20 ","txt":"Отже, здійснилося слово Господа, яке Він мовив мені, кажучи: Якщо вони не будуть прислухатися до твоїх слів, вони будуть відсічені від присутності Господа. І ось вони й були відсічені від Його присутності."},{"vNo":"21 ","txt":"І Він зробив так, що прокляття зійшло на них, так, а саме, жахливе прокляття, через їхнє беззаконня. Бо дійсно, вони закам'яніли своїми серцями проти Нього, так, що вони стали немовби кремінь; отже, оскільки були вони білі, і надзвичайно красиві та приємні, щоб не бути їм привабливими для мого народу, Господь Бог зробив так, щоб шкіра чорноти зійшла на них."},{"vNo":"22 ","txt":"І так каже Господь Бог: Я зроблю так, щоб були вони огидні для твого народу, якщо вони не покаються у своїх беззаконнях."},{"vNo":"23 ","txt":"І прокляте буде сíм'я того, хто змішається з їхнім сіменем; бо вони будуть прокляті тим самим прокляттям. І Господь сказав це, і так було зроблено."},{"vNo":"24 ","txt":"І через їхнє прокляття, яке було на них, вони стали лінивим народом, сповненим зла і підступності, і шукали в пустині хижих звірів на здобич."},{"vNo":"25 ","txt":"І Господь Бог сказав мені: Вони стануть бичем для сімені твого, спонукаючи їх пам'ятати Мене; і якщо вони не пам'ятатимуть Мене, і не прислухатимуться до Моїх слів, вони бичуватимуть їх, аж доки не знищать."},{"vNo":"26 ","txt":"І сталося так, що я, Нефій, висвятив Якова і Йосипа, щоб вони були священиками і вчителями по всій землі мого народу."},{"vNo":"27 ","txt":"І сталося так, що жили ми щасливо."},{"vNo":"28 ","txt":"І пройшло тридцять років від того часу, як ми залишили Єрусалим."},{"vNo":"29 ","txt":"І я, Нефій, досі продовжував літопис на моїх пластинах, що їх зробив я, про мій народ."},{"vNo":"30 ","txt":"І сталося так, що Господь Бог сказав мені: Зроби другі пластини; і ти вигравіюєш на них багато чого, що гарне на Мій погляд, на користь твоєму народові."},{"vNo":"31 ","txt":"Отже я, Нефій, щоб бути послушним до наказів Господа, пішов і зробив ці пластини, на яких я вигравіював це."},{"vNo":"32 ","txt":"І я вигравіював те, що приємно Богові. І якщо моїм людям приємно Богове, то їм будуть приємні і мої письмена, вигравіювані на цих пластинах."},{"vNo":"33 ","txt":"А якщо мої люди бажають знати докладніше історію мого народу, вони повинні шукати в моїх інших пластинах."},{"vNo":"34 ","txt":"І досить мені сказати, що сорок років пройшло, і в нас уже були війни і суперечки з нашими братами."}]}