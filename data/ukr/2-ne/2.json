{"heading":"Спокутування приходить через Святого Месію—Свобода вибору  необхідна для існування і розвитку—Адам пав, щоб людство було—Люди вільні вибирати волю і вічне життя. Близько 588–570 рр. до р.х.","prevAbbr":"2-ne","nextAbbr":"2-ne","prevNo":1,"nextNo":3,"chapterTitle":"Друга книга Нефія 2","prevTitle":"Друга книга Нефія 1","nextTitle":"Друга книга Нефія 3","verses":[{"vNo":1,"txt":"І ось, Якове, я звертаюся до тебе: Ти—мій першонароджений у дні мого лиха в пустині. І знай, у своєму дитинстві ти зазнав багато бідувань і смутку через жорстокість своїх братів."},{"vNo":2,"txt":"Проте, Якове, мій першонароджений у пустині, ти знаєш велич Бога; і Він освятить твої скорботи на твою користь."},{"vNo":3,"txt":"Отже, твоя душа буде благословенна, і ти житимеш у безпеці з твоїм братом, Нефієм; і твої дні пройдуть у служінні твоєму Богові. Отже, я знаю, що ти викуплений праведністю твого Викупителя; бо ти побачив, що в повноту часу Він приходить, щоб принести спасіння людям."},{"vNo":4,"txt":"І ти побачив у свої молоді роки Його славу; отже, ти благословенний, так само як і ті, кому Він проповідував у плоті; бо Дух є Такий Самий учора, сьогодні і навіки. І шлях уготований від падіння людини, і спасіння доступне."},{"vNo":5,"txt":"І люди достатньо навчені, щоб відрізнити добро від зла. І закон дано людям. І за цим законом жодна плоть не може бути виправдана; або, за цим законом, люди будуть відсічені. Так, за земним законом вони були відсічені; а також і за духовним законом вони гинуть від того, що є благо, і стають нещасними навіки."},{"vNo":6,"txt":"Отже, викуплення приходить у Святому Месії і через Нього; бо Він сповнений благодаті й правди."},{"vNo":7,"txt":"Послухайте, Він віддає Себе в жертву за гріх, щоб задовольнити закон повною мірою для всіх тих, хто має скрушене серце і упокорений дух; і більше ні для кого не можна буде задовольнити закон повною мірою."},{"vNo":8,"txt":"Отже, як важливо звістити жителів землі, аби вони могли знати, що жодна плоть не може жити в присутності Бога інакше, як тільки через діяння, і милість, і благодать Святого Месії, Який віддав Своє життя у плоті, і знов повернув його силою Духа для того, щоб принести воскресіння мертвим, будучи першим з тих, хто воскресне."},{"vNo":9,"txt":"Отже, Він первісток Богові, оскільки Він буде посередником для всіх дітей людських; і ті, хто вірять у Нього, будуть спасенні."},{"vNo":10,"txt":"І саме через посередництво для всіх усі люди приходять до Бога; отже, вони стоять у Його присутності, щоб Він судив їх згідно з істиною і святістю, яка в Ньому. Отже, повна міра закону, який дав Святий Ізраїлевий, вимагає покарання, що додається, а покарання це додається на протилежність щастю, що додається, щоб задовольнити вимоги спокутування—"},{"vNo":11,"txt":"Бо певно є потреба в тому, щоб була протилежність у всьому. Якби не так, мій першонароджений у пустині, праведність не могла б існувати, так само як злочестивість, ні святість, ані лихо, ні добро, ані зло. Отже, все повинно бути поєднане в одному; тож якщо  було б тільки одне тіло, воно було б як мертве, не маючи ні життя, ні смерті, ані тління, ані нетління, ні щастя, ні лиха, ані чуття, ані нечутливості."},{"vNo":12,"txt":"Отже, таке, певно, було б створено ані для чого; з тієї причини не було б ніякої мети в кінці творіння такого. Отож таке, певно, знищило б мудрість Бога і Його вічні наміри, а також і силу, і милість, і справедливість Бога."},{"vNo":13,"txt":"І якщо ви скажете, що немає закону, то ви мусите також сказати, що й гріха немає. Якщо ви скажете, що немає гріха, ви мусите також сказати, що немає й праведності. А якщо немає праведності, то й щастя немає. А якщо немає ані праведності, ані щастя, то немає ні покарання, ні лиха. А якщо цього немає, тоді немає й Бога. А якщо Бога немає, тоді й нас немає, і землі немає; бо в такому разі не могло бути ніякого створення чогось, що може діяти, або бути під дією; отже, все повинно було б зникнути."},{"vNo":14,"txt":"І ось, сини мої, кажу я вам все це для вашої користі і науки; тому що Бог є, і Він створив усе, і небеса, і землю, і все, що на них, як те, що може діяти, так і те, що може бути під дією."},{"vNo":15,"txt":"Але щоб виконати Свої одвічні цілі щодо кінцевого стану людини, після того, як Він створив наших перших прабатьків, і звірів польових, і птахів небесних, і в цілому—все, що створено, була необхідність у тому, щоб існувала протилежність; а саме заборонений плід у протилежність до дерева життя; одне є солодким, а друге—гірким."},{"vNo":16,"txt":"Отже, Господь Бог дозволив людині діяти самостійно. Отже, людина не могла б діяти самостійно, якби її не принаджувало одне чи друге."},{"vNo":17,"txt":"І я, Легій, згідно з тим, що я прочитав, повинен припустити, що ангел Божий, як написано, впав з неба; отже, він став дияволом, прагнучи того, що є зло перед Богом."},{"vNo":18,"txt":"І через те що він упав з небес і став нещасним навіки, він прагнув також нещастя для всього людства. Отже, він сказав Єві, так, саме той стародавній змій, який є диявол, батько усякої неправди, отже, він сказав: Скуштуйте того забороненого плоду, і ви не помрете, але будете як Бог, знаючи добро і зло."},{"vNo":19,"txt":"А після того, як Адам і Єва скуштували того забороненого плоду, вони були вигнані з саду Еденського обробляти землю."},{"vNo":20,"txt":"І вони народили дітей; так, саме сім'ю всієї землі."},{"vNo":21,"txt":"І дні дітей людських були продовжені за волею Бога, щоб вони могли покаятися, доки ще в плоті; отже, їх становище стало становищем випробувань, і їхній час був продовжений згідно з заповідями, які Господь Бог дав дітям людським. Тому що Він дав заповідь, що всі люди повинні покаятися; тому що Він показав усім людям, що вони загублені через провину своїх прабатьків."},{"vNo":22,"txt":"І тепер послухайте, якби Адам не переступив закон, він би не пав, але залишився б у саду Еденському. І все, що було створене, залишилося б у тому стані, в якому воно було після створення; і залишилося б воно назавжди, і не мало б кінця."},{"vNo":23,"txt":"І вони не мали б дітей; отже, залишилися б вони в невинності, не маючи радості, бо не знали б горя; не роблячи добра, бо не знали б вони гріха."},{"vNo":24,"txt":"Але дивись, усе було зроблене за мудрістю Того, Хто знає все."},{"vNo":25,"txt":"Адам пав, щоб люди були; а люди є, щоб мати радість."},{"vNo":26,"txt":"І Месія прийде в повноті часу, щоб викупити дітей людських від падіння. І через те, що вони викуплені від падіння, вони стали вільними назавжди, можуть відрізняти добро від зла; діяти самостійно, а не бути під впливом, за винятком покарання згідно з законом у той великий і останній день, згідно з заповідями, даними Богом."},{"vNo":27,"txt":"Отже, люди вільні, коли вони в плоті; і все необхідне для людини надається їм. І вони вільні вибрати волю і вічне життя через великого Посередника для всіх людей, або вибрати неволю і смерть, що чекають на вас у полоні та під владою диявола; бо він прагне всіх людей зробити так само нещасними, як сам."},{"vNo":28,"txt":"А тепер, сини мої, я хочу, щоб ви дивилися на великого Посередника, і прислухалися до Його великих заповідей; і були вірними Його словам, і вибрали вічне життя, згідно з волею Його Духа Святого;"},{"vNo":29,"txt":"А не вибрали вічну смерть за бажанням плоті, і зло, яке в ній, яке дає духові диявола силу підкоряти, вести вас до пекла, щоб він міг царювати над вами в своєму власному царстві."},{"vNo":30,"txt":"Я сказав ці декілька слів вам усім, сини мої, в останні дні мого випробування; і я обрав найкращу частину, за словами пророка. І немає в мене іншої мети, як тільки вічне благо ваших душ. Амінь."}]}