{"heading":"Виноградник Господній (Ізраїль) стане спустошеним, а Його народ буде розсіяним—Горе зійде на них у їхньому відступництві і розсіянні—Господь підніме прапор і збере Ізраїль—Порівняйте: Ісая 5. Близько 559–545 рр. до р.х.","prevAbbr":"2-ne","nextAbbr":"2-ne","prevNo":14,"nextNo":16,"chapterTitle":"Друга книга Нефія 15","prevTitle":"Друга книга Нефія 14","nextTitle":"Друга книга Нефія 16","verses":[{"vNo":1,"txt":"А потім Я заспіваю Моєму найулюбленішому пісню Мого улюбленого про Його виноградник. Мій найулюбленіший має виноградник на дуже родючому пагорбі."},{"vNo":2,"txt":"І Він обгородив його, і позбирав звідти все каміння, і засадив його добірною виноградною лозою, і спорудив башту посередині його, а також зробив там давильний прес; і Він стежив, щоб той родив виноград, а він уродив дикий виноград."},{"vNo":3,"txt":"А тепер, о жителі Єрусалима і люди з Юдеї, розсудіть, Я благаю вас, поміж Мною і Моїм виноградником."},{"vNo":4,"txt":"Що ще можна було б зробити в Моєму виноградникові, але Я не зробив у ньому? Тож коли Я стежив, щоб він родив виноград, він уродив дикий виноград."},{"vNo":5,"txt":"А зараз слухайте; Я розповім вам, що Я зроблю з Моїм виноградником—Я зніму огорожу звідтіля, і його з'їдять; і Я зламаю стіну, і він буде витоптаний вщент;"},{"vNo":6,"txt":"І Я спустошу його; і не буду ні підрізувати, ні обкопувати його; але виросте там верес і колючки; Я також звелю хмарам, щоб не дощували дощем на нього."},{"vNo":7,"txt":"Бо виноградник Господа Саваота це є дім Ізраїля, а люди Юдеї—то Його мила рослина; і Він шукав правосуддя, але бачиш, гноблення; шукав праведності, але чуєш, плач."},{"vNo":8,"txt":"Горе тим, хто приєднує дім до дому, доки вже немає місця, щоб розмістити їх посередині землі!"},{"vNo":9,"txt":"У мої вуха сказав Господь Саваот: Насправді, багато домівок буде спустошено, і великі і прекрасні міста будуть без жодного жителя."},{"vNo":10,"txt":"Так, десять акрів виноградника вродять один бат, а з хомеру насіння вийде одна ефа."},{"vNo":11,"txt":"Горе тим, хто встає рано вранці для того, щоб знайти міцний напій, щоб продовжувалося це до ночі, і вино розпаляє їх!"},{"vNo":12,"txt":"І арфа й віола, бубон і сопілка, і вино на їхніх бенкетах; але вони не замислюються над справами Господа, а також не зважають на діяння рук Його."},{"vNo":13,"txt":"Отже, Мій народ пішов у неволю, тому що не має знання; і їхні вельмишановні люди голодують, а безліч їх висихає від спраги."},{"vNo":14,"txt":"Тому пекло розширило себе, і відкрило свого рота без міри; і їхня слава, і їхня безліч, і їхня пишність, і той, хто втішається, зійдуть туди."},{"vNo":15,"txt":"І простий чоловік принизиться, і могутній чоловік упокориться, і очі пихатих поникнуть."},{"vNo":16,"txt":"Але Господь Саваот возвеличиться у правосудді, і Бог, Який є священним, буде освячений у праведності."},{"vNo":17,"txt":"Тоді ягнята наситяться в їхній спосіб, а залишені місця після відгодованих чужі поїдять."},{"vNo":18,"txt":"Горе тим, хто тягне беззаконня вірьовками суєти, а гріх—наче мотузку возу;"},{"vNo":19,"txt":"Тим, хто каже: Хай Він квапиться, прискорює Свою роботу, щоб ми побачили її; і хай намір Святого Ізраїля наблизиться і прийде, щоб ми могли пізнати це."},{"vNo":20,"txt":"Горе тим, хто називає зло добром, а добро—злом, хто ставить темряву за світло, а світло—за темряву, хто ставить гірке за солодке, а солодке—за гірке!"},{"vNo":21,"txt":"Горе тим, хто мудрий у своїх власних очах, і розсудливий з власної точки зору!"},{"vNo":22,"txt":"Горе міцним вино пити, і сильним змішувати міцні напої;"},{"vNo":23,"txt":"Хто виправдовує злочестивого за винагороду і відбирає праведність від праведного!"},{"vNo":24,"txt":"Отже, як вогонь пожирає стерню, і полум'я поглинає полову, їхнє коріння зогниє, а їхній цвіт здійметься наче пил; тому що вони відкинули закон Господа Саваота, і зневажили слово Святого Ізраїля."},{"vNo":25,"txt":"Тому гнів Господа запалився проти Його народу, і простер Він руку Свою проти них, і покарав їх; і захиталися гори, і їхні трупи були розірвані посеред вулиць. При всьому цьому Його гнів ще не відвернутий, а Його рука все ще простерта."},{"vNo":26,"txt":"І Він підніме прапор до народів здалеку, і свистітиме до них з краю землі; і ось, вони прийдуть, поспішаючи хутко; серед них жодного не буде ні втомленого, ні шкандибаючого."},{"vNo":27,"txt":"Ніхто з них не буде ні спати, ані дрімати; і не буде ні їхній пояс на стегнах розв'язаним, ані ремінець на взутті розірваним;"},{"vNo":28,"txt":"Чиї стріли будуть погострені, а всі їхні луки понатягувані, а копита їхніх коней будуть немов кремінь, а їхні колеса—немов вихор, їхній рик—немов лев'ячий."},{"vNo":29,"txt":"Вони ричатимуть, немов молоді леви; саме так, вони ричатимуть і ухоплять здобич, і віднесуть обачно, і ніхто не врятує."},{"vNo":30,"txt":"І в той день вони ричатимуть на них, як море реве; а якщо вони подивляться на ту землю, ось, темрява й скорбота, і світло померкло в небесах з того."}]}