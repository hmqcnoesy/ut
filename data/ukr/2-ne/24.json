{"heading":"Ізраїль буде зібраний і втішиться у тисячолітньому відпочинку—Люцифера було вигнано з небес за бунт—Ізраїль візьме верх над Вавилоном (світом)—Порівняйте: Ісая 14. Близько 559–545 рр. до р.х.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"Друга книга Нефія 24","verses":[{"vNo":"1 ","txt":"Бо Господь змилується над Яковом, і ще вибере Ізраїль, і поселить їх на їхній власній землі; і чужинці з'єднаються з ними, і вони припадуть до дому Якова."},{"vNo":"2 ","txt":"І люди візьмуть їх і приведуть їх на їхнє місце; так, з далеких кінців землі; і вони повернуться на свої землі обіцяні. І дім Ізраїля буде володіти ними, і земля Господа буде для слуг і служниць; і вони візьмуть у полон тих, у кого вони були у полоні; і вони запанують над своїми гнобителями."},{"vNo":"3 ","txt":"І станеться в той день, що Господь дасть тобі відпочинок від твого смутку, і від твого страху, і від тяжкої залежності, в якій ти мусив служити."},{"vNo":"4 ","txt":"І станеться в той день, що ти піднімеш це прислів'я проти царя Вавилона і скажеш: Як гнобитель минувся, золоте місто минулося!"},{"vNo":"5 ","txt":"Господь зламав палицю злочестивих, скіпетри правителів."},{"vNo":"6 ","txt":"Він, хто карав людей у гніві постійним ударом, він, хто правив народами в гніві, переслідується, і жоден не перешкоджає."},{"vNo":"7 ","txt":"Уся земля спочиває, і заспокоєна; вони зриваються у спів."},{"vNo":"8 ","txt":"Так, ялини втішаються тобою, а також кедри Ливану, кажучи: Відколи ти скинутий, жоден рубач не приходить проти нас."},{"vNo":"9 ","txt":"Пекло здолу порушене для тебе, щоб зустріти тебе, коли ти прийдеш; воно збудило мертвих для тебе, а саме всіх головних на землі; воно підняло з їхніх тронів усіх царів народів."},{"vNo":"10 ","txt":"Усі вони говоритимуть і скажуть тобі: Чи став ти також слабким, як ми? Чи став ти таким, як ми"},{"vNo":"11 ","txt":"Твою пишність скинуто в могилу; звука твоїх арф не чути; червою вистелено під тобою, і черв'яки покривають тебе."},{"vNo":"12 ","txt":"Як упав ти з небес, о Люцифере, сину ранку! Ти, який виснажував народи, сам зрубаний до землі!"},{"vNo":"13 ","txt":"Бо ти сказав у серці своїм: Я зійду на небеса, піднесу мій престол над зірками Бога; я також сидітиму на горі зібрань, на кінцях півночі;"},{"vNo":"14 ","txt":"Я підіймуся над висотами хмар; я буду як Всевишній."},{"vNo":"15 ","txt":"Але будеш ти скинутий до пекла, до глибин прірви."},{"vNo":"16 ","txt":"Вони, хто бачить тебе, дивитимуться пильно на тебе, і приглядатимуться до тебе, і скажуть: Чи це той чоловік, який примусив землю тремтіти, який хитав царства"},{"vNo":"17 ","txt":"І обернув світ на пустиню, і зруйнував там міста, і не відкрив дім своїх полонених"},{"vNo":"18 ","txt":"Усі царі народів, так, усі вони, лежать у славі, кожний з них—у своєму власному домі."},{"vNo":"19 ","txt":"Але ти викинутий із своєї могили, як мерзотна віта, і залишки тих, кого вбито, проколото мечем, хто сходить до каменів прірви; як труп, потоптаний під ногами."},{"vNo":"20 ","txt":"Ти не приєднаєшся до них у похованні, тому що ти зруйнував свою землю і повбивав свій народ; сíм'я злочинців ніколи не буде славетним."},{"vNo":"21 ","txt":"Готуйте кровопролиття його дітям за беззаконня їхніх батьків, щоб вони не піднялися, і не заволоділи землею, і не наповнили лице світу містами."},{"vNo":"22 ","txt":"Бо Я повстану проти них, каже Господь Саваот, і відсічу від Вавилона ім'я, і залишки, і сина, і небожа, каже Господь."},{"vNo":"23 ","txt":"Я також зроблю його володінням бугая і ставками з водою; і Я позамітаю його мітлою руйнування, каже Господь Саваот."},{"vNo":"24 ","txt":"Господь Саваот поклявся, кажучи: Справді, як Я мислив Собі, так і станеться; і як Я призначав, так і встановиться—"},{"vNo":"25 ","txt":"Що Я приведу Асирійця на Мою землю, і на Моїх горах розтопчу його під ногами; тоді його ярмо спаде з них, а його тягар спаде з їхніх рамен."},{"vNo":"26 ","txt":"Це є призначення, яке призначається всій землі; і це рука, яка простерта над усіма народами."},{"vNo":"27 ","txt":"Бо Господь Саваот призначив, і хто скасує? І Його рука простерта, і хто її відверне"},{"vNo":"28 ","txt":"Того року, коли цар Ахаз помер, був цей тягар."},{"vNo":"29 ","txt":"Не втішайся ти, вся земле филистимська, тому що жезл його, який карав тебе, зламаний; бо із зміїного кореня вийде гадюка, і плодом його буде огнистий летючий змій."},{"vNo":"30 ","txt":"І першонароджені бідних нагодуються, а нужденні лежатимуть у безпеці; і Я згублю твій корінь голодомором, а він уб'є твої залишки."},{"vNo":"31 ","txt":"Вий, о брамо; кричи, о місто; ти, вся земле филистимська, розпорошишся; бо прийде з півночі дим, і ніхто не піде нарізно в його призначені часи."},{"vNo":"32 ","txt":"Що ж тоді відповідатимуть посланцям народів? Що Господь заснував Сіон, і бідні з народу Його покладатимуться на це."}]}