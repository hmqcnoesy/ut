{"heading":"Христос буде проповідувати Нефійцям—Нефій передбачає знищення свого народу—Вони говоритимуть з праху—Іновірці створюватимуть неістинні церкви і таємні змови—Господь забороняє людям займатися орудуванням священиків. Близько 559–545 рр. до р.х.","prevAbbr":"2-ne","prevNo":25,"nextAbbr":"2-ne","nextNo":27,"chapterTitle":"Друга книга Нефія 26","verses":[{"vNo":"1 ","txt":"І після того, як Христос встане з мертвих, Він явить Себе вам, мої діти, і мої улюблені брати; і слова, які Він скаже вам, будуть законом, що його ви будете виконувати."},{"vNo":"2 ","txt":"Бо знайте, я кажу вам, я бачив, що багато поколінь пройде, і будуть великі війни і суперечки між моїми людьми."},{"vNo":"3 ","txt":"А після того, як прийде Месія, будуть ознаки, дані моїм людям, про Його народження, а також про Його смерть і воскресіння; і великим і жахливим буде той день для злочестивих, бо вони загинуть; а загинуть вони через те, що знехтували пророків, і святих, і каменували їх, і вбивали їх; отже, волання крові святих підніметься до Бога від землі проти них."},{"vNo":"4 ","txt":"Отже, всіх тих, хто гордовитий, і чинить зло, день, що прийде, спалить їх, каже Господь Саваот, бо вони будуть, як стерня."},{"vNo":"5 ","txt":"І тих, хто вбиває пророків і святих, глибини землі поглинуть їх, каже Господь Саваот; і гори покриють їх, і вихори віднесуть їх геть, і будівлі впадуть на них і розіб'ють їх на шматки, і зітруть їх у порох."},{"vNo":"6 ","txt":"І вони будуть покарані громами, і блискавицями, і землетрусами, і всіма видами руйнувань, бо вогонь гніву Господа буде запалений проти них, і вони будуть, як стерня, і день, що прийде, поглине їх, каже Господь Саваот."},{"vNo":"7 ","txt":"О боле, і муко моєї душі через втрату вбитих з мого народу! Бо я, Нефій, бачив це, і це ледь не поглинає мене перед присутністю Господа; але я мушу волати до мого Бога: Твої путі справедливі."},{"vNo":"8 ","txt":"Але ось, праведні, які прислýхаються до слів пророків, і не знищать їх, але будуть чекати на Христа з впевненістю в ознаки, які дані, незважаючи на всі утиски—знайте, це ті, які не загинуть."},{"vNo":"9 ","txt":"Але Син Праведності з'явиться перед ними; і Він зцілить їх, і вони матимуть спокій з Ним, доки три покоління не пройдуть, і багато хто з четвертого покоління пройде в праведності."},{"vNo":"10 ","txt":"А коли це пройде, швидке знищення зійде на мій народ; бо, незважаючи на муки моєї душі, я бачив це; отже, я знаю, що так станеться; і вони продадуть себе нізащо; тому що як нагороду за їхню гордовитість і їхню нерозумність вони пожинатимуть знищення; через те, що вони упокорилися дияволу й обрали діяння темряви, а не світла, тому вони мусять піти в пекло."},{"vNo":"11 ","txt":"Бо не буде Дух Господа перемагатиметься в людині навіки. А коли Дух припинить боротися разом з людиною, тоді прийде швидке знищення, і це засмучує мою душу."},{"vNo":"12 ","txt":"І як я говорив про переконування Юдеїв, що Ісус є саме Христос, має бути необхідність у тому, щоб Іновірці також були переконані, що Ісус є Христос, Вічний Бог;"},{"vNo":"13 ","txt":"І що Він явить Себе всім тим, хто вірить у Нього, силою Святого Духа; так, кожному народу, коліну, язику і всім людям, творячи могутні чудеса, ознаки і дива, серед дітей людських згідно з вірою їхньою."},{"vNo":"14 ","txt":"Але знайте, я пророкую вам про останні дні; про дні, коли Господь Бог принесе це дітям людським."},{"vNo":"15 ","txt":"Після того, як моє сíм'я і сíм'я моїх братів виродяться у зневірі, і будуть покарані Іновірцями; так, після того, як Господь Бог поставить табори проти них навколо, і зробить облогу проти них горою, і поставить фортеці проти них; і після того, як вони будуть принижені до праху, і навіть зовсім їх не буде, все ж слова праведних будуть записані, і молитви вірних будуть почуті, і всі ті, хто виродився у зневірі, не будуть забуті."},{"vNo":"16 ","txt":"Бо ті, хто будуть знищені, говоритимуть до них із землі, і їхня мова буде тихою з праху, і їхній голос буде як у того, хто має оберіжного духа; бо Господь Бог дасть йому силу, щоб він міг прошепотіти про них, саме з землі; і його мова буде шепотіти з праху."},{"vNo":"17 ","txt":"Бо так каже Господь Бог: Вони писатимуть те, що буде зроблено серед них, і це буде записано і запечатано в книзі, а ті, хто виродився в зневірі, не матимуть цього, бо вони хочуть зруйнувати справи Бога."},{"vNo":"18 ","txt":"Отже, оскільки ті, які мали бути знищені, були знищені швидко; і безліч їхніх жахливих будуть як полова, яка відсіюється—так, саме так каже Господь Бог: Це станеться за одну мить, зненацька—"},{"vNo":"19 ","txt":"І станеться, що ті, хто виродився в зневірі, будуть покарані рукою Іновірців."},{"vNo":"20 ","txt":"А Іновірці заносяться гордовито в своїх очах, і спіткнулися через велич свого каменя спотикання так, що побудували багато церков; проте вони звели нанівець силу і дива Бога, і проповідували собі свою власну мудрість і свої власні вчення, щоб мати користь і розтерти лице бідних."},{"vNo":"21 ","txt":"І багато церков засновано, які викликають заздрість, і суперечки, і злобу."},{"vNo":"22 ","txt":"І є також таємні змови, так само як і в часи давнини, за зговорами диявола, бо він засновник усього цього; так, засновник убивства і діянь темряви; так, і він веде їх за шию на льняній мотузці, доки не зв'яже їх своїми міцними мотузками навічно."},{"vNo":"23 ","txt":"Бо послухайте, мої улюблені брати, я кажу вам, що Господь Бог не діє в темряві."},{"vNo":"24 ","txt":"Він не робить нічого, крім того, що на благо світові; бо Він так любить світ, що навіть віддав Своє власне життя, щоб привернути всіх людей до Себе. Отже, Він нікому не заповідав, що вони не зможуть скуштувати від Його спасіння."},{"vNo":"25 ","txt":"Слухайте, хіба Він кричав кому-небудь, кажучи: Відійди від Мене? Ось, я кажу вам: Ні; але Він каже: Прийдіть до Мене всі ви, кінці землі, купуйте молока і меду без грошей і без ціни."},{"vNo":"26 ","txt":"Слухайте, хіба Він наказував кому-небудь, щоб вони пішли з синагог, або з домів молитви? Ось я кажу вам: Ні."},{"vNo":"27 ","txt":"Хіба Він заповідав кому-небудь, що їм не слід скуштувати від Його спасіння? Слухайте, я кажу вам: Ні; але Він дав його вільно всім людям; і Він заповідав Своєму народові, що їм слід переконати всіх людей покаятися."},{"vNo":"28 ","txt":"Слухайте, хіба Господь заповідав кому-небудь, що їм не слід скуштувати від Його доброти? Ось я кажу вам: Ні; але всі люди мають привілеї, як один, так і другий, і нікому не заборонено."},{"vNo":"29 ","txt":"Він заповідав, щоб не було орудування священиків; бо знайте, орудування священиків є тоді, коли люди проповідують і ставлять себе за світло для світу, щоб вони могли мати користь і хвалу від світу; але вони не прагнуть до благополуччя Сіону."},{"vNo":"30 ","txt":"Знайте, Господь заборонив це; отже, Господь Бог дав заповідь, що всім людям слід мати милосердя, милосердя, яке є любов, і якщо вони не мають милосердя, то вони ніщо. Отже, якби вони мали милосердя, вони б не полишили трудівника у Сіоні гинути."},{"vNo":"31 ","txt":"Але трудівник у Сіоні буде працювати для Сіону; бо якщо він працюватиме заради грошей, він загине."},{"vNo":"32 ","txt":"І знову, Господь Бог заповідав, щоб люди не вбивали; щоб вони не казали неправди; щоб вони не крали; щоб вони не прикликали імені Господа Бога свого даремно; щоб вони не заздрили; щоб вони не мали злоби; щоб вони не сперечалися між собою; щоб не чинили розпусти; і щоб не чинили нічого з цього; бо хто чинитиме це, загине."},{"vNo":"33 ","txt":"Бо жодне з цих беззаконь не йде від Господа; бо Він робить те, що добре серед дітей людських; і Він не робить нічого такого, що б не було простим для дітей людських; і Він запрошує їх усіх прийти до Нього і скуштувати від Його доброти; і Він ні від кого не відмовиться, хто прийде до Нього, від чорного і білого, зв'язаного і вільного, чоловічої статі і жіночої; і Він пам'ятає язичника; і всі є однаковими для Бога, що Юдей, і що Іновірець."}]}