{"heading":"Руйнування Вавилона як руйнування при Другому Пришесті—Це буде день гніву і помсти—Вавилон (світ) паде назавжди—Порівняйте: Ісая 13. Близько 559–545 рр. до р.х.","prevAbbr":"2-ne","prevNo":22,"nextAbbr":"2-ne","nextNo":24,"chapterTitle":"Друга книга Нефія 23","verses":[{"vNo":"1 ","txt":"Тягар Вавилона, який Ісая, син Амоса, бачив."},{"vNo":"2 ","txt":"Підніміть стяг над високою горою, піднесіть голос до них, потрясіть рукою, щоб могли вони увійти у браму знаті."},{"vNo":"3 ","txt":"Я звелів Моїм посвяченим, Я також покликав могутніх Моїх, бо Мій гнів не на тих, хто втішається у Моїй високості."},{"vNo":"4 ","txt":"Галас багатьох у горах, як галас великого народу, збуджений галас царств народів, зібраних разом, Господь Саваот збирає військо бойове."},{"vNo":"5 ","txt":"Вони йдуть з далекої країни, з кінця небес, так, Господь і зброя обурення Його, щоб зруйнувати всю землю."},{"vNo":"6 ","txt":"Голосіть ви, бо день Господа вже близько; він прийде як руйнування від Всемогутнього."},{"vNo":"7 ","txt":"Тому-то всі руки ослабнуть, серце кожної людини розтане;"},{"vNo":"8 ","txt":"І вони злякаються; муки і скорботи обіймуть їх; вони здивуються один одному; їхні обличчя будуть, немов полум'я."},{"vNo":"9 ","txt":"Знайте, день Господа приходить, жорстокий від гніву і лютої злості, щоб зробити землю спустошеною; і Він знищить грішників геть з неї."},{"vNo":"10 ","txt":"Бо зірки на небі і сузір'я там не даватимуть свого світла; сонце потемніє на його шляху вперед, і місяць не сяятиме світлом своїм."},{"vNo":"11 ","txt":"І Я покараю світ за зло, а злочестивих за їхні беззаконня; Я примушу гордовитість пихатих зникнути, і зупиню зухвальство жахливих."},{"vNo":"12 ","txt":"Я зроблю людину дорожчою від чистого золота; а саме, людина буде дорожча від золотого клину Офіра."},{"vNo":"13 ","txt":"Тому Я захитаю небеса, і земля зрушить зі свого місця, у гніві Господа Саваота, і в день Його лютого гніву."},{"vNo":"14 ","txt":"І це буде, як переслідувана сарна, і як вівця, яку жодна людина не пильнує; і кожна людина повернеться до свого власного народу, і кожний втече на свою власну землю."},{"vNo":"15 ","txt":"Кожний, хто є гордовитим, буде заколотий; так, і кожний, хто приєднається до злочестивих, паде від меча."},{"vNo":"16 ","txt":"Їхні діти також будуть розбиті вщент на їхніх очах; їхні доми пограбовані, а їхні жінки згвалтовані."},{"vNo":"17 ","txt":"Знайте, Я збуджу Мідян проти них, які не дбають про срібло чи золото, і не втішаються ним."},{"vNo":"18 ","txt":"Їхні луки також розшматують юнаків на шматки; і не буде в них жалю над плодом утроби; їхні очі не помилують дітей."},{"vNo":"19 ","txt":"І Вавилон, слава царств, краса Халдейської величності, стане таким, як тоді, коли Бог повалив Содом та Гоморру."},{"vNo":"20 ","txt":"Він ніколи не буде заселений, і також не буде замешканий із покоління в покоління: ні Араби не поставлять намету там; ні пастухи не зроблять свою кошару там."},{"vNo":"21 ","txt":"Але дикі звірі пустелі лежатимуть там; і їхні доми сповняться скорботними створіннями; і сови будуть жити там, і сатири танцюватимуть там."},{"vNo":"22 ","txt":"І дикі звірі островів завиють у своїх спустошених домах, і дракони у своїх приємних палацах; і його час скоро прийде, і його день не подовжиться. Бо Я зруйную його швидко; так, бо Я буду милосердним до Мого народу, але злочестиві загинуть."}]}