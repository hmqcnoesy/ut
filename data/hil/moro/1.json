{"heading":"Si Moroni nagasulat para sa benepisyo sang mga Lamanhon—Ang mga Nefinhon nga indi magpanghiwala kay Cristo ginpamatbatan sang kamatayon. Mga 401–421 P.C.","prevAbbr":"ether","prevNo":15,"nextAbbr":"moro","nextNo":2,"chapterTitle":"Moroni 1","verses":[{"vNo":"1 ","txt":"Karon ako, si Moroni, sang makatapos sa pagpalip-ot sang kasaysayan sang katawhan ni Jared, wala ako maghunahuna nga makasulat sing dugang pa, apang wala pa ako gihapon mapatay; kag wala ako nagapakita sang akon kaugalingon sa mga Lamanhon kay basi patyon nila ako."},{"vNo":"2 ","txt":"Kay yari karon, ang ila mga inaway tuman kabangis sa tunga sang ila mga kaugalingon; kag tungod sang ila pagdumot ginpamatbatan nila sang kamatayon ang tagsa ka Nefinhon nga indi magpanghiwala sang Cristo."},{"vNo":"3 ","txt":"Kag ako, si Moroni, indi magpanghiwala sang Cristo; gani, nagdalang-dalang ako bisan diin nga akon mahimo para sa kasigurohan sang akon kaugalingon nga kabuhi."},{"vNo":"4 ","txt":"Gani, nagasulat ako sing pila pa ka dugang nga mga butang, kasupak sa sinang akon nahunahuna sadto; kay naghunahuna ako sadto nga indi na makasulat pa; apang nagasulat ako sing pila pa ka mga butang, agud ayhan mahimo nga mangin may bili ang mga ini sa akon mga kauturan, ang mga Lamanhon, sa pila ka adlaw nga palaabuton, suno sa kabubut-on sang Ginuo."}]}