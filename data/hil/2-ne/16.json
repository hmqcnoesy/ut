{"heading":"Nakita ni Isaias ang Ginuo—Ginpatawad ang mga sala ni Isaias—Gintawag sia sa pagpanagna—Nagpanagna sia sang pagsikway sang mga Judio sang mga pagpanudlo ni Cristo—Isa ka salin ang magabalik—Ipaanggid sa Isaias 6. Mga 559–545 A.C.","prevAbbr":"2-ne","prevNo":15,"nextAbbr":"2-ne","nextNo":17,"chapterTitle":"2 Nefi 16","verses":[{"vNo":"1 ","txt":"Sa tuig nga namatay si haring Uzias, nakita ko man ang Ginuo nga nagapungko sa isa ka trono, nga mataas kag nabayaw, kag ang iya sidsid naghil-ob sang templo."},{"vNo":"2 ","txt":"Sa ibabaw sini nagatindog ang mga serafin; nga ang tagsa-tagsa may anum ka mga pakpak; sa duha ginatabunan niya ang iya nawong, kag sa duha ginatabunan niya ang iya mga tiil, kag sa duha nagalupad sia."},{"vNo":"3 ","txt":"Kag ang isa nagsinggit sa isa, kag nagsiling: Balaan, balaan, balaan, ang Ginuo sang mga Kasuldadohan; ang bug-os nga duta napuno sang iya himaya."},{"vNo":"4 ","txt":"Kag ang mga haligi sang mga ganhaan nag-uyog sa tingug niya nga nagsinggit, kag ang balay napuno sang aso."},{"vNo":"5 ","txt":"Nian nagsiling ako: Kailo sa akon! Kay nawala na ako; sanglit isa ako ka tawo nga di-matinlo sing mga bibig; kag nagapuyo ako sa tunga sang isa ka katawhan nga di-matinlo sing mga bibig; kay ang akon mga mata nakakita sang Hari, ang Ginuo sang mga Kasuldadohan."},{"vNo":"6 ","txt":"Nian ang isa sang mga serafin naglupad sa akon, nga sa iya kamot may nagabaga nga karbon, nga ginkuha niya sang kimpit sa halaran;"},{"vNo":"7 ","txt":"Kag gintandog niya sini ang akon baba, kag nagsiling: Yari karon, ini nakatandog sang imo mga bibig; kag nakuha ang imo kalautan, kag natinluan ang imo sala."},{"vNo":"8 ","txt":"Kag nabatian ko man ang tingug sang Ginuo, nga nagasiling: Sin-o bala ang akon ipadala, kag sin-o ang magakadto para sa amon? Nian nagsiling ako: Yari ako; ipadala ako."},{"vNo":"9 ","txt":"Kag nagsiling sia: Lakat kag sugiri ining katawhan—Nakabati kamo sa pagkamatuod, apang wala sila makahangop; kag nakakita kamo sa pagkamatuod, apang wala sila makakita."},{"vNo":"10 ","txt":"Patambuka ang tagipusuon sining katawhan, kag pabungola ang ila mga dulunggan, kag papiyunga ang ila mga mata—basi nga makakita sila sa ila mga mata, kag makabati sa ila mga dulunggan, kag makahangop sa ila tagipusuon, kag mahaylo kag mag-ayo."},{"vNo":"11 ","txt":"Nian ako nagsiling: Ginuo, tubtob san-o? Kag nagsabat sia: Tubtob nga ang mga dakbanwa malaglag nga wala sing pumoluyo, kag ang mga balay wala sing tawo, kag ang duta lubos nga mangin mamingaw;"},{"vNo":"12 ","txt":"Kag ginpapalayo sang Ginuo ang mga tawo, kay mangin may dako nga kamingaw sa tunga sang duta."},{"vNo":"13 ","txt":"Apang wala’y sapayan may isa pa ka ika-pulo, kag magabalik sila, kag pagakaunon, subong sang isa ka kahoy nga tiro, kag subong sang isa ka terebinto nga ang unod sini yara sa ila kon magkaladagas ang ila sini mga dahon; gani ang balaan nga binhi amo ang mangin unod sini."}]}