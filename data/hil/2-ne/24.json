{"heading":"Ang Israel pagatipunon kag magatagamtam sang kapahuwayan sa milenya—Si Lucifer gintabog pa-gwa sa langit tungod sang pagribok—Lutuson sang Israel ang Babilonia (ang kalibutan)—Ipaanggid sa Isaias 14. Mga 559–545 A.C.","prevAbbr":"2-ne","prevNo":23,"nextAbbr":"2-ne","nextNo":25,"chapterTitle":"2 Nefi 24","verses":[{"vNo":"1 ","txt":"Kay ang Ginuo magakaluoy kay Jacob, kag magapili gihapon sa Israel, kag magapahamtang sa ila sa ila kaugalingon nga duta; kag ang mga pangayaw magasimpon sa ila, kag magatapik sa ila sa panimalay ni Jacob."},{"vNo":"2 ","txt":"Kag ang katawhan magakuha sa ila kag magadala sa ila sa ila duog; ilabi na gid, gikan sa malayo nga mga ukbong sang duta; kag magabalik sila sa ila mga duta sang panaad. Kag ang panimalay sang Israel magapanag-iya sang mga ini, kag ang duta sang Ginuo mangin para sa mga suloguon kag mga suloguon nga babayi; kag bihagon nila ang mga nagbihag sa ila; kag magagahum sila sa mga manugpigos nila."},{"vNo":"3 ","txt":"Kag matabo ini, sa sina nga adlaw nga ang Ginuo magahatag sa imo sing kapahuwayan, gikan sa imo kasubo, kag gikan sa imo kahadlok, kag gikan sa mabug-at nga pagkaulipon nga sa diin ka ginpaalagad."},{"vNo":"4 ","txt":"Kag matabo ini, sa sina nga adlaw, nga gamiton mo ini nga hulubaton batok sa hari sang Babilonia, kag magasiling: Paano bala nga nag-untat ang manugpigos, ang bulawanon nga dakbanwa nag-untat!"},{"vNo":"5 ","txt":"Ginbali sang Ginuo ang sungkod sang mga malauton, ang cetro sang mga tagdumala."},{"vNo":"6 ","txt":"Sia nga nagsakit sa katawhan sa kasingkal sa isa ka dalayon nga pagbunal, sia nga nagdumala sang mga pungsod sa kaakig, ginhingabot, kag wala sing makapugong."},{"vNo":"7 ","txt":"Ang bug-os nga duta nagapahuway, kag malinong; naghinugyaw sila sa pag-amba."},{"vNo":"8 ","txt":"Huo, ang mga kahoy nga cipres nagakasadya sa imo, kag ang mga cedar man sang Libano, nga nagasiling: Halin sang mapukan ka wala sing manugpulod nga nagkari batok sa amon."},{"vNo":"9 ","txt":"Ang impiyerno gikan sa idalom ginapahulag para sa imo sa pagsugat sa imo sa imo pag-abot; ginapukaw niya ang mga minatay para sa imo, bisan ang tanan nga kadalagkuan sang duta; ginpabangon sini gikan sa ila mga trono ang tanan nga mga hari sang mga pungsod."},{"vNo":"10 ","txt":"Tanan sila magahambal kag magasiling sa imo: Nangin maluya ka man bala subong sa amon? Nangin subong ka man bala sa amon?"},{"vNo":"11 ","txt":"Ang imo kadayawan gindala paidalom sa lulubngan; ang tunog sang imo mga biola indi na mabatian; ang ulod nagalapta sa imo idalom, kag ang mga ulod nagatabon sa imo."},{"vNo":"12 ","txt":"Ngaa bala nga nahulog ka gikan sa langit, O Lucifer, anak sang kabugwason? Ngaa bala nga naghugpaas ka sa duta, ikaw nga nagpukan sang mga pungsod?"},{"vNo":"13 ","txt":"Kay nagsiling ka sa imo tagipusuon: Magasaka ako sa langit, pakataason ko ang akon trono labaw sa mga bituon sang Dios; Magapungko man ako sa bukid sang katilingban, sa mga ukbong sang aminhan;"},{"vNo":"14 ","txt":"Magasaka ako labaw sa mga kataason sang mga panganod; mangin subong ako sang Labing Mataas."},{"vNo":"15 ","txt":"Apang dalhon ka paidalom sa impiyerno, sa kadadalman sang buho."},{"vNo":"16 ","txt":"Sila nga makakita sa imo magahimutad sa imo, kag magapatugsiling sa imo, kag magasiling: Amo bala ini ang tawo nga nagpakurog sa duta, nga nag-uyog sang mga ginharian?"},{"vNo":"17 ","txt":"Kag naghimo sang kalibutan nga subong sang kamingawan, kag naglaglag sang mga dakbanwa sini, kag wala nagbukas sang balay sang iya mga binilanggo?"},{"vNo":"18 ","txt":"Ang tanan nga mga hari sang mga pungsod, huo, ang tanan sa ila, nagahamyang sa himaya, ang tagsa sa ila sa iya kaugalingon nga balay."},{"vNo":"19 ","txt":"Apang ikaw gintabog sa imo lulubngan subong sang isa ka makangilil-ad nga sanga, kag sang salin sadtong mga pinatay, nga ginpanuhog sang espada, nga nagapanaog sa mga bato sang buho; subong sang isa ka bangkay nga gintasak sang mga tiil."},{"vNo":"20 ","txt":"Indi ka pag-isimpon sa ila sa paglubong, sanglit ginlaglag mo ang imo duta kag ginpamatay ang imo katawhan; ang kaliwat sang mga manughimo sing malain indi na gid pagkilalahon."},{"vNo":"21 ","txt":"Maghanda sang pagpamatay para sa iya mga anak tungod sang mga kalautan sang ila mga ginikanan, agud nga indi na sila makabangon, ukon magpanag-iya sang duta, ukon maghil-ob sang kadaygan sang kalibutan sing mga dakbanwa."},{"vNo":"22 ","txt":"Kay magatindog ako batok sa ila, nagasiling ang Ginuo sang mga Kasuldadohan, kag utdon gikan sa Babilonia ang ngalan, kag salin, kag anak nga lalaki, kag hinablos nga lalaki, nagasiling ang Ginuo."},{"vNo":"23 ","txt":"Himuon ko man ini nga ginapanag-iyahan sang mga tulabong, kag mga danaw sang tubig; kag silhigon ko ini sang silhig sang kalaglagan, nagasiling ang Ginuo sang mga Kasuldadohan."},{"vNo":"24 ","txt":"Ang Ginuo sang mga Kasuldadohan nagpanumpa, nga nagasiling: Pat-od nga suno sa akon ginapanghunahuna, amo ini ang matabo; kag suno sa akon gintuyo, amo ini ang mahimo—"},{"vNo":"25 ","txt":"Nga dalhon ko ang Asiriahanon sa akon duta, kag sa akon mga kabukiran tasakon sia sa mga tiil; nian ang iya gota mawala gikan sa ila, kag ang iya lulan mawala gikan sa ila mga abaga."},{"vNo":"26 ","txt":"Amo ini ang katuyuan nga gintuyo sa bug-os nga duta; kag amo ini ang kamot nga gin-untay sa tanan nga mga kapungsuran."},{"vNo":"27 ","txt":"Kay ang Ginuo sang mga Kasuldadohan nagtuyo, kag sin-o ang makawala sa sini? Kag ang iya kamot nauntay, kag sin-o ang makapakulo sini?"},{"vNo":"28 ","txt":"Sa tuig nga namatay si haring Acaz amo ini ang panagna."},{"vNo":"29 ","txt":"Indi ka magkasadya, bug-os nga Filistia, sanglit ang bilugon niya nga nagbunal sa imo nabali; kay gikan sa gamot sang man-og magagwa ang isa ka dalitan nga man-og, kag ang iya bunga mangin isa ka kalayuhon nga man-og nga nagalupad."},{"vNo":"30 ","txt":"Kag ang subang sang mga imol magakaon, kag ang nagakinahanglan magahigda sa kasigurohan; kag patyon ko ang imo gamot sa gutom, kag patyon niya ang imo salin."},{"vNo":"31 ","txt":"Wangal, O gawang; magsinggit, O dakbanwa; ikaw, bug-os nga Filistia, nadula; kay may magaabot nga aso gikan sa aminhan, kag wala sing nagaisahanon sa iya natalana nga panahon."},{"vNo":"32 ","txt":"Ano nian ang igasabat sang mga mensahero sang mga pungsod? Nga ang Ginuo nagpasad sang Sion, kag ang mga imol sang iya katawhan magasalig sa sini."}]}