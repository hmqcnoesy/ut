{"heading":"Sa Ika-Duha nga Pagkari, ang mga bugalon kag mga malaut masunog subong sang ginaraban—Si Elias magabalik antes sinang dako kag makakulugmat nga adlaw—Ipaanggid sa Malaquias 4. Mga 34 P.C.","prevAbbr":"3-ne","prevNo":24,"nextAbbr":"3-ne","nextNo":26,"chapterTitle":"3 Nefi 25","verses":[{"vNo":"1 ","txt":"Kay yari karon, ang adlaw magaabot nga magadabdab subong sang hurno; kag ang tanan nga mga bugalon, kag subong man, ang tanan nga mga nagahimo sang pagkamalaut, mangin ginaraban; kag ang adlaw nga magaabot ang magasunog sa ila, ginasiling sang Ginuo sang mga Kasuldadohan, nga indi sila pagbinlan sang gamot man ukon sanga."},{"vNo":"2 ","txt":"Apang sa inyo nga nagakahadlok sa akon ngalan, ang Anak sang Pagkamatarong magabangon nga may pag-ayo sa iya mga pakpak; kag magaguluwa kamo kag magalinumpat kag magadako subong sang mga tinday sa bulokutan."},{"vNo":"3 ","txt":"Kag inyo tapakon ang mga malaut; kay mangin abo sila sa idalom sang mga dapa-dapa sang inyo mga tiil sa adlaw nga akon ini himuon, nagasiling ang Ginuo sang mga Kasuldadohan."},{"vNo":"4 ","txt":"Dumduma ninyo ang layi ni Moises, ang akon alagad, nga ginsugo ko sa iya sa Horeb para sa bug-os nga Israel, lakip ang mga palatukuran kag mga paghukom."},{"vNo":"5 ","txt":"Yari karon, ipadala ko sa inyo si Elias nga manalagna antes mag-abot ang dako kag makakulugmat nga adlaw sang Ginuo;"},{"vNo":"6 ","txt":"Kag iya lisuon ang tagipusuon sang mga ginikanan sa mga anak, kag ang tagipusuon sang mga anak sa ila mga ginikanan, kay basi mag-abot ako kag sakiton ang duta sang isa ka pagkamalaut."}]}