{"heading":"Helamani anaamini maneno ya Alma—Alma anatabiri kuangamizwa kwa Wanefi—Anabariki na kulaani nchi—Inaonekana Alma alichukuliwa juu na Roho, kama vile Musa—Mfarakano unatokea kanisani. Karibu mwaka wa 73 kabla ya kuzaliwa kwa Kristo.","sectionHeading":"Historia ya watu wa Nefi, na vita vyao na mafarakano yao, katika siku za Helamani, kulingana na maandishi ya Helamani, ambayo aliweka katika siku zake.","prevAbbr":"alma","prevNo":44,"nextAbbr":"alma","nextNo":46,"chapterTitle":"Alma 45","verses":[{"vNo":"1 ","txt":"Tazama, sasa ikawa kwamba watu wa Nefi walikuwa na furaha sana, kwa sababu Bwana alikuwa amewaokoa tena kutoka mikono ya maadui wao; kwa hivyo walitoa shukrani kwa Bwana Mungu wao; ndio, na walifunga sana, na kuomba sana na wakamwabudu Mungu kwa shangwe kuu."},{"vNo":"2 ","txt":"Na ikawa katika mwaka wa kumi na tisa wa utawala wa waamuzi juu ya watu wa Nefi, kwamba Alma alimjia mwana wake Helamani na kumwambia: Unaamini wewe maneno ambayo nilikuzungumzia kuhusu yale maandiko ambayo yamehifadhiwa?"},{"vNo":"3 ","txt":"Na Helamani akasema kwake: Ndio, naamini."},{"vNo":"4 ","txt":"Na Alma akasema tena: Unaamini katika Yesu Kristo, atakayekuja?"},{"vNo":"5 ","txt":"Na akasema: Ndio, ninaamini maneno yote ambayo umesema."},{"vNo":"6 ","txt":"Na Alma akasema kwake tena: Utaweka amri zangu?"},{"vNo":"7 ","txt":"Na akasema: Ndio, nitatii amri zako kwa moyo wangu wote."},{"vNo":"8 ","txt":"Na Alma akamwambia: Umebarikiwa wewe; na Bwana atakufanikisha katika nchi hii."},{"vNo":"9 ","txt":"Lakini tazama, nitakutolea unabii mdogo; lakini yale ambayo nitaagua kwako yasifanywe kujulikana; ndio, yale nitakayoagua kwako hayatafanywa kujulikana, hata mpaka uaguzi utakavyotimizwa; kwa hivyo andika maneno ambayo nitasema."},{"vNo":"10 ","txt":"Na haya ndiyo maneno: Tazama, ninaona kwamba watu hawa, Wanefi, kulingana na roho ya ufunuo ambayo iko ndani yangu, katika miaka mia nne kutoka wakati ambao Yesu Kristo atajidhihirisha kwao, watafifia kwa kutoamini."},{"vNo":"11 ","txt":"Ndio, na ndipo wataona vita na maradhi ya kuambukiza, ndio, njaa na umwagaji wa damu, hata mpaka watu wa Nefi watakapomalizika—"},{"vNo":"12 ","txt":"Ndio, na itafanyika kwa sababu watafifia katika kutoamini na kuangukia kazi za gizani, na uzinzi, na aina yote ya uovu; ndio, nakwambia, kwamba kwa sababu watakosa dhidi ya mwangaza ulio mkubwa na hekima, ndio, nakwambia, kwamba kutokea siku hiyo, hata kizazi cha nne hakitapita kabla ya huu uovu kutokea."},{"vNo":"13 ","txt":"Na wakati ile siku kuu itakapowadia, tazama, wakati unawadia mapema kwamba wale ambao wako sasa, au uzao wa wale ambao wamehesabiwa miongoni mwa watu wa Nefi, hawatahesabiwa tena miongoni mwa watu wa Nefi."},{"vNo":"14 ","txt":"Lakini yeyote atakayebaki, na haangamizwi katika ile siku kuu na ya kuogopesha, atahesabiwa miongoni mwa Walamani, na atakuwa kama wao, wote, isipokuwa wachache ambao wataitwa wanafunzi wa Bwana; na hao Walamani watawawinda mpaka wakati watakapomalizika. Na sasa, kwa sababu ya uovu, huu unabii utatimizwa."},{"vNo":"15 ","txt":"Na sasa ikawa kwamba baada ya Alma kusema vitu hivi kwa Helamani, alimbariki, na pia wana wake wengine; na pia akabariki ardhi kwa wale walio haki."},{"vNo":"16 ","txt":"Na akasema: Bwana Mungu anasema hivi—Nchi italaaniwa, ndio, nchi hii, kwa kila taifa, kabila, lugha, na watu, kwa uangamizo, ambao wanafanya uovu, wakati watakapoiva kabisa kwa uovu; na vile nimesema ndivyo itakavyokuwa; kwani hii ni laana na baraka ya Mungu juu ya nchi, kwani Bwana hawezi kuangalia dhambi na kuivumilia hata kidogo."},{"vNo":"17 ","txt":"Na sasa, wakati Alma alipokuwa amesema maneno haya alibariki kanisa, ndio, wale wote ambao watasimama imara katika imani kutokea wakati huo na kuendelea."},{"vNo":"18 ","txt":"Na wakati Alma alipofanya haya aliondoka kutoka nchi ya Zarahemla, kama anayeenda katika nchi ya Meleki. Na ikawa kwamba hakusikika tena; hatujui kulingana kifo chake au kuzikwa kwake."},{"vNo":"19 ","txt":"Tazama, haya tunajua, kwamba alikuwa mtu wenye haki; na msemo ukaenea kanisani kwamba alichukuliwa na Roho, au kuzikwa kwa mkono wa Bwana, kama vile Musa. Lakini tazama, maandiko yanasema kuwa Bwana alimchukua Musa kumrudisha kwake mwenyewe; na tunadhani kwamba pia amempokea Alma katika roho, kwake mwenyewe; kwa hivyo, kwa sababu hii hatujui chochote kuhusu kifo chake wala mazishi yake."},{"vNo":"20 ","txt":"Na sasa ikawa katika mwanzo wa mwaka wa kumi na tisa wa utawala wa waamuzi juu ya watu wa Nefi, kwamba Helamani alienda miongoni mwa watu kuwatangazia neno."},{"vNo":"21 ","txt":"Kwani tazama, kwa sababu ya vita vyao na Walamani na mafarakano mengi madogo na vurugu ambazo zilikuwa miongoni mwa watu, ilikuwa ni lazima kwamba neno la Mungu litangazwe kwao, ndio, na kwamba maagizo yafanywe kokote kanisani."},{"vNo":"22 ","txt":"Kwa hivyo, Helamani na ndugu zake walienda mbele na kuanzisha kanisa tena katika nchi, ndio, katika kila mji kote katika nchi ambao ulikuwa umemilikiwa na watu wa Nefi. Na ikawa kwamba waliteua makuhani na walimu kote nchini, juu ya makanisa yote."},{"vNo":"23 ","txt":"Na sasa ikawa kwamba baada ya Helamani na ndugu zake kuteua makuhani na walimu juu ya makanisa kwamba kukatokea farakano miongoni mwao, na hawakusikiliza maneno ya Helamani na ndugu zake;"},{"vNo":"24 ","txt":"Bali walianza kuwa na kiburi, wakijiinua kwa mioyo yao, kwa sababu ya utajiri wao mwingi; kwa hivyo walikuwa matajiri kwenye fikira zao, na hawakusikiliza maneno yao, kutembea wima mbele ya Mungu."}]}