{"heading":"Bwana anafunua makusudi yake kwa Israeli—Israeli imechaguliwa kutoka kalibu ya masumbuko na inatakikana kuondoka mbele kutoka Babilonia—Linganisha Isaya 48. Kutoka karibu mwaka wa 588 hadi 570 kabla ya kuzaliwa kwa Kristo.","prevAbbr":"1-ne","prevNo":19,"nextAbbr":"1-ne","nextNo":21,"chapterTitle":"1 Nefi 20","verses":[{"vNo":"1 ","txt":"Sikilizeni na msikie haya, Ee nyumba ya Yakobo, ambao wanajulikana kwa jina la Israeli, na wametoka katika maji ya Yuda, au kutoka kwenye maji ya ubatizo, ambao wanaapa kwa jina la Bwana, na kutaja Mungu wa Israeli, walakini hawaapi kwa ukweli wala kwa utakatifu."},{"vNo":"2 ","txt":"Walakini, wanajiita wakazi wa mji mtakatifu, lakini hawamtegemei Mungu wa Israeli, ambaye ni Bwana wa Majeshi; ndio, jina lake ni Bwana wa Majeshi."},{"vNo":"3 ","txt":"Tazama, nimetangaza vitu vilivyokuja awali kutoka mwanzoni; na yalitoka kinywani mwangu, na niliyadhihirisha. Niliyadhihirisha kwa ghafla."},{"vNo":"4 ","txt":"Na niliitenda kwa sababu nilijua kwamba wewe ni mkaidi, na shingo yako ni ngumu kama chuma, na paji lako kama shaba;"},{"vNo":"5 ","txt":"Na nimekutangazia hata tangu mwanzo, kabla hayajakuwa niliyaonyesha kwako; na nilikuonyesha usije ukasema—Sanamu yangu imezitenda, na mfano uliochongwa wangu, na mfano ulioyeyushwa wangu ndio imeziamuru."},{"vNo":"6 ","txt":"Umeona na kusikia haya yote; na je wewe hutayatangaza? Na kwamba nimekuonyesha vitu vipya tangu wakati huu, hata vitu vilivyofichwa, na wewe hukuvijua."},{"vNo":"7 ","txt":"Yameumbwa sasa, na si tangu mwanzo, hata kabla ya ile siku ambayo hukuyasikia yalikuwa yametangazwa kwako, ili usiseme—Tazama niliyajua."},{"vNo":"8 ","txt":"Ndio, na wewe hukusikia; ndio, wewe hukujua; ndio, tangu ule wakati sikio lako halikufunguliwa; maana nilijua kwamba ungetenda uhaini, na ulikuwa mvunja sheria kutoka tumboni."},{"vNo":"9 ","txt":"Walakini, kwa sababu ya heshima ya jina langu nitazuia ghadhabu yangu, na kwa sababu ya sifa zangu nitajizuia tokana nawe, kwamba nisikuangamize."},{"vNo":"10 ","txt":"Kwani, tazama, nimekutakasa, nimekuchagua kutoka kalibu ya masumbuko."},{"vNo":"11 ","txt":"Kwa heshima yangu, ndio, kwa heshima yangu nitatenda hii, kwani sitakubali jina langu lichafuliwe, na sitampatia mwingine utukufu wangu."},{"vNo":"12 ","txt":"Nisikilize mimi, Ee Yakobo, na Israeli wateule wangu, kwani mimi ndiye yeye; mimi ndiye wa kwanza, na pia mimi ndiye wa mwisho."},{"vNo":"13 ","txt":"Mkono wangu pia umejenga msingi wa dunia, na mkono wangu wa kiume umetandaza mbingu. Naziita na zinasimama pamoja."},{"vNo":"14 ","txt":"Nyinyi nyote, kusanyikeni, na msikie; ni nani miongoni mwao amewatangazia vitu hivi? Bwana amempenda; ndio, na atatimiza neno lake ambalo amesema kupitia kwao; na atatendea Babilonia nia yake, na mkono wake utanyoshewa Wakaldayo."},{"vNo":"15 ","txt":"Pia, Bwana asema; mimi, Bwana, ndio, nimesema; ndio, nimemuita kutangaza, nimemleta, na atafanikiwa katika njia zake."},{"vNo":"16 ","txt":"Njooni karibu na mimi; sijazungumza kwa siri; tangu mwanzo, tangu ilipotangazwa nimezungumza; na Bwana Mungu, na Roho yake, amenituma."},{"vNo":"17 ","txt":"Na hivi ndivyo Bwana anasema, Mkombozi wenu, Mtakatifu wa Israeli; nimemtuma, Bwana Mungu wenu anayekufundisha kufaidika, ambaye anakuongoza katika njia inayokupasa, ameitenda."},{"vNo":"18 ","txt":"Ee kwamba ungesikiza amri zangu—basi amani yako ingekuwa kama mto, na utakatifu wako ungekuwa kama mawimbi ya bahari."},{"vNo":"19 ","txt":"Uzao wako ungekuwa pia kama mchanga; na kizazi cha matumbo yenu ingekuwa kama changarawe yake; jina lake halingetupiliwa mbali wala kuangamizwa kutoka mbele yangu."},{"vNo":"20 ","txt":"Tokeni kutoka Babilonia, waondokeeni Wakaldayo, kwa sauti ya kuimba tangazeni nyinyi, semeni haya, ambieni hadi mwisho wa ulimwengu; semeni nyinyi; Bwana amemkomboa mtumishi wake Yakobo."},{"vNo":"21 ","txt":"Na hawakuona kiu; aliwaongoza majangwani; akasababisha maji kutiririka kutoka kwenye mwamba kwa sababu yao; alipasua mwamba pia na maji yakatoka."},{"vNo":"22 ","txt":"Ingawa ametenda haya yote, na makuu pia, hakuna amani, asema Bwana, kwa waovu."}]}